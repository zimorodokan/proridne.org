<!--#include virtual="/-/inc/general__page_start.inc" -->
<title>Єруслан Лазаревич ☼ Українська билина ☼ Народна творчість</title>
<meta name="Description" content="Українська билина «Єруслан Лазаревич» ☼ Український фольклор, усна народна творчість України">
<link rel="canonical" href="https://proridne.org/Українські билини/Єруслан Лазаревич.html">
<!--#include virtual="/-/inc/pageType__Українська билина.inc" -->

<article class="articleMain">
	<h1 class="articleMain__header">Єруслан Лазаревич&nbsp;<a id="_ftnref1" href="#_ftn1"><sup>1</sup></a> <br><span class="article__headerDescription">Українська билина</span></h1>
	<p>Далеко звідси, за океаном-морем, жив-був князь Кардаус&nbsp;<a id="_ftnref2" href="#_ftn2"><sup>2</sup></a>. У нього було дванадцять богатирів. Старший з них звався Лазар Лазаревич&nbsp;<a id="_ftnref3" href="#_ftn3"><sup>3</sup></a>. Богатирі охороняли державу.</p>
	<p>У Лазаря Лазаревича народився син, і дали йому ім’я Єруслан. І ріс він не по днях, а по годинах. Коли йому виповнилося три роки, то був він такий сильний, що діти боялися з ним гратися, бо як за що вхопить, то так і вирве. Вхопить за руку — руку вирве, вхопить за голову — голову відірве.</p>
	<p>Побачили це богатирі і пішли скаржитися до князя Кардауса:</p>
	<p>— Або нас відправляй, або Лазаря, бо його син Єруслан калічить наших дітей.</p>
	<p>Сказали це Лазарю. Він сів і задумався. А Єруслан побачив це й питає: «Чого ти так зажурився? Лазар каже:</p>
	<p>«Синку, у людей діти з ранніх літ на утішеніє,</p>
	<p>А на старість на прокормленіє, А ти мені велику скорботу приносиш».</p>
	<p>— Чого?</p>
	<p>— Бо ти ж калічиш чужих дітей. Государ сказав, щоб ти йому на очі не попадався, і я не знаю, як мені тепер бути.</p>
	<p>А син йому говорить:</p>
	<p>«Батьку, це не біда.</p>
	<p>Я давно хотів світ повидать</p>
	<p>І себе показать.</p>
	<p>Біда в тім, що для мене</p>
	<p>В тебе коня немає».</p>
	<p>Лазар Лазаревич</p>
	<p>— У нас стільки табунів. То невже не виберемо коня?</p>
	<p>— Ні, не виберемо. Як я кладу на котрого руку, то він гнеться&nbsp;<a id="_ftnref4" href="#_ftn4"><sup>4</sup></a>.</p>
	<p>Тоді Лазар Лазаревич каже:</p>
	<p>«Слухай, Єруслан,</p>
	<p>Є в мене на сході табун,</p>
	<p>Пасе його Івашка,</p>
	<p>Біла рубашка,</p>
	<p>Сорочинська шапка&nbsp;<a id="_ftnref5" href="#_ftn5"><sup>5</sup></a>.</p>
	<p>У тім табуні є кінь,</p>
	<p>Я думаю, що він тобі підійде».</p>
	<p>Збирається Єруслан у путь,</p>
	<p>Бере з собою сідельце турецьке,</p>
	<p>Вуздечку ремінну, нагайку тасьмову</p>
	<p>І повстину пояркову.</p>
	<p>Мати плаче, не пускає,</p>
	<p>Цілує його і ридає.</p>
	<p>Іде він день, їде ніч.</p>
	<p>Котре небо мочило,</p>
	<p>Те його й сушило.</p>
	<p>Це ще не казка.</p>
	<p>Це приказка.</p>
	<p>Казка буде після обіду,</p>
	<p>Коли поїмо м’якого хліба,</p>
	<p>Та ще поїмо пирога,</p>
	<p>Та потягнем бичка за рога&nbsp;<a id="_ftnref6" href="#_ftn6"><sup>6</sup></a>.</p>
	<p>Зайшов Єруслан у лісові пущі, перейшов їх і вийшов на велику дорогу. А дорога збита кінськими копитами. Став він і прислухається. Коли чує гул. Показався табун коней. І їде той самий пастух Івашка — на білому коні.</p>
	<p>— Здрастуй, Єруслан Лазаревич! — каже Івашка. — Яким вітром тебе занесло?</p>
	<p>«Не силою вітру мене занесло. І не з примусу, а по охоті, Щоб людей повидать І себе показать.</p>
	<p>Але скажи: звідки ти мене знаєш?»</p>
	<p>— А я три роки тому давав твоєму батькові звіт про табуни і бачив, як ти в колисці гойдався. От я тебе і впізнав.</p>
	<p>— У мене великий клопіт: я не можу коня собі знайти. Батько говорив, що в тебе є такий кінь.</p>
	<p>«Так, є в мене кінь —</p>
	<p>Усім коням кінь.</p>
	<p>Але як же ти його спіймаєш?</p>
	<p>Чистого вітра в полі не спіймаєш,</p>
	<p>Так і його не візьмеш у руки».</p>
	<p>Ідуть вони обидва за табуном, а табун поспішає на водопій. Підійшли до озера, а Єруслан Лазаревич</p>
	<p>— Ось він, це справді всім коням кінь. Як форкне, листя з дерев падає. Але як його спіймати?</p>
	<p>Кінь увійшов у воду по черево і п’є. А Єруслан підійшов ззаду І вдарив його під вухо. Кінь на коліна,</p>
	<p>А Єруслан попону пояркову на нього, Турецьке сідельце зверху,</p>
	<p>Вуздечку ремінну на морду — І сів на нього. Та й говорить: «Івашка, він уже мій. А тепер скажи, як його звать».</p>
	<p>— Я звав його Кінь Вихор, а ти називай, як хочеш.</p>
	<p>— Мені не подобається ім’я Вихор, я хочу звати його О лон Віщий.</p>
	<p>Попрощався Єруслан Лазаревич з Івашкою і поїхав. А мета в нього була така: знайти найсильнішого в світі богатиря і перемогти його&nbsp;<a id="_ftnref7" href="#_ftn7"><sup>7</sup></a>. І взять собі за жінку найкращу дівчину&nbsp;<a id="_ftnref8" href="#_ftn8"><sup>8</sup></a>. Чув він, що десь далеко є Іван, руський богатир&nbsp;<a id="_ftnref9" href="#_ftn9"><sup>9</sup></a>. А найбільша красуня — дочка царя Вахрамея&nbsp;<a id="_ftnref10" href="#_ftn10"><sup>10</sup></a>.</p>
	<p>Дуже довго їхав Єруслан Лазаревич і побачив поле битви. Кругом лежать побиті люди й коні&nbsp;<a id="_ftnref11" href="#_ftn11"><sup>11</sup></a>. З купи мерців піднявся один поранений.</p>
	<p>— Чия це рать і хто її побив? — питає Єруслан.</p>
	<p>— Це рать царя Вахрамея Змійовида, а побив її Іван, руський богатир, за те, що не хотів Вахрамей віддати за нього свою дочку, прекрасну Роксану, кращої за яку на світі нема.</p>
	<p>— А де ж можна знайти того Івана, руського богатиря? — спитав Єруслан Лазаревич.</p>
	<p>— А ти обійди ратне поле і побачиш його коня слід.</p>
	<p>— Та тут же їх багато, тих слідів.</p>
	<p>— А його коня слід не такий, як усі&nbsp;<a id="_ftnref12" href="#_ftn12"><sup>12</sup></a>.</p>
	<p>І справді. Обійшов Єруслан ратне поле і знайшов слід копит дуже великого коня. Поїхав по тому сліду. їхав чи день чи півтора та й попав знову на таку саму рать побиту.</p>
	<p>— Є тут хтось живий?! — крикнув Єруслан.</p>
	<p>І знову із купи мерців піднявся один поранений воїн.</p>
	<p>— Чого тобі треба? — спитав поранений.</p>
	<p>— Чиє це військо і хто його побив?</p>
	<p>— Це військо царя Вахрамея Змійовида. А побив його Іван, руський богатир. І за те побив, що не хотів цар віддати за нього свою дочку Роксану, за яку прекраснішої на світі нема.</p>
	<p>— А де мені можна знайти того Івана, руського богатиря?</p>
	<p>— А ти обійди ратне поле і побачиш його коня слід.</p>
	<p>— Та тут же їх багато, тих слідів.</p>
	<p>— А його коня слід не такий, як усі.</p>
	<p>Об’їхав Єруслан Лазаревич поле битви, напав на той кінський слід і поїхав по ньому. їхав він, їхав і бачить білий намет, а коло намету кінь їсть білояру пшеницю, висипану на біле як сніг полотно. Єруслан Лазаревич пустив і свого О лона Віщого їсти пшеницю. А той кінь налякався, відійшов набік і щипає травку-муравку. Заходить Єруслан Лазаревич до намету, а там богатир спить богатирським сном. Ліг Єруслан Лазаревич коло того богатиря і заснув.</p>
	<p>Пробудився Іван, руський богатир, і бачить: спить коло нього озброєний молодий юнак. Вийшов, дивиться — його кінь щипає травку-муравку, а чужий їсть пшеницю. Розсердився Іван, руський богатир, і подумав: «Порубаю я його на дрібні шматочки». Але обдумався: «Яка мені честь буде — сонного зарубати&nbsp;<a id="_ftnref13" href="#_ftn13"><sup>13</sup></a>. Бо ж сонний все одно що мертвий. Розбуджу його, розпитаю, а тоді голову зітну».</p>
	<p>— Ей ти, зухвальцю, вставай! Як ти смів мого коня прогнать, а свого нагодувать?! І розлігся спати, як у себе вдома!</p>
	<p>А Єруслан Лазаревич підвівся і каже:</p>
	<p>— Слухай, Іван, руський богатир, я хочу пить. Дай мені води.</p>
	<p>Скипів Іван, руський богатир:</p>
	<p>— Я князь у князях&nbsp;<a id="_ftnref14" href="#_ftn14"><sup>14</sup></a> і богатир у богатирях і не збираюся служити ніякому бобилю або козаку безрідному&nbsp;<a id="_ftnref15" href="#_ftn15"><sup>15</sup></a>.</p>
	<p>— А я не бобиль і не козак безрідний. Я роду чесного й походження хорошого. Я — син славного і могутнього богатиря Лазаря Лазаревича, а звуть мене Єрусланом. Якщо ти не даси пити, то рознесу по всіх царствах і державах погану славу про те, що ти забув святе правило гостинності: голодного нагодувати, спраглого напоїти, подорожнього в дім прийняти. А що ти князь у князях і богатир у богатирях, то ще бабка ворожила та надвоє положила.</p>
	<p>Думає Іван, руський богатир: «Що це за зухвалець і звідки він узявся?» Однак бере свій золотий келих, набирає води і подає незваному гостю.</p>
	<p>— Отепер я попив, — сказав Єруслан. — А як ти хочеш знать, хто з нас князь у князях і богатир у богатирях, то давай поміряємось силою.</p>
	<p>— Давай!</p>
	<p>— На чім будемо битися: на мечах чи на списах?</p>
	<p>— Давай на мечах, — каже Іван, руський богатир.</p>
	<p>То не гора з горою сходяться, То не сокіл з соколом злітаються. То два богатирі б’ються. Як з’їхалися вони, Як ударилися мечами, Єруслана Лазаревича меч тільки трошки погнувся, А Івана, руського богатиря, На три частки розлетівся.</p>
	<p>— Ого, брат, ти здорово б’єшся. Давай ще на списах! — крикнув Іван, руський богатир.</p>
	<p>Як роз’їхалися вони,</p>
	<p>Як понеслися один на одного,</p>
	<p>Як ударили.</p>
	<p>В Єруслана Лазаревича</p>
	<p>Тільки трошки спис загнувся.</p>
	<p>А в Івана, руського богатиря,</p>
	<p>На три частки розлетівся.</p>
	<p>І впав Іван, руський богатир, на землю,</p>
	<p>Як вівсяний сніп.</p>
	<p>Олон Віщий скочив йому на груди І притиснув до сирої землі. Єруслан Лазаревич направив йому списа гострим кінцем у груди і каже:</p>
	<p>— Ну, Іван, руський богатир, життя чи смерті хочеш?</p>
	<p>— Давай, брат, мені життя. Будеш моїм старшим братом не по роках, а по силі.</p>
	<p>Допоміг йому Єруслан встати. Зайшли вони разом у намет, поїли-попили, поговорили. Єруслан Лазаревич питає:</p>
	<p>— Слухай, Іван, руський богатир, я їхав сюди і бачив два побоїща. Що то за війська побиті?</p>
	<p>— То два війська царя Вахрамея. Я хотів узяти за жінку його дочку, красуню Роксану, й він не хоче віддать. Я побив його війська, а завтра поб’ю третє і його самого вб’ю, а дочку його візьму.</p>
	<p>Єруслан Лазаревич і каже:</p>
	<p>— Нащо так робить? Давай миром поведемо діло, почнемо переговори. А не захоче Вахрамей оддать дочку, то будемо воювать.</p>
	<p>Погодився Іван, руський богатир.</p>
	<p>Ідуть вони, дивляться — назустріч їм військо йде. Викинули вони прапор на перемир’я. Цар спинив військо, повели переговори. І погодився цар віддати дочку за Івана, руського богатиря. Поїхали вони в царство Вахрамея, гуляли весілля тиждень чи два. І хоче Єруслан знати, де є ще сильніший богатир і ще, май, краща дівчина. Питає він прекрасну Роксану:</p>
	<p>«Скажи, Роксано,</p>
	<p>Чи є на світі краща за тебе?» —</p>
	<p>«Хіба я гарна? У царя Будігора</p>
	<p>Є три дочки: Теодора,</p>
	<p>Леодора і Продора&nbsp;<a id="_ftnref16" href="#_ftn16"><sup>16</sup></a>.</p>
	<p>Сама, май, красива Продора.</p>
	<p>Але й найстарша, май, красива за мене».</p>
	<p>— Але чи не чула ти, хто з богатирів сильніший за Івана, руського богатиря?</p>
	<p>— Чула я, що є богатир Івашка&nbsp;<a id="_ftnref17" href="#_ftn17"><sup>17</sup></a>. Він такий сильний, що навіть птахи бояться перелітати через його володіння. Але хто з вас, май, сильний, не можу сказать, бо ви ще не билися.</p>
	<p>І поїхав Єруслан. їде він і думає: «Куди ж перше їхати? Чи шукати сили непомірної, чи краси неописаної?»</p>
	<p>А назустріч їде дідусь. Знімає шапку, вклоняється і спиняє його. Став Єруслан Лазаревич і питає:</p>
	<p>— Що таке?</p>
	<p>— Єруслан Лазаревич, біда, напали на нас татари, розбили князя Кардауса, а столицю взяли в облогу&nbsp;<a id="_ftnref18" href="#_ftn18"><sup>18</sup></a>. Я шукаю тебе, щоб ти прийшов і допоміг розбити ворога.</p>
	<p>Як почув це Єруслан, спалахнула в ньому кров богатирська. Забув і про богатиря сили непомірної, і про дівчину краси неописанної. Поспішив він до рідної землі.</p>
	<p>Сумне видовище постало перед його очима: всюди трупи людські і кінські. Татари підвели під столицю стінобитні машини і хочуть брати її штурмом. Єруслан Лазаревич затрубив у ріжок і викликає ворога на битву.</p>
	<p>Всі татари скочили на коней і напали на нього. Але за дві години всі нападники без голів були, а головного хана Ахмед-Булата Єруслан у полон узяв.</p>
	<p>А в столиці вже дізналися, що якийсь юнак побив усіх татар і визволив столицю. Князь Кардаус і дванадцять богатирів виходять із хлібом-сіллю. Єруслан Лазаревич під’їхав, зійшов із коня, впав на коліна і сказав:</p>
	<p>— Государ, прости великодушно, що я, вигнаний із твоєї держави, насмілився повернутися.</p>
	<p>А князь каже:</p>
	<p>— Не прощення ти заслуговуєш у мене. Казна моя для тебе відкрита, бери, скільки хочеш. Одне місце тобі коло мене, а друге — яке сам вибереш&nbsp;<a id="_ftnref19" href="#_ftn19"><sup>19</sup></a>.</p>
	<p>Вийшли батько й мати, цілують його, радіють, грає музика. Почали його батьки просити, щоб він уже нікуди не їхав, та Єруслан каже:</p>
	<p>— Душа моя рветься в дорогу, хочу світ повидать і себе показать.</p>
	<p>І поїхав він знову.</p>
	<p>Чи довго, чи недовго їхав,</p>
	<p>Скоро казка говориться,</p>
	<p>Та нескоро діло робиться.</p>
	<p>Котре небо його мочило,</p>
	<p>Те його й сушило&nbsp;<a id="_ftnref20" href="#_ftn20"><sup>20</sup></a></p>
	<p>Іде він та й думає: «Куди мені перше їхати: чи до богатиря, чи до дівчат?» І вирішив їхати перше до тих красивих дівчат. Заїхав у ту державу&nbsp;<a id="_ftnref21" href="#_ftn21"><sup>21</sup></a>, почав розпитувати, де дівчата, а йому сказали, що на такому-то горбі розкинуто три намети: в першому — старша, в другому — середня, а в третьому — найменша сестра. Під’їхав він туди, познайомився з ними всіма. Бачить, що найменша сама, май, красива. Але цікаво йому знати, чи нема ще, май, кращої. І питає він її:</p>
	<p>— Скажи, Продоро, чи нема на світі кращої за тебе?</p>
	<p>— Хіба я красива? — каже Продора. — У царя Далмата є дочка Настасія&nbsp;<a id="_ftnref22" href="#_ftn22"><sup>22</sup></a>, то в неї й служниці кращі за мене.</p>
	<p>— А чи не чула ти, щоб був богатир сильніший за мене?</p>
	<p>— Знаю. У Перськім царстві Івашка такий сильний, що через те царство ні звір не проходить, ні птах не пролітає.</p>
	<p>Через два-три дні збирається він у похід і каже:</p>
	<p>— Я поїду воювати з Івашкою. їде від довго чи скоро. Скоро казка кажеться, а нескоро діло робиться. Іде він та й думає: «Знайду я красу неописанну, то, може, й женитися прийдеться, а благословення у батька й матері я не просив. Треба вернутись і взять благословення».</p>
	<p>Задумав — зробив. Повернув свого Олона Віщого і через два дні був уже в рідному краї. Жахливе видовище постало перед ним. Через три чи штири місяці після його від’їзду татари напали знов, розбили військо князя Кардауса, його сім’ю і дванадцять богатирів узяли в полон, посадили в темницю і викололи їм очі&nbsp;<a id="_ftnref23" href="#_ftn23"><sup>23</sup></a>.</p>
	<p>Поїхав Єруслан до тюрми. Була якраз обідня перерва&nbsp;<a id="_ftnref24" href="#_ftn24"><sup>24</sup></a>. Дав він вартовим грошей і попросив: «Дозвольте мені дати милостиню тим, що в тюрмі сидять». Варта пропустила його.</p>
	<p>— Здрастуйте, князь Кардаус зі своїми богатирями. І ви, найдорожчі батьки!</p>
	<p>А князь говорить:</p>
	<p>— Голос твій чую, і він мені здається знайомий. Але по причині сліпоти не знаю, хто ти.</p>
	<p>А мама й тато пізнали сина та й у плач.</p>
	<p>— Якби ти був з нами, цього б не сталося. Ми ж тебе просили, щоб ти не йшов.</p>
	<p>— Я зітну голову Ахмет-Булату за те, що він дав клятву і порушив її, — сказав Єруслан.</p>
	<p>Батько каже:</p>
	<p>— Що з того, що його покараєш? Але ж ми світу не видимо?</p>
	<p>Питає Єруслан князя Кардауса. чи не чув він, де є жива вода.</p>
	<p>— Чув я, що в індійського царя, який зветься Вогняний Щит — полум’яний Спис&nbsp;<a id="_ftnref25" href="#_ftn25"><sup>25</sup></a>, є таке джерело. Але чи зумієш ти туди дійти? Це дуже нелегко.</p>
	<p>— Будь вона на краю світу — я дійду туди і дістану.</p>
	<p>Вийшов він і сів на коня. А тут уже дізналися, що хтось заходив. Татари — на коней — та й за ним. А він обернувся та й питає:</p>
	<p>— За ким женетеся, молодці?</p>
	<p>— За Єрусланом Лазаревичем.</p>
	<p>— Я — Єруслан Лазаревич. Вам не догнати мене, як буйного вітру.</p>
	<p>Та вдарив нагайкою Олона Віщого і зник. їхав він довго чи скоро. Скоро казка кажеться, Та нескоро діло робиться. Виїхав він на широке поле, А там велика рать побита. Бачить — серед поля Лежить щось таке велике, Як стіг сіна, і хропе. Кінь злякався і впав на коліна.</p>
	<p>Єруслан взяв коня за повід, Підвів ближче, а той стіг питає: «Хто ти і чого тобі треба?» А то не стіг сіна був, А голова непомірно велика&nbsp;<a id="_ftnref26" href="#_ftn26"><sup>26</sup></a>. Подивився Єруслан на ту голову і сказав:</p>
	<p>— Я — син славного і могутнього богатиря Лазаря Лазаревича. Звати мене Єруслан Лазаревич. Я їду в Індійське царство шукати живої води, бо мої батьки не мають очей — злочинна рука їх виколола. А ти хто будеш?</p>
	<p>— Мене звать Росланій&nbsp;<a id="_ftnref27" href="#_ftn27"><sup>27</sup></a>. Друже, тобі не дістати тої води. Той цар дуже злий, він тобі води не дасть. Через нього я страждаю тут.</p>
	<p>Бачиш, яка моя голова?</p>
	<p>А нижче лежить моє тіло.</p>
	<p>Нога три сажня, а рука — два.</p>
	<p>У того царя був меч-кладенець&nbsp;<a id="_ftnref28" href="#_ftn28"><sup>28</sup></a>.</p>
	<p>І він мені відрубав тим мечем голову.</p>
	<p>А його самого ніякий меч не бере,</p>
	<p>Лиш той, яким відрубана моя голова.</p>
	<p>Він лежить у мене під головою.</p>
	<p>У одної матері неоднакові діти.</p>
	<p>Я он який вигнався,</p>
	<p>А брат мій малий, як нігтик, але сильний.</p>
	<p>Коли той цар відрубав мені голову, Брат підскочив, вихопив меч з його рук, Кинув під мою голову і сказав: «Пропадає мій брат, то хай пропадає І меч, від якого він загинув». Я бачу, твоя рука достойна цього меча.</p>
	<p>Візьми його.</p>
	<p>А як дістанеш живої води,</p>
	<p>Не забудь і мене, нещасного.</p>
	<p>Але знай одне:</p>
	<p>Як удариш цим мечем царя,</p>
	<p>То другий раз не бий.</p>
	<p>Бо він зцілиться.</p>
	<p>Стане в десять разів сильніший</p>
	<p>І вб’є тебе».</p>
	<p>Узяв Єруслан меч, попрощався з Росланієм, сів на коня і поїхав, їхав він скоро чи довго. Скоро казка кажеться, Та нескоро діло робиться. Іде він день, їде ніч. Котре небо його мочило, Те його й сушило. Це ще не казка,</p>
	<p>Це приказка.</p>
	<p>Казка буде після обіду.</p>
	<p>Коли поїмо м’якого хліба</p>
	<p>Та ще поїмо пирога,</p>
	<p>То потягнем бичка за рога&nbsp;<a id="_ftnref29" href="#_ftn29"><sup>29</sup></a>.</p>
	<p>Показалося й Індійське царство. Цар Вогняний Щит побачив його й палить, пече вогнем. Єруслан виставив білий прапор: «Я їду не воювать, а вести переговори». Перестав цар пекти, а лише трохи гріє. Під’їжджає він зі своїм військом до Єруслана. Єруслан</p>
	<p>— Здрастуй государ, індійський цар. Я не воювать прийшов, а просить тебе, щоб ти мені дав живої води.</p>
	<p>Цар вислухав та й каже:</p>
	<p>— У мене є жива вода. Але в мене такий звичай, що перше треба воювати зі мною. Побідиш — усе візьмеш, а не побідиш — голову зніму і кінці в воду.</p>
	<p>— Я б не хотів воювати, але як ти, царю, наполягаєш, то будемо воювати. На чім будемо воювати? — питає Єруслан.</p>
	<p>— На мечах.</p>
	<p>Роз’їхалися вони і почали зближатися. І як дав Єруслан з лівого плеча, То так і розрубав царя надвоє. А воїни індійського царя кричать: «Так йому й треба! Дай йому ще разок!»&nbsp;<a id="_ftnref30" href="#_ftn30"><sup>30</sup></a></p>
	<p>А Єруслан каже:</p>
	<p>«Я не такий богатир, щоб з мертвими воювати».</p>
	<p>Стали вони з ним битися, а він їх, як курей, перебив.</p>
	<p>Під’їжджає Єруслан до города, а весь город зляканий — убили царя. Спитав він, де джерело живої води. Йому показали. Набрав він води у золотий кубок, закрив його і поїхав.</p>
	<p>Приїхав Єруслан до Росланія, притягнув тіло до голови, покропив живою водою — і все зрослося. Став Росланій на ноги. Погостювалися вони, і Росланій сказав:</p>
	<p>— Ти мій старший брат. Не по росту, а по силі й хоробрості.</p>
	<p>Сів Єруслан на коня і поїхав. Чи довго, чи скоро їхав, під’їжджає до тої тюрми. Дав грошей вартовому, зайшов усередину і каже:</p>
	<p>— Здрастуйте, князь Кардаус з усіма богатирями і мої батьки. Я приніс вам живу воду.</p>
	<p>Усі дуже зраділи, а він каже:</p>
	<p>— Радійте, та не дуже. Ви іще в полоні.</p>
	<p>Підійшов він до батька, до матері, покропив їх живою водою, і вони уздріли. Тоді підійшов до князя і богатирів і всіх покропив, і всі стали ви діти. А Єруслан каже: «Сидіть тут, а я піду з ворогом розправлюся».</p>
	<p>Вийшов він, сів на коня, затрубив у свій золотий ріжок. Татарва схопилася, посідала на коней, кинулася в бій.</p>
	<p>А він як махне мечем-кладенцем,</p>
	<p>Направо — п’ять голів злітають.</p>
	<p>Махне наліво — десять голів злітають.</p>
	<p>Не минуло й півгодини, а вже вся татарва без голів була. Самого хана Ахмет-Булата в полон узяв і голову йому стяв. А тоді вивів батька, матір, князя і дванадцять богатирів надвір і відправилися вони додому.</p>
	<p>Прийшли вони в свій город, пожив там Єруслан Лазаревич чи то місяць, чи то два — не сидиться йому. Каже:</p>
	<p>— Отець і мати, як собі хочете, а душа моя рветься на простір. Хочу женитися. Прошу у вас благословення.</p>
	<p>Благословили вони сина, сів він на коня і поїхав.</p>
	<p>Їде Єруслан і думає: «Чи шукати силу непомірну, чи красу неописанну? Як я перше женюся, то мені ще треба буде йти шукати того Івашку. Може, він мене уб’є. То нащо моїй жінці лишатися вдовою? Поїду шукати Івашку». І поїхав він до Перського царства.</p>
	<p>Під’їхав Єруслан Лазаревич до границі. Де ж Івашка? А-а-а, он він стоїть на горі, обперся об спис і дрімає. Єруслан під’їхав тихенько і вдарив його нагайкою по голові. Страшно розсердився Івашка.</p>
	<p>— Чого тобі треба? Я богатир з богатирів, а ти хто?</p>
	<p>— Хто богатир з богатирів, то ми ще побачимо. Хороші сторожі можуть і лежачи виспатися, а не так, як ти, стоячи дрімаєш.</p>
	<p>Роз’їхалися вони,</p>
	<p>І як ударив Єруслан списом,</p>
	<p>То так Івашка й повалився на землю,</p>
	<p>Як вівсяний сніп.</p>
	<p>Кінь Олон Віщий наступив йому на груди,</p>
	<p>А Єруслан приставив списа і сказав:</p>
	<p>«Життя хочеш чи смерті?» —</p>
	<p>«Даруй, брате, життя».</p>
	<p>Єруслан спитав Івашку:</p>
	<p>«А нема, май, сильнішого від тебе?» —</p>
	<p>«Ні, не чув я такого, нема».</p>
	<p>І розійшлися вони.</p>
	<p>Відправився Єруслан у державу, де жила прекрасна Настасія. А в тому царстві виходив із моря Змій. Щодня виходив, брав у столичнім городі одного чоловіка і поїдав його&nbsp;<a id="_ftnref31" href="#_ftn31"><sup>31</sup></a>. Цар оголосив: хто переможе Змія, тому дасть півцарства, як він буде жонатий; а як нежонатий, то віддасть за нього свою дочку Настасію.</p>
	<p>Єруслан під’їхав і вчув це. І не йде вже до царя, а розпитав людей, де те місце, з якого виходить Змій, поїхав туди, сів і жде.</p>
	<p>О дванадцятій годині море заклекотіло і показалося морське чудовисько з трьома головами. І кожна голова така, як великий мідний котел. Чудовисько зразу кинулося на Єруслана, хап за ногу й потягнуло у воду. Бачить Єруслан, що ноги його вже у воді, та як махне мечем, то так дві голови й злетіли. Змій каже:</p>
	<p>— Досить, не рубай більше, лиши мені цю голову. Я тобі дорого заплачу за неї. У мене на дні морському є самоцвітний камінь, якому ціни нема&nbsp;<a id="_ftnref32" href="#_ftn32"><sup>32</sup></a>.</p>
	<p>— Ну, йди. Тільки знай, що як обманеш, то порубаю тебе на дрібні шматочки.</p>
	<p>— Ні, не обману.</p>
	<p>І пішов Змій. А через якийсь час море зачало шуміти, клекотіти і знову з’явився той Змій і подає самоцвітний камінь. Єруслан камінь узяв, а другою рукою Змію голову зрубав, бо міг Змій ще багато біди людям наробити.</p>
	<p>А в городі швидко дізналися про це. Зібрався народ, цар із царицею і музикою полковою&nbsp;<a id="_ftnref33" href="#_ftn33"><sup>33</sup></a>, щоб з хлібом-сіллю стрічати переможця. Єруслан став перед ними й каже:</p>
	<p>— Мене звати Єруслан. Я син могутнього богатиря Лазаря Лазаревича з князівства Кардауса. Я почув, що тут Змій забирає людей, і вирішив визволити вас із біди.</p>
	<p>Цар каже:</p>
	<p>— Я видав наказ: хто побідить Змія, тому даю півцарства, якщо він жонатий, а як нежонатий, то даю за нього свою дочку, і стане він після мене царем.</p>
	<p>І зробили велике весілля.</p>
	<p>Прожили молоді після весілля три-чотири місяці, а Єруслану не сидиться. Надумав він поїхати до своїх батьків. Дав жінці самоцвітний камінь і сказав:</p>
	<p>— Як народиш сина, то вклади цей камінь у медальйон і почепи йому на груди, а як дочку, то вклади у перстень і хай носить на пальці.</p>
	<p>Та й поїхав Єруслан.</p>
	<p>Іде він, їде і приїжджає до красивого парку&nbsp;<a id="_ftnref34" href="#_ftn34"><sup>34</sup></a>. Бродить Єруслан по тому парку, а назустріч — красуня. Він за нею, і зайшли вони в дім. Йому здалося, що вона в сто раз краща за його жінку.</p>
	<p>А то була русалка. І він залишився із тою русалкою жити. Одного разу заходить вона в хату та й каже:</p>
	<p>— Якийсь волоцюга ходить по клумбах і всі квіти потолочив. Піди розправся з ним.</p>
	<p>Прибіг Єруслан, вихопив меча, ударив хлопця тупим боком, і той упав. Єруслан приставив меч до його грудей, аж тут у очі впав самоцвітний камінь&nbsp;<a id="_ftnref35" href="#_ftn35"><sup>35</sup></a>.</p>
	<p>— Хто ти такий? — питає Єруслан.</p>
	<p>— Єруслан.</p>
	<p>— А батько твій хто?</p>
	<p>— У мене немає батька. Мама сказала, що батька теж звали Єрусланом, але він десь поїхав.</p>
	<p>Єруслан питає:</p>
	<p>— А що мати робить?</p>
	<p>— Сидить та плаче.</p>
	<p>Узяв Єруслан хлопця, посадив на коня і поїхав.</p>
	<p>Приїхали вони додому, Єруслан попросив у жінки вибачення і дав слово, що більше не поїде нікуди.</p>
	<p>І настав такий час, що Єруслан послав сина до своїх батьків, а до його діда й бабки. Підібрав собі Єруслан Єрусланович коня, сів і поїхав. Іде він, стільки їде, аж тут звідки не візьмись маленький, худенький дідок&nbsp;<a id="_ftnref36" href="#_ftn36"><sup>36</sup></a>. Як мощі. І з пражинкою&nbsp;<a id="_ftnref37" href="#_ftn37"><sup>37</sup></a> в руках. Молодий Єруслан їде, а той пражинкою помежи дуби перегороджує йому дорогу. Єруслан хотів об’їхати його, а той перебігає і знов перегороджує. Єруслан довго не думає, вихопив меч і того дідка мечем. Лиш ударив, і вийшла з нього самого вся сила. Впав з коня і став як мале дитя. Дідок підходить до нього й каже:</p>
	<p>— Маєш щастя, що ти син славного богатиря Єруслана Лазаревича, а то б я тебе на дрібні шматочки порубав. Щоб ти більше на слабких і беззахисних не нападав, бо буває, що й вони сильно мстяться.</p>
	<p>Підняв дідок Єруслана і каже.</p>
	<p>— Сідай на коня і їдь.</p>
	<p>Той подякував дідкові, сів і поїхав, їхав він, стільки їхав, допитався до того царства, допитався до Лазаря Лазаревича.</p>
	<p>Сказав, що він онук, і подав листи від батьків&nbsp;<a id="_ftnref38" href="#_ftn38"><sup>38</sup></a>. Дід і баба були дуже раді. Погостював він у них, узяв для батьків листи, подарунки.</p>
	<p>Привіз він додому листи й подарунки й розказав про того діда. Єруслан Лазаревич каже:</p>
	<p>— Дуже вдячний я тому дідові, що навчив тебе святого правила — на слабких і беззахисних не нападати.</p>
	<p>І на цім казка скінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Єруслан Лазаревич — герой, який не входить у число билинних, а виступає в окремому епічному творі у формі сказання, російський варіант якого опублікував Микола Костомаров у «Памятниках старинной русской литературы». — В. II. — СПБ, 1860. З другого боку, сказання має багато спільного з епосом про Іллю Муромця, і ти, юний літературознавцю, порівнявши тексти, можеш у тому переконатися й побачити, як ці два епоси поміж себе з’єдналися. Саме сказання в російській традиції уже розклалося із віршового на прозаїчну казку, але ще значною мірою зберігає поетичну структуру, як і в нашому випадку, тільки в нас ритмічних місць уже зовсім не багато. В основі сказання лежить тюркська (татарська) переробка епізодів іранського епосу про Рустема та його пригоди. Про російське походження української казки свідчить те, що дід оповідача чув її від росіянина-старообрядця, є тут і русизми. На жаль, казку надруковано не в автентичному, тобто непереробленому записі, а в сучасній редакції, що, певна річ, попсувало її первісний вигляд. Для нас же цікавий тут не тільки тісний зв’язок сказання із епосом про Іллю Муромця (чи Мурина), а й факт, що деякі російські билини чи подібні до них твори могли засвоюватися в Україні і в такий спосіб: через захожих сюди росіян, а не тільки через збережену місцеву традицію. Саме ім’я героя Єруслан (Уруслан) означає — лев.</p>
			<p><a id="_ftn2" href="#_ftnref2"><sup>2</sup></a> Цар Кардаус відповідає перському царю Кей-Каусу з епосу про Рустема.</p>
			<p><a id="_ftn3" href="#_ftnref3"><sup>3</sup></a> Батьком Єруслана, за перським епосом, був Залазар, перетворений у Лазаря.</p>
			<p><a id="_ftn4" href="#_ftnref4"><sup>4</sup></a> Вибір коня є складовою билинного епосу, зокрема про Іллю Муромця.</p>
			<p><a id="_ftn5" href="#_ftnref5"><sup>5</sup></a> Сорочинська шапка — реалія билинної традиції, яка пояснювалася вище.</p>
			<p><a id="_ftn6" href="#_ftnref6"><sup>6</sup></a> Маємо рефреновану (повторювальну) жартівливу вставку, подібну до тієї, яка зустрічалася в українському зведеному епосі про Іллю Мурина.</p>
			<p><a id="_ftn7" href="#_ftnref7"><sup>7</sup></a> Свідчення, що богатирі не тільки служили царю (князю), а й не раз вирушали на самостійні промисли і в походи, живучи, як мандрівні герої. Таким, до речі, був і Олег (Вольх). Цей же мотив узято з епосу про Рустема, але він наявний і в оповідках про Іллю Муромця.</p>
			<p><a id="_ftn8" href="#_ftnref8"><sup>8</sup></a> Мотив узято з епосу про Рустема, ввійшов він також в епос про Іллю Муромця, зокрема до зведеного українського.</p>
			<p><a id="_ftn9" href="#_ftnref9"><sup>9</sup></a> Те, що Єруслан змагався з Іваном, руським богатирем, свідчить, що він не був із числа руських богатирів, отже походив з іншого краю, насправді перського, про що свідчать реалії того походу. Ймення ж Іван не раз прикладалося до богатирів, що відбито і в нашому виданні.</p>
			<p><a id="_ftn10" href="#_ftnref10"><sup>10</sup></a> Цар Вахрамей далі розшифровується, як цар Змій. У сказанні про Єруслана, в пам’ятці із XVII ст., — Вартоломей.</p>
			<p><a id="_ftn11" href="#_ftnref11"><sup>11</sup></a> Мотив розроблено в епосі про Іллю Муромця, водночас змагання Єруслана із Вахрамеєм Змійовидом є відгомоном змієборчого епосу, який має з’єднання із епосом про Іллю Муромця.</p>
			<p><a id="_ftn12" href="#_ftnref12"><sup>12</sup></a> Свідчення того, що Іван, руський богатир, був велетень, як і його кінь.</p>
			<p><a id="_ftn13" href="#_ftnref13"><sup>13</sup></a> Мотив розроблено і в епосі про Іллю Муромця; відбиває кодекс рицарської честі.</p>
			<p><a id="_ftn14" href="#_ftnref14"><sup>14</sup></a> Свідчення, що богатир діє не від імені якогось володаря, а самостійно.</p>
			<p><a id="_ftn15" href="#_ftnref15"><sup>15</sup></a> Бобиль — неодружений чоловік. Цікаве порівняння богатиря з «козаком безрідним» — героєм українських дум. Коли це не вставка сучасного записувача, то свідчить: народний оповідач по-своєму зв’язував епос козацький із билинним.</p>
			<p><a id="_ftn16" href="#_ftnref16"><sup>16</sup></a> Імена дочок Будігора — грецькі. Згадаймо Святогора. Можливо, тут маємо відгук ірансько-візантійських змагань.</p>
			<p><a id="_ftn17" href="#_ftnref17"><sup>17</sup></a> Богатир Івашка — форма імені російська, але за описом це богатир перський.</p>
			<p><a id="_ftn18" href="#_ftnref18"><sup>18</sup></a> Свідчення, що йдеться про часи татарського завойовництва, отже, маємо тут відгук татарської переробки епосу про Рустема. Згадані далі стінобитні машини і справді були на озброєнні татар.</p>
			<p><a id="_ftn19" href="#_ftnref19"><sup>19</sup></a> Відгук билинної традиції: князь садив улюбленого героя біля себе, але той вільний вибирати собі місце за столом сам, як незалежний воїн, що було в рицарському етикеті особливою милістю князя.</p>
			<p><a id="_ftn20" href="#_ftnref20"><sup>20</sup></a> Знову віршовий рефрен, що свідчить: первісна основа тексту — поетична.</p>
			<p><a id="_ftn21" href="#_ftnref21"><sup>21</sup></a> Натяк, що герой заїхав у Дівоче царство, але мотив не розроблено. Про Дівоче царство прямо говориться у сказанні про Єруслана у записі XVII століття.</p>
			<p><a id="_ftn22" href="#_ftnref22"><sup>22</sup></a> Тут виступає билинна героїня Настасія, про яку говорилося раніше в цій книзі, але мотив не розроблено. Більше про Настасію оповідається у сказанні про Єруслана з варіанту XVII ст.</p>
			<p><a id="_ftn23" href="#_ftnref23"><sup>23</sup></a> Мотив про осліплення батьків богатиря перейшов у епос про Іллю Муромця, зокрема у зведений варіант про «Іллю Мурина».</p>
			<p><a id="_ftn24" href="#_ftnref24"><sup>24</sup></a> Обідня перерва — реалія нашого часу, вставлена чи оповідачем, чи записувачем.</p>
			<p><a id="_ftn25" href="#_ftnref25"><sup>25</sup></a> Відгук про перських сонцепоклонників, але тут — індійських, через що цар подається в образі Сонця.</p>
			<p><a id="_ftn26" href="#_ftnref26"><sup>26</sup></a> Непомірно велика голова, яка говорить, — мотив, який перейшов в епос про Іллю Муромця, зокрема в зведений варіант «Ілля Мурин».</p>
			<p><a id="_ftn27" href="#_ftnref27"><sup>27</sup></a> Богатир зветься Росланій, тобто так само «лев», що рівняє поміж себе богатирів.</p>
			<p><a id="_ftn28" href="#_ftnref28"><sup>28</sup></a> Меч-кладенець — реалія билинного епосу.</p>
			<p><a id="_ftn29" href="#_ftnref29"><sup>29</sup></a> Ще одне свідчення, що розповідь розбивалася повтореними ритмовими рядами, що складало поетику епічної творчості, звідси вона й перейшла у казки.</p>
			<p><a id="_ftn30" href="#_ftnref30"><sup>30</sup></a> Мотив увійшов в епос про Іллю Муромця, зокрема у зведений український варіант «Ілля Мурин».</p>
			<p><a id="_ftn31" href="#_ftnref31"><sup>31</sup></a> Реалія змієборчого епосу, зокрема про Кирила Кожум’яку.</p>
			<p><a id="_ftn32" href="#_ftnref32"><sup>32</sup></a> Ще одна реалія змієборчого епосу, яка проходить у казках про Змія та героя, що його долає.</p>
			<p><a id="_ftn33" href="#_ftnref33"><sup>33</sup></a> Полкова музика — реалія російська з пізнього часу.</p>
			<p><a id="_ftn34" href="#_ftnref34"><sup>34</sup></a> Реалія сучасна. Можливо, це відбиток «Дербія-града» зі сказання про Єруслана у варіанті з XVII ст.</p>
			<p><a id="_ftn35" href="#_ftnref35"><sup>35</sup></a> Напад Єруслана на сина є відгомоном епізоду епосу про Рустема, де подається бій Рустема із Сохрабом, його сином. Змагання із сином стало частиною епосу про Іллю Муромця.</p>
			<p><a id="_ftn36" href="#_ftnref36"><sup>36</sup></a> Тут використано мотив казки про Оха, але по-своєму видозмінений.</p>
			<p><a id="_ftn37" href="#_ftnref37"><sup>37</sup></a> Пражинка — жердина.</p>
			<p><a id="_ftn38" href="#_ftnref38"><sup>38</sup></a> Реалія нового часу.</p>
		</div>
		<div class="article__source">
			<p>ЄРУСЛАН ЛАЗАРЕВИЧ Друкується за виданням: Чарівна квітка: Українські народні казки з-над Дністра.— Ужгород, 1986. — С. 111—122. Зап. 20.Х1 1979 р. М. Зінчук в с. Романівцях Сокирянського району Чернівецької області від Андрія Зайця. Казку він перейняв від свого батька Трохима, а той від росіянина-старообрядця з с. Грубної того ж району.</p>
			<p>Єруслан Лазаревич. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 — 650В*. Записано 20 листопада 1979 року в селі Романківцях Сокирянського району Чернівецької області від Андрія Трохимовича Зайця (1913 року народження, освіта — 7 класи, колгоспний пенсіонер). За власним свідченням казки переймав від свого батька, а той — від росіянина-старообрядця з с. Грубної того ж району Чернівецької області .</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
			<p><a href="/Український фольклор Книги/Валерій Шевчук ☼ Українські билини/">Українські билини</a>: Історико-літературне видання східнослов’янського епосу. Упорядкування, передмова, післяслово, примітки та обробка українських народних казок і легенд на билинні теми В. Шевчука; Малюнки Б. Михайлова. — К.: Веселка, 2003. — 247 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
