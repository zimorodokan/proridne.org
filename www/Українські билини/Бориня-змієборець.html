<!--#include virtual="/-/inc/general__page_start.inc" -->
<title>Бориня-змієборець ☼ Українська билина ☼ Народна творчість</title>
<meta name="Description" content="Українська билина «Бориня-змієборець» ☼ Український фольклор, усна народна творчість України">
<link rel="canonical" href="https://proridne.org/Українські билини/Бориня-змієборець.html">
<!--#include virtual="/-/inc/pageType__Українська билина.inc" -->

<article class="articleMain">
	<h1 class="articleMain__header">Бориня-змієборець&nbsp;<a id="_ftnref1" href="#_ftn1"><sup>1</sup></a> <br><span class="article__headerDescription">Українська билина</span></h1>
	<p>Один чоловік мав три сини&nbsp;<a id="_ftnref2" href="#_ftn2"><sup>2</sup></a>. Викликав того чоловіка цар і каже: «Твої сини мають привести Мені коней з-під зміїв». Приходить батько додому і плаче. Питає старший син: «Чого ви, тату, плачете?» — «Цар наказав,</p>
	<p>Щоб ви привели з-під зміїв коней». І син плаче.</p>
	<p>Іде батько до царя й каже:</p>
	<p>«Неможливо привести тих коней,</p>
	<p>Пропадуть сини мої». —</p>
	<p>«Що хочуть, хай роблять,</p>
	<p>Але щоб мені привели тих коней».</p>
	<p>Приходить батько додому і знову плаче.</p>
	<p>Питає його середущий:</p>
	<p>«Чого ви, тату, плачете?» —</p>
	<p>«Цар наказав,</p>
	<p>Щоб ви з-під зміїв коні привели». І середущий плаче. Приходить Бориня, Найменший син, і питає:</p>
	<p>«Чого ви плачете?» Вони розказали йому, А він каже: «Не плачте,</p>
	<p>Ідіть до царя і скажіть,</p>
	<p>Щоб зробили для вас таке шмаття,</p>
	<p>Як цар носить&nbsp;<a id="_ftnref3" href="#_ftn3"><sup>3</sup></a>,</p>
	<p>І дали три коня, котрих я виберу»&nbsp;<a id="_ftnref4" href="#_ftn4"><sup>4</sup></a>.</p>
	<p>З тим і пішов батько до царя.</p>
	<p>Цар пообіцяв, що все буде,</p>
	<p>Най приходять.</p>
	<p>Прийшли вони, а цар каже:</p>
	<p>«Нате вам це шмаття,</p>
	<p>Вбирайтеся</p>
	<p>І йдіть вибирати по всім царстві коні».</p>
	<p>Пішли вони шукати коні,</p>
	<p>Сходили всю державу</p>
	<p>І не могли знайти</p>
	<p>Таких, як хотіли.</p>
	<p>Прийшли вони до царя й кажуть:</p>
	<p>«У вас немає коней під нас». —</p>
	<p>«Як немає, — каже, —</p>
	<p>То йдіть на гражду&nbsp;<a id="_ftnref5" href="#_ftn5"><sup>5</sup></a>.</p>
	<p>Там є три жеребці. Вони світу не виділи. Як ті не підійдуть, То кращих не маю». Пішли вони на гражду — Є три жеребці.</p>
	<p>Поклав Бориня руку на одного з них</p>
	<p>Трошки гнеться.</p>
	<p>Поклав на другого —</p>
	<p>Ще менше гнеться.</p>
	<p>Поклав на третього —</p>
	<p>Не гнеться.</p>
	<p>Пішли вони до царя й кажуть:</p>
	<p>«Ці будуть під нас». —</p>
	<p>«То сідлайте й виїжджайте».</p>
	<p>Сіли вони на коней,</p>
	<p>Поїхали в ліс,</p>
	<p>Знайшли там порожню хату</p>
	<p>І зупинились у ній.</p>
	<p>«Розсідлуйте коні,</p>
	<p>Лягайте спочивати,</p>
	<p>А я йду битися зі зміями, —</p>
	<p>Каже Бориня. — Чіпляю на кілок рукавичку, А ви пильнуйте: Коли з цієї рукавички Буде текти кров, То йдіть на допомогу, Бо мене змії добивають». Пішов він під той міст, Де проїжджали змії. Коли дивиться — кипить вода. (А закипіла вона від того, що вже близько був Змій)&nbsp;<a id="_ftnref6" href="#_ftn6"><sup>6</sup></a>. Іде самий менший, Шестиголовий Змій, А кінь на ноги спотикається&nbsp;<a id="_ftnref7" href="#_ftn7"><sup>7</sup></a>. Змій каже:</p>
	<p>«Чого ти, ворон-коню, спотикаєшся? Сюди Бориню ніхто не привезе». А Бориня виходить і каже: «Я тут». — «Чого ти прийшов? — питає Змій. —</p>
	<p>Битися чи миритися?» —</p>
	<p>«Молодець-хлопець не прийшов миритися,</p>
	<p>А лиш битися».</p>
	<p>Змій злазить і в’яже коня до поруччя.</p>
	<p>Почали вони битися.</p>
	<p>І забив Бориня Змія.</p>
	<p>Узяв він змієвого коня</p>
	<p>І веде до своїх братів.</p>
	<p>«Дивіться, браття,</p>
	<p>Я забив шестиголового Змія.</p>
	<p>Прийде ще дев’ятиголовий.</p>
	<p>Як і цього разу не буде текти</p>
	<p>Кров з рукавички,</p>
	<p>То спочивайте.</p>
	<p>Але слідкуйте за рукавичкою». І пішов Бориня знову під міст. Летить другий Змій. Кінь його теж спотикнувся. Змій питає:</p>
	<p>«Чого ти, ворон-коню, спотикаєшся? Сюди Бориню ніхто не привезе». А Бориня каже: «Я тут». — «Чого ти прийшов сюди, Битися чи миритися?» — Питає Змій.</p>
	<p>«Битися», — відповідає Бориня. Злазить Змій з коня, В’яже його до поруччя І починають битися. З цим Змієм було тяжче, Але Бориня забив і його, Узяв змієвого коня І відвів до братів. Прив’язав коня і каже: «Тепер прийде дванадцятиголовий</p>
	<p>Змій.</p>
	<p>З ним буде ще тяжче. Дивіться,</p>
	<p>Чи не потече кров із рукавички».</p>
	<p>І пішов Бориня знову під той міст.</p>
	<p>Аж ось летить Змій,</p>
	<p>Уже дванадцятиголовий.</p>
	<p>Трясеться земля.</p>
	<p>Спотикається зміїв кінь.</p>
	<p>«Чого ти, ворон-коню, спотикаєшся? —</p>
	<p>Питає Змій. —</p>
	<p>Сюди Бориню ніхто не привезе». А Бориня каже: «Я тут». —</p>
	<p>«Чого ти прийшов, битися чи миритися?» — «Молодець не йде миритися, Тільки битися». Злазить Змій із коня І прив’язує його до поруччя.</p>
	<p>Почали вони битися. І заломляє Бориню Змій, Добиває його. Просить Бориня:</p>
	<p>«Дозволь мені пограти на сопілці». —</p>
	<p>«Грай», — каже Змій.</p>
	<p>«Вийдеш битися на Золоту Гору».</p>
	<p>(Бориня думав, що поки він буде грати, прийдуть його брати)&nbsp;<a id="_ftnref8" href="#_ftn8"><sup>8</sup></a>.</p>
	<p>Грає годину — братів нема.</p>
	<p>Грає другу — братів нема.</p>
	<p>Роззув Бориня чобіт</p>
	<p>І вдарив ним об землю&nbsp;<a id="_ftnref9" href="#_ftn9"><sup>9</sup></a>.</p>
	<p>І звіялася така буря,</p>
	<p>Що гілля ламалося.</p>
	<p>Зломилося дерево коло хатини,</p>
	<p>Де спали брати,</p>
	<p>Вдарилося у вікно і розбило його. Брати пробудилися. Глянули вони,</p>
	<p>А кров з рукавички до колін доходить.</p>
	<p>«Біда, — кажуть, —</p>
	<p>Видно, нашого брата вже нема».</p>
	<p>Побігли вони на міст —</p>
	<p>Ні Борині, ні Змія.</p>
	<p>(Тоді побігли на Золоту Гору і всі три вбили Змія. Узяли вони змієвого коня і вернулися всі до лісової хатини)&nbsp;<a id="_ftnref10" href="#_ftn10"><sup>10</sup></a>. А жінки зміїв дізналися, Що Бориня їх чоловіків побив&nbsp;<a id="_ftnref11" href="#_ftn11"><sup>11</sup></a>. Бориня каже: «Виїжджаймо, хлопці. Берімо коней і поспішаймо. Попереду нас ще багато страшного чекає».</p>
	<p>Сіли вони і їдуть. Бачать, коло дороги яблуня&nbsp;<a id="_ftnref12" href="#_ftn12"><sup>12</sup></a>. І на ній великі файні яблука. (А то жінка шестиголового Змія перекинулася в яблуню)&nbsp;<a id="_ftnref13" href="#_ftn13"><sup>13</sup></a>. Браття дуже хотіли тих яблук, Та Бориня каже:</p>
	<p>«Не їжте, браття, бо хто вкусить,</p>
	<p>Зробиться смолою».</p>
	<p>Та вийняв шаблю</p>
	<p>І махнув нею сюди-туди: раз! раз!</p>
	<p>«А тепер їжте, браття»&nbsp;<a id="_ftnref14" href="#_ftn14"><sup>14</sup></a>.</p>
	<p>Наїлися браття яблук і їдуть далі,</p>
	<p>І дуже хочуть води.</p>
	<p>А при дорозі — керниця.</p>
	<p>Під’їжджають,</p>
	<p>А вода зверху, можна пити.</p>
	<p>«Не пийте, браття, води,</p>
	<p>Бо станете смолою», —</p>
	<p>Каже Бориня.</p>
	<p>Та вийняв шаблю</p>
	<p>І знову махнув два рази: раз! раз!</p>
	<p>«Тепер пийте!»</p>
	<p>Напилися вони і поїхали далі. Доїжджають до глибокого яру, А він повний смоли. Поверху яру ланцюг натягнутий, Треба перескакувати. Перескочив старший брат — Не зачепив.</p>
	<p>Перескочив середущий — Не зачепив.</p>
	<p>А коли скочив Бориня, Кінь його зачепився за ланцюг, Бо Бориня був, май, важкий’&nbsp;<a id="_ftnref15" href="#_ftn15"><sup>15</sup></a>. (А той ланцюг — то й була жінка найстаршого, дванадцятиголового, Змія»)&nbsp;<a id="_ftnref16" href="#_ftn16"><sup>16</sup></a>. Ланцюг змотався докупи, Зробилася з нього Змія та й каже: «Ото він той, що побив наших чоловіків».</p>
	<p>Бориня догнав братів,</p>
	<p>Випередив їх і поїхав далі.</p>
	<p>А Змія із роззявленою пащею</p>
	<p>Понеслася вслід.</p>
	<p>Підлетіла до старшого брата</p>
	<p>І проковтнула його</p>
	<p>Разом із кіньми.</p>
	<p>Догнала і середущого</p>
	<p>І теж проковтнула</p>
	<p>Разом із кіньми&nbsp;<a id="_ftnref17" href="#_ftn17"><sup>17</sup></a>.</p>
	<p>Доганяє вона й Бориню.</p>
	<p>А при дорозі була кузня&nbsp;<a id="_ftnref18" href="#_ftn18"><sup>18</sup></a>.</p>
	<p>Ковалі відчинили її і кричать:</p>
	<p>«Сюди, Бориня!»</p>
	<p>Бориня з кіньми — в кузню!</p>
	<p>Поки ковалі зачинили браму,</p>
	<p>Змія з’їла півконя і кричить:</p>
	<p>«Дайте мені Бориню на язик!» Ковалі поклали на вогонь кліщі І кажуть Змії:</p>
	<p>«Як проріжеш ці залізні двері</p>
	<p>Язиком за три рази,</p>
	<p>То дамо тобі Бориню на язик».</p>
	<p>Змія прорізала двері</p>
	<p>І наставила язика:</p>
	<p>«Давайте Бориню!»</p>
	<p>А ковалі кричать:</p>
	<p>«Ми не можемо його піймати!»</p>
	<p>(Вони хотіли, щоб добре розпеклися на вогні кліщі)&nbsp;<a id="_ftnref19" href="#_ftn19"><sup>19</sup></a>.</p>
	<p>«Пхай язика трохи далі, —</p>
	<p>Кричать ковалі. —</p>
	<p>Бо зараз піймаємо Бориню!»</p>
	<p>Змія наставила язика,</p>
	<p>А вони вихопили кліщі</p>
	<p>Та й пропекли його наскрізь.</p>
	<p>Відчиняють двері ковалі</p>
	<p>І виходить Бориня з кузні.</p>
	<p>Ковалі кажуть:</p>
	<p>«Бери, Бориня, молота,</p>
	<p>Сідай Змії на голову і бий,</p>
	<p>Поки не виплюне твоїх братів».</p>
	<p>(Бориня почав бити молотом по голові, і вона виплюнула його братів живих і здорових разом із кіньми)&nbsp;<a id="_ftnref20" href="#_ftn20"><sup>20</sup></a>.</p>
	<p>Ковалі кажуть:</p>
	<p>«Отам є плуг на сто пудів&nbsp;<a id="_ftnref21" href="#_ftn21"><sup>21</sup></a>.</p>
	<p>Запрягай Змію в той плуг</p>
	<p>І проори кругом світу борозну»&nbsp;<a id="_ftnref22" href="#_ftn22"><sup>22</sup></a>.</p>
	<p>Зачав Бориня Змією орати.</p>
	<p>Доорали до половини світу,</p>
	<p>І Змія впала.</p>
	<p>І Бориня добив її.</p>
	<p>(Узяли брати коні і повели до царя. Та здали коні цареві, а самі повернулися додому)&nbsp;<a id="_ftnref23" href="#_ftn23"><sup>23</sup></a>.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Бориня — явне спотворення імені Добриня, який серед билинних богатирів і визначався як змієборець. З другого боку, в імені Бориня — поняття «борець», «той, що бореться». Цікаво й те, що від билини про Добриню-змієборця тут лише глухі відгуки; не можна не помітити, що основою казки є мотиви значно давніші, можливо, найдавнішого, твореного на нашій землі «Троянового епосу». Твір побудовано за епічною, добре витриманою традицією: три брати, три Змії, три коня, число три — сакральне, тобто священне. Міст, можливо, вживається через те, що Змій мисливсь як водяна істота, водночас і летюча. Є тут періодичні рефрени (повторювання тексту), і це також ознака епічного сказання. Ще одна примітна річ: коли Добриня російської традиції бореться лише із Зміями жіночого роду, тут брати ведуть змагання спершу із Зміями чоловічого роду, а тоді — жіночого, бо жінки мстяться за чоловіків. В розробці обох творів бачимо і різницю; коли ж говорити, що з чого постало, то наша казка — твір давніший, а билини про Добриню — пізніші. Можливо, також, що ймення Борині-Добрині приєдналося до казки і випадково. Вражає і конструктивна стрункість оповіді нашої пам’ятки.</p>
			<p><a id="_ftn2" href="#_ftnref2"><sup>2</sup></a> Три сини, Трьомсин, три брати, зокрема знаємо трьох братів — засновників Києва, три дійства, які ніби дублюються, але з подієвим наростанням — все це ознаки епічного сказання. Про те, що перед нами поетичний твір, свідчить: побудовано його короткими, чітко означеними реченнями, які творять ритмічні ряди.</p>
			<p><a id="_ftn3" href="#_ftnref3"><sup>3</sup></a> Герої мали вбратися в царську одежу, бо були воїнами не зі своєї ініціативи, а з волі царя.</p>
			<p><a id="_ftn4" href="#_ftnref4"><sup>4</sup></a> Мотив вибору коня — билинний, зокрема в епічному сказанні про Іллю Муромця. Але й Добриня російської традиції вибирає собі коня, правда, не так прискіпливо, бере тільки доброго.</p>
			<p><a id="_ftn5" href="#_ftnref5"><sup>5</sup></a> Ґражда — велика господарська будівля в сільській садибі.</p>
			<p><a id="_ftn6" href="#_ftnref6"><sup>6</sup></a> Тут пояснення до тексту оповідача.</p>
			<p><a id="_ftn7" href="#_ftnref7"><sup>7</sup></a> За народним звичаєм, кінь спотикається перед нещастям для вершника.</p>
			<p><a id="_ftn8" href="#_ftnref8"><sup>8</sup></a> Тут роз’яснення тексту від оповідача.</p>
			<p><a id="_ftn9" href="#_ftnref9"><sup>9</sup></a> Відгук української билини про богатиря Чоботька, яку переказав у XVII ст. А. Кальнофойський, але яка до нашого часу не дійшла.</p>
			<p><a id="_ftn10" href="#_ftnref10"><sup>10</sup></a> Оповідач переказує текст своїми словами.</p>
			<p><a id="_ftn11" href="#_ftnref11"><sup>11</sup></a> Це місце пояснює, чому далі брати воюють зі Зміями жіночого роду, як це чинить і Добриня в російській традиції.</p>
			<p><a id="_ftn12" href="#_ftnref12"><sup>12</sup></a> Маємо типові для казок метаморфози (перетворення); цей засіб поетики, як уже говорилося, вживався і в билинах.</p>
			<p><a id="_ftn13" href="#_ftnref13"><sup>13</sup></a> Пояснення до тексту оповідачем.</p>
			<p><a id="_ftn14" href="#_ftnref14"><sup>14</sup></a> Описується магічний обряд, здіснений Боринею, на знешкодження лихочинної речі.</p>
			<p><a id="_ftn15" href="#_ftnref15"><sup>15</sup></a> Свідчення, що Бориня був велетень.</p>
			<p><a id="_ftn16" href="#_ftnref16"><sup>16</sup></a> Пояснення тексту оповідачем.</p>
			<p><a id="_ftn17" href="#_ftnref17"><sup>17</sup></a> Тобто кожен брат їхав із відібраним у зміїв конем.</p>
			<p><a id="_ftn18" href="#_ftnref18"><sup>18</sup></a> Далі маємо приєднання до першого епічного твору другого: про ковалів Кузьму та Дем’яна і про творення т. зв. Змієвих валів.</p>
			<p><a id="_ftn19" href="#_ftnref19"><sup>19</sup></a> Пояснення тексту оповідачем.</p>
			<p><a id="_ftn20" href="#_ftnref20"><sup>20</sup></a> Оповідач переказує текст у скороченому варіанті.</p>
			<p><a id="_ftn21" href="#_ftnref21"><sup>21</sup></a> Сто пудів — 1600 кілограмів, тобто це плуг, подібний до того, що згадується в билині про Олега та Микулу Селяниновича.</p>
			<p><a id="_ftn22" href="#_ftnref22"><sup>22</sup></a> В легенді про Кузьму та Дем’яна йдеться про Україну, а не круг світу.</p>
			<p><a id="_ftn23" href="#_ftnref23"><sup>23</sup></a> Кінець оповідач переказує, очевидно, призабувши епічну розповідь.</p>
		</div>
		<div class="article__source">
			<p>БОРИНЯ-ЗМІЄБОРЕЦЬ Друкується за виданням: Чарівна квітка: Українські народні казки з-над Дністра.— Ужгород, 1986. — С. 163—167. Записав М. Зінчук 16 грудня 1979 р. в с. Росошанах Кельменського району Чернівецької області від Софрона Чабана.</p>
			<p><a href="/Український фольклор Книги/Валерій Шевчук ☼ Українські билини/">Українські билини</a>: Історико-літературне видання східнослов’янського епосу. Упорядкування, передмова, післяслово, примітки та обробка українських народних казок і легенд на билинні теми В. Шевчука; Малюнки Б. Михайлова. — К.: Веселка, 2003. — 247 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
