<!--#include virtual="/-/inc/general__page_start.inc" -->
<title>Велетні та маленькі люди ☼ Українська билина ☼ Народна творчість</title>
<meta name="Description" content="Українська билина «Велетні та маленькі люди» ☼ Український фольклор, усна народна творчість України">
<link rel="canonical" href="https://proridne.org/Українські билини/Велетні та маленькі люди.html">
<!--#include virtual="/-/inc/pageType__Українська билина.inc" -->

<article class="articleMain">
	<h1 class="articleMain__header">Велетні та маленькі люди&nbsp;<a id="_ftnref1" href="#_ftn1"><sup>1</sup></a> <br><span class="article__headerDescription">Українська билина</span></h1>
	<p>Давно (от від нас так третього покоління)&nbsp;<a id="_ftnref2" href="#_ftn2"><sup>2</sup></a> були такі велети, що подавав з Їлова через гору сокиру сюди — таку руку мав.</p>
	<p>То в Кохавині&nbsp;<a id="_ftnref3" href="#_ftn3"><sup>3</sup></a> в костелі стоїть ще нині така нога велета — від землі аж до повали&nbsp;<a id="_ftnref4" href="#_ftn4"><sup>4</sup></a>.</p>
	<p>А як ще було мало таких малих людей, от як ми, то раз вийшов орати чоловік на поле. А він надійшов, той велет, та й так узяв на пригорщі того господаря, і воли, й плуг і приносить до мами:</p>
	<p>— Дивися, мамо, — каже, — які тут хробачки риють поле!</p>
	<p>А по нас знову такі будуть маленькі люди, що сорок їх може в печі молотити. Але то вже, може, аж тоді, як який потоп буде абощо, — хто то може знати Божу волю?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Ця легенда має значне поширення по Україні. Міфи про велетнів оповідали різні народи. Велетнями були античні герої. Про те, що перші люди на землі були велетні, розповідає і Біблія в книзі Буття (VI — 4): «За тих днів на Землі були велетні, а також по тому, як стали приходити Божі сини до людських дочок. І вони їм народжували — то були силачі, що славні від віку».</p>
			<p><a id="_ftn2" href="#_ftnref2"><sup>2</sup></a> В оповідача історичне бачення не йшло далі третього коліна, тобто далі від прадідів.</p>
			<p><a id="_ftn3" href="#_ftnref3"><sup>3</sup></a> Їлов, Кохавин — села в Галичині.</p>
			<p><a id="_ftn4" href="#_ftnref4"><sup>4</sup></a> Повала — стеля.</p>
		</div>
		<div class="article__source">
			<p>ВЕЛЕТНІ ТА МАЛЕНЬКІ ЛЮДИ Друкується за виданням: Яворский Ю. Памятники галицко-русской народной словесности.— В. І. — К., 1915. — С. 3—4. Зап. в с. Борусові на Галичині.</p>
			<p><a href="/Український фольклор Книги/Валерій Шевчук ☼ Українські билини/">Українські билини</a>: Історико-літературне видання східнослов’янського епосу. Упорядкування, передмова, післяслово, примітки та обробка українських народних казок і легенд на билинні теми В. Шевчука; Малюнки Б. Михайлова. — К.: Веселка, 2003. — 247 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
