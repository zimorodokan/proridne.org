<!--#include virtual="/-/inc/general__page_start.inc" -->
<title>Ілля Швець і Змій ☼ Українська билина ☼ Народна творчість</title>
<meta name="Description" content="Українська билина «Ілля Швець і Змій» ☼ Український фольклор, усна народна творчість України">
<link rel="canonical" href="https://proridne.org/Українські билини/Ілля Швець і Змій.html">
<!--#include virtual="/-/inc/pageType__Українська билина.inc" -->

<article class="articleMain">
	<h1 class="articleMain__header">Ілля Швець і Змій&nbsp;<a id="_ftnref1" href="#_ftn1"><sup>1</sup></a> <br><span class="article__headerDescription">Українська билина</span></h1>
	<p>Ото диво! Іван наш склав учетверо підошву і з одного разу перетяв зубами! А ремінного наконешника вшестеро склав, узяв і перекусив те відразу! Ото, кажіть, зуби!</p>
	<p>А як Ілля Швець та дванадцять шкур перервав!..&nbsp;<a id="_ftnref2" href="#_ftn2"><sup>2</sup></a></p>
	<p>Цар оддав пожерти Змієві свою дочку. Змій уподобав її і став жити з тією царівною. Та царівна якось і просить у нього:</p>
	<p>— В мого батька, — каже, — є два голуби, такий і такий: чи не можна б їх достати?&nbsp;<a id="_ftnref3" href="#_ftn3"><sup>3</sup></a></p>
	<p>Просить вона тих голубів та просить:</p>
	<p>— Достань мені їх од мого батька. А той Змій, бачте, признався їй:</p>
	<p>— Мене ніхто не звоює, окрім... Є на світі Ілля Швець, то той Ілля мені страшний. Як він сидить у своїй хаті і шиє, то йде з нього пара і за дванадцять верст видно стовп пари тієї... Але от який він, а я його не боюся, він не піде зі мною битися, бо не знають, як його просити, хіба б послали до його двісті дітей, що восьми літ кожне, то ті його впросили б...</p>
	<p>Як дістав Змій тих двох голубів, царівна списала все і про Змія, і про того Іллю Шевця написала та прив’язала голубам свого листа до ніг і пустила...</p>
	<p>Прилітають голуби до царя у двір, там їх угледіли й картку побачили, що висіла у голубів коло ніг. Дивляться в картку, аж то царівна пише; прочитали те, що вона писала за Іллю Шевця.</p>
	<p>Робить цар так, як йому дочка написала: послали дітей до Іллі. Ілля сидів у своїй хатині, а як угледів, що до нього діти рачкують та навколішки повзуть, то повернувся до вікна, а шкури держав у руках, дванадцять тих шкур і тріснуло.</p>
	<p>Після того взяв він триста пудів смоли і конопель десять возів, обмотавсь, обсмоливсь і пішов туди, де Змієві жертву давали.</p>
	<p>Змій угледів та й каже Іллі:</p>
	<p>— Будемо битися чи будемо миритися?</p>
	<p>Ілля каже до нього:</p>
	<p>— Будем битися! — І ще раз до Змія: — Пожирай мене!&nbsp;<a id="_ftnref4" href="#_ftn4"><sup>4</sup></a></p>
	<p>Змій узяв його, а Ілля вже не боїться зубів та як ухватив його за язик&nbsp;<a id="_ftnref5" href="#_ftn5"><sup>5</sup></a>, так Змій і не може дальше Іллю поглинути.</p>
	<p>Ілля й каже до Змія:</p>
	<p>— Що ж ти дальше зо мною будеш робити, куди мене кинеш?</p>
	<p>Той Змій став сюди й туди та на всі боки ним крутити, а Ілля все йому язик чавить. Так Змій метушав&nbsp;<a id="_ftnref6" href="#_ftn6"><sup>6</sup></a> ним, метушав, кидав-кидав, то хоч Ілля і був добре засмолений, а все одно його в двох місцях пройняв той Змій, але дальше не ковтнув — отак Ілля й задушив його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Ця казка цікава тим, що є варіантом «Кирила Кожум’яки» і перегукується з билинами про Іллю Муромця (див. зведений варіант «Ілля Мурин»). Шевці в давні часи займалися не тільки пошиттям взуття, а й вичинкою шкур. Цю традицію фіксуємо ще в XVII столітті у вірші Климентія Зиновіїва про шевців. Швець тут зветься не Кирило, а Ілля, отже, завдяки цій казці можна побачити, як давня епічна традиція переходила в новішу, билинну.</p>
			<p><a id="_ftn2" href="#_ftnref2"><sup>2</sup></a> Так само і в казці про Кирила Кожум’яку, а от у літописі «Повість врем’яних літ» Кожум’яка (Усмошвець) рве тільки одну шкуру. Число дванадцять вважалося магічним, і казки вживають його традиційно.</p>
			<p><a id="_ftn3" href="#_ftnref3"><sup>3</sup></a> Тут оповідач намагається розвинути тему про голуба, тобто логічно пояснити, як князівна того голуба дістала.</p>
			<p><a id="_ftn4" href="#_ftnref4"><sup>4</sup></a> Тут відбито так званий рицарський етикет: у бою супротивник сам себе позбавляє права на перший удар, виявляючи тим свою шляхетність.</p>
			<p><a id="_ftn5" href="#_ftnref5"><sup>5</sup></a> Цей мотив узято з іншої змієборчої казки про ковалів Кузьму та Дем’яна (див. казку «Іван — мужичий син».</p>
			<p><a id="_ftn6" href="#_ftnref6"><sup>6</sup></a> Метушати — крутити.</p>
		</div>
		<div class="article__source">
			<p>ІЛЛЯ ШВЕЦЬ І ЗМІЙ Друкується за виданням: Малорусские народные предания и рассказы. Свод Драгоманова М — К., 1876. — С. 248—249.</p>
			<p><a href="/Український фольклор Книги/Валерій Шевчук ☼ Українські билини/">Українські билини</a>: Історико-літературне видання східнослов’янського епосу. Упорядкування, передмова, післяслово, примітки та обробка українських народних казок і легенд на билинні теми В. Шевчука; Малюнки Б. Михайлова. — К.: Веселка, 2003. — 247 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
