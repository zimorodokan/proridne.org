<!--#include virtual="/-/inc/general__page_start.inc" -->
<title>Про Котигорошка ☼ Українська билина ☼ Народна творчість</title>
<meta name="Description" content="Українська билина «Про Котигорошка» ☼ Український фольклор, усна народна творчість України">
<link rel="canonical" href="https://proridne.org/Українські билини/Про Котигорошка.html">
<!--#include virtual="/-/inc/pageType__Українська билина.inc" -->

<article class="articleMain">
	<h1 class="articleMain__header">Про Котигорошка&nbsp;<a id="_ftnref1" href="#_ftn1"><sup>1</sup></a> <br><span class="article__headerDescription">Українська билина</span></h1>
	<p>Був собі чоловік та жінка,</p>
	<p>І у них — вісім синів і дев’ята дочка Оленка.</p>
	<p>До зроста літ поросли сини</p>
	<p>І помер їхній батько.</p>
	<p>Вони бідного стану — дрібні люди —</p>
	<p>Треба самим орати.</p>
	<p>І зробили плуг,</p>
	<p>Ярма поробили,</p>
	<p>Самі запряглись</p>
	<p>І поїхали орать&nbsp;<a id="_ftnref2" href="#_ftn2"><sup>2</sup></a>.</p>
	<p>І кажуть вони:</p>
	<p>«Як мати поварить,</p>
	<p>Так ти, сестро Оленко,</p>
	<p>Щоб винесла нам обідать».</p>
	<p>Вона каже:</p>
	<p>«Як же я вам нестиму обідать, Як я не втраплю?» Вони кажуть:</p>
	<p>«Ми будемо стружки стругать, Так по стружках ти І прийдеш до нас».</p>
	<p>Наварила мати обідать,</p>
	<p>Вирядила Оленку з обідом.</p>
	<p>Понесла Оленка</p>
	<p>І йде по тих стружках.</p>
	<p>Дивиться, де стружки — там і йде.</p>
	<p>Змій летів і у хватив ту Оленку.</p>
	<p>І приніс Змій її в свій дім.</p>
	<p>Ждали, ждали брати —</p>
	<p>Оленки нема з обідом.</p>
	<p>Орали до вечора голодні.</p>
	<p>Приходять увечері додому.</p>
	<p>Повипрягались,</p>
	<p>Уходять у хату</p>
	<p>І питають матері:</p>
	<p>«Де сестра Оленка,</p>
	<p>Чом не винесла обідать?» —</p>
	<p>«Я наготовила, — каже мати, —</p>
	<p>I сестра Оленка понесла вам обідать».</p>
	<p>«А! Се сукин син Змій</p>
	<p>У хватив нашу сестру Оленку!</p>
	<p>Печіть, мамо, буханці,</p>
	<p>Та сушіть сухарці,</p>
	<p>Та шийте торбинки, Та складайте сухарці в торбинки, Та підемо тоді ми сестри Оленки шукать!» Поробили вони кийки собі, Позаливали свинцем голови&nbsp;<a id="_ftnref3" href="#_ftn3"><sup>3</sup></a>, Купили по шаблі собі, Тоді забрали буханці І сухарці</p>
	<p>І пішли Оленки шукать, своєї сестри. Пішли собі за тридев’ять земель У тридесяте царство, У інше государство і ідуть собі.</p>
	<p>Ввійшли у степ&nbsp;<a id="_ftnref4" href="#_ftn4"><sup>4</sup></a>. Пасеться череда така, Що і очима не зоглянеш. Вони стовповою дорогою ідуть&nbsp;<a id="_ftnref5" href="#_ftn5"><sup>5</sup></a>, І пастухи лежать собі на дорозі. Приходять: «Здрастуйте!» — «Здрастуйте!» —</p>
	<p>«А чия це, господа пастухи, череда?»</p>
	<p>Кажуть: «Змієва!» —</p>
	<p>«А, се сучого сина нашого зятя,</p>
	<p>Ось ми як дійдемо,</p>
	<p>То ми йому дамо!»</p>
	<p>Пастухи кажуть:</p>
	<p>«Як нашого бугая-третяка&nbsp;<a id="_ftnref6" href="#_ftn6"><sup>6</sup></a> уб’єте,</p>
	<p>Спечете і з’їсте,</p>
	<p>То подужаєте й нашого пана». — «Давайте, де він?» Пригнали бугая-третяка, «Оце бийте!» — кажуть. Як узяли вони кийками бить, Били, били,</p>
	<p>Голову одрізали шаблею,</p>
	<p>Шкуру з нього зняли,</p>
	<p>Із середки усе викинули,</p>
	<p>Порубали,</p>
	<p>У казан склали і печуть собі. Спекли, сіли їсти. Із’їли одрубок фунт десяток&nbsp;<a id="_ftnref7" href="#_ftn7"><sup>7</sup></a>, Води напились і пішли. Ідуть верст п’ять, Пасеться ватага овець. «Чиї?»</p>
	<p>Кажуть: «Змієві». —</p>
	<p>«А! Це сучого сина нашого зятя,</p>
	<p>Ось як ми дійдемо,</p>
	<p>То ми йому дамо».</p>
	<p>Кажуть пастухи:</p>
	<p>«Як уб’єте нашого барана-третяка,</p>
	<p>Та спечете, та з’їсте,</p>
	<p>Так подужаєте нашого пана». —</p>
	<p>«Давайте, де він?»</p>
	<p>Пригнали барана-третяка.</p>
	<p>«Оце бийте!» — кажуть.</p>
	<p>Як взяли вони кийками бить,</p>
	<p>Били, били,</p>
	<p>Голову одрізали шаблею,</p>
	<p>Шкуру з нього зняли,</p>
	<p>Із середки все викинули,</p>
	<p>Порубали,</p>
	<p>У казан склали і печуть собі. Спекли, сіли їсти, Із’їли одрубок фунт десяток, Води напились і пішли. Ідуть верст п’ять, Пасеться стадо коней. «Чиї?»</p>
	<p>Кажуть: «Змієві!» — «А! Це сучого сина нашого зятя. Ось як ми дійдемо, То ми йому дамо». Пастухи й кажуть: «Як запалите жменю конопель Та оббіжите тричі кругом стада Так, щоб жменя горіла, Так подужаєте нашого пана». — «Як же ми будем бігти, Як кінця не видно коням?» — «Я зжену умісті, у табун один», — каже пастух.</p>
	<p>Зігнав у місті,</p>
	<p>Запалили жменю конопель.</p>
	<p>«На, біжи!»</p>
	<p>Узяв, побіг,</p>
	<p>Не добіг ще до коней,</p>
	<p>Жменя згоріла&nbsp;<a id="_ftnref8" href="#_ftn8"><sup>8</sup></a>.</p>
	<p>І руку спік.</p>
	<p>Тоді узяли та й пішли.</p>
	<p>Пастухи кажуть:</p>
	<p>«Уже недалеко,</p>
	<p>Оце його і комнати». —</p>
	<p>«Ось ми йому дамо!» —</p>
	<p>«Ідіть, — каже, — дайте!»</p>
	<p>Доходять вони до двору,</p>
	<p>Частоколом двір огороджений,</p>
	<p>Дуб’ям — дуб’я позагострювані,</p>
	<p>І чоловічі голови на тих дуб’ях&nbsp;<a id="_ftnref9" href="#_ftn9"><sup>9</sup></a>.</p>
	<p>Підходять, ворота одмикаються,</p>
	<p>Одчиняються.</p>
	<p>Заходять у двір, ворота зачиняються, Замикаються.</p>
	<p>У виділ а сестра Оленка, що вони ідуть,</p>
	<p>Вибігає і здраствується:</p>
	<p>«Здрастуйте, братики!» —</p>
	<p>«Здрастуй, сестро Оленко!» —</p>
	<p>«Де ви у Бога узялись? — каже. —</p>
	<p>Оце змій прилетить.</p>
	<p>Голови поздійма.</p>
	<p>І де чоловічі голови на дуб’ях,</p>
	<p>Там і ваші будуть.</p>
	<p>А вас попече та поїсть». —</p>
	<p>«Не бійсь, сестро Оленко,</p>
	<p>Він один, а нас вісім,</p>
	<p>І у нас є струмент.</p>
	<p>Кийки та шаблі —</p>
	<p>Так ми його голову</p>
	<p>Посадим на кілку». —</p>
	<p>«Ідіть же, братчики,</p>
	<p>Я вас поховаю,</p>
	<p>А як він прилетить,</p>
	<p>Сяде їсти,</p>
	<p>Так я вас випущу.</p>
	<p>Тоді, що хочете.</p>
	<p>Те з ним і робіть».</p>
	<p>Поховалися, він прилітає.</p>
	<p>«Фу, руська кость воняє!»&nbsp;<a id="_ftnref10" href="#_ftn10"><sup>10</sup></a> —</p>
	<p>«Та то ви летіли</p>
	<p>Та нахапалися різних духів.</p>
	<p>А то де б вона узялася</p>
	<p>У нас руська кость?»</p>
	<p>Сів тоді їсти.</p>
	<p>А вона узяла їх випустила:</p>
	<p>«Ідіть!» Заходять вони.</p>
	<p>«Здрастуй, пане!» — кажуть.</p>
	<p>«Здрастуйте, хлопці!</p>
	<p>А що, господа, чи по волі,</p>
	<p>Чи по неволі ви ходите?» —</p>
	<p>«Ні, — кажуть, — добрі молодці</p>
	<p>Ніколи по неволі не ходять,</p>
	<p>А усігди по волі». —</p>
	<p>«Що ж, прийшли биться</p>
	<p>Чи прийшли мириться?» —</p>
	<p>«Ні, не для того, щоб мириться,</p>
	<p>А для того, щоб биться». —</p>
	<p>«Ну, як того, щоб биться,</p>
	<p>Досить мені їсти».</p>
	<p>Виходить на город,</p>
	<p>Ходять два бугаї.</p>
	<p>Він їх побив,</p>
	<p>Шкури позривав,</p>
	<p>Середки повикидав,</p>
	<p>Тоді в казани поскладав,</p>
	<p>На кабицях&nbsp;<a id="_ftnref11" href="#_ftn11"><sup>11</sup></a> казани поставляв</p>
	<p>І давай пекти.</p>
	<p>Попік і дві бочки води сорокових&nbsp;<a id="_ftnref12" href="#_ftn12"><sup>12</sup></a> поставив.</p>
	<p>«Сідайте, — каже, — господа мої гості,</p>
	<p>Під одним казаном</p>
	<p>І їжте свою гов’ядину,</p>
	<p>А я коло другого сяду.</p>
	<p>Оце вам бочка води,</p>
	<p>А се мені бочка води»&nbsp;<a id="_ftnref13" href="#_ftn13"><sup>13</sup></a>.</p>
	<p>Як сіли вони їсти,</p>
	<p>З’їли півстегна бугайового увосьми,</p>
	<p>Напилися.</p>
	<p>Один випив кухоль,</p>
	<p>А другий, може, й два.</p>
	<p>Змій того бугая з’їв,</p>
	<p>Бочку сорокову води випив.</p>
	<p>«Ну, тепер підем, мої любі гості, на тік».</p>
	<p>Зійшли на тік,</p>
	<p>На току полова пшенична.</p>
	<p>«Ну, дміть, — каже, — чи зідмете полову з току?» —</p>
	<p>«Ні, дми ти. Ми твої гості,</p>
	<p>Ти дми, ми будемо упослі,</p>
	<p>А ти дми уперед».</p>
	<p>Як дмухнув Змій, так став тік мідний.</p>
	<p>«Ну, дміть ви!»</p>
	<p>Дули, дули</p>
	<p>І половки з току не здули.</p>
	<p>Заходився він,</p>
	<p>Голови їм усім поздіймав,</p>
	<p>Язики поодрізував</p>
	<p>І на нитку ізнизав.</p>
	<p>А голови узяв</p>
	<p>Та поустромляв</p>
	<p>На кілках на частоколи,</p>
	<p>А їх попік та поїв.</p>
	<p>«Оце Оленко,</p>
	<p>Я твоїх братів попік та поїв,</p>
	<p>Щоб ти мені рідніша була!»&nbsp;<a id="_ftnref14" href="#_ftn14"><sup>14</sup></a></p>
	<p>Тепер і живуть вони.</p>
	<p>І пішла Оленка на ріку прать сорочок,</p>
	<p>І миє сорочки,</p>
	<p>І їсть стручки-горох,</p>
	<p>І пустила цілий стручок</p>
	<p>У воду,</p>
	<p>І поплив той стручок рікою&nbsp;<a id="_ftnref15" href="#_ftn15"><sup>15</sup></a>.</p>
	<p>І прала Оленчина мати</p>
	<p>На річці теж рубахи,</p>
	<p>Через троє діб дивиться: стручок пливе.</p>
	<p>Вона взяла і з’їла</p>
	<p>Той стручок, і зачереватіла</p>
	<p>Од того стручка.</p>
	<p>І вивела вона сина,</p>
	<p>І дала йому ім’я Котигорошко.</p>
	<p>І росте він не по часах,</p>
	<p>А по минутах.</p>
	<p>Як народився,</p>
	<p>Став бігать, став балакать і дітей чужих бить.</p>
	<p>Побув три годи,</p>
	<p>За три годи обіймище&nbsp;<a id="_ftnref16" href="#_ftn16"><sup>16</sup></a> стало у Котигорошка: Голова, як котел завбільшки. І питає він:</p>
	<p>«Чи були у вас, мамко, чи сини, або дочки?» [... ]</p>
	<p>Вона і каже:</p>
	<p>«Було у мене вісім синів і сестра твоя Оленка — дев’ята!..» — «Тепер, мамко, печіть мені буханці Та сухарці,</p>
	<p>Я піду сестру Оленку виручать».</p>
	<p>Каже [мати]:</p>
	<p>«Не йди, сину!</p>
	<p>Ходило вісім братів твоїх,</p>
	<p>Не таких, як ти,</p>
	<p>Та й то побив Змій,</p>
	<p>А тебе нічого й бить!» —</p>
	<p>«Ні, зо мною нехай попробує,</p>
	<p>Чия ще сила подужає».</p>
	<p>Пішов він на базар,</p>
	<p>Купив клапоть заліза, три пуди&nbsp;<a id="_ftnref17" href="#_ftn17"><sup>17</sup></a>,</p>
	<p>І поніс до ковалів, до хороших.</p>
	<p>«Нате злийте мені кулю міцну&nbsp;<a id="_ftnref18" href="#_ftn18"><sup>18</sup></a>,</p>
	<p>Щоб як ударить об камінь, чи що,</p>
	<p>Так щоб не розсипалась.</p>
	<p>Що скажете, то вам за те і заплачу». —</p>
	<p>«То много грошей треба, ви не заплатите!»</p>
	<p>«А скільки?»</p>
	<p>«Півтораста рублів», — кажуть&nbsp;<a id="_ftnref19" href="#_ftn19"><sup>19</sup></a>. «Ну, от вам двісті рублів, тільки щоб міцна».</p>
	<p>Вийняв гроші і положив.</p>
	<p>«А як виллєте, — каже, — так пускайте.</p>
	<p>Вона буде до мене летіть».</p>
	<p>Приходить додому і каже:</p>
	<p>«Глядіть же, мамко,</p>
	<p>Як буде що ревти,</p>
	<p>Так збудіть мене,</p>
	<p>А я ляжу спать».</p>
	<p>Як узяли лить,</p>
	<p>Вилляли і пустили:</p>
	<p>Летить і реве,</p>
	<p>Горшки, миски з полиці падають, Хата движеться.</p>
	<p>«Ну, вставай, сину Котигорошку, щось реве».</p>
	<p>Він вибіг і наставляє коліно, І каже: «Бий мене у коліно!»</p>
	<p>Вона як ударила,</p>
	<p>Так на три клапті і розсипалась.</p>
	<p>Узяв він три клапті,</p>
	<p>І односить ізнов назад,</p>
	<p>До тих ковалів, і каже:</p>
	<p>«Ізлийте уп’ять, та добре,</p>
	<p>Щоб вона не розсипалася,</p>
	<p>А то будем спориться,</p>
	<p>Я вас тими клаптями поб’ю,</p>
	<p>Узяли гроші, так робіть міцно.</p>
	<p>Зробите, пускайте уп’ять».</p>
	<p>Пішов додому і каже:</p>
	<p>«Глядіть же, мамко,</p>
	<p>Як буде що ревти,</p>
	<p>То збудіть мене,</p>
	<p>А я ляжу спать».</p>
	<p>А ті ковалі як узяли лить —</p>
	<p>І злили міцно, і пустили.</p>
	<p>Вона уп’ять реве,</p>
	<p>Горшки, миски з полиці падають,</p>
	<p>Хата движеться.</p>
	<p>«Ну, вставай, Котигорошку, щось реве».</p>
	<p>Він вибіг, і наставляє коліно,</p>
	<p>І каже: «Бий мене у коліно!» Як ударила вона у коліно, Так і роздвоїлася.</p>
	<p>Бере він ті клапті і уп’ять односить.</p>
	<p>«Я вам два рази прощав,</p>
	<p>А третій раз не прощу.</p>
	<p>Робите, так робіть хороше,</p>
	<p>Зливайте</p>
	<p>І пускайте</p>
	<p>Уп’ять до мене, як і ті рази».</p>
	<p>Пішов додому і каже:</p>
	<p>«Глядіть же, мамко,</p>
	<p>Як що буде ревти,</p>
	<p>То збудіть мене,</p>
	<p>А я ляжу спать».</p>
	<p>А ті ковалі як узяли лить —</p>
	<p>І злили міцно, і пустили.</p>
	<p>Вона уп’ять реве,</p>
	<p>Горшки, миски з полиці падають,</p>
	<p>Хата движеться.</p>
	<p>«Ну, вставай, Котигорошку, щось реве».</p>
	<p>Він вибіг, і наставляє коліно,</p>
	<p>І каже: «Бий мене у коліно!»</p>
	<p>Як ударила у коліно,</p>
	<p>Так і одскочила,</p>
	<p>І покотилася ціла.</p>
	<p>Тоді він узяв і сказав матері:</p>
	<p>«Печіть буханці</p>
	<p>Та сушіть сухарці,</p>
	<p>Піду сестри Оленки шукать».</p>
	<p>Мати каже:</p>
	<p>«Було у тебе вісім братів, Та Змій побив і поїв, А тебе і нічого знать&nbsp;<a id="_ftnref20" href="#_ftn20"><sup>20</sup></a>, як ти сам!» —</p>
	<p>«Я піду шукать його, нехай зо мною попробує».</p>
	<p>Купив він міцної юхти&nbsp;<a id="_ftnref21" href="#_ftn21"><sup>21</sup></a>,</p>
	<p>І зробив мішок,</p>
	<p>І укинув ту кулю у мішок,</p>
	<p>І її так обілив&nbsp;<a id="_ftnref22" href="#_ftn22"><sup>22</sup></a>,</p>
	<p>Узяв буханці</p>
	<p>Та сухарці</p>
	<p>Та й пішов Оленки шукать.</p>
	<p>Іде довго, недовго, —</p>
	<p>Пасеться череда, і там пастухи.</p>
	<p>«Чия се череда?» — «Змієва!» —</p>
	<p>«А, се, — каже, — мого зятя,</p>
	<p>Ось я йому дам!» —</p>
	<p>«Тут, земляче, вісім таких ішло</p>
	<p>Із кияками</p>
	<p>І з шаблями,</p>
	<p>Так наш пан їх побив,</p>
	<p>А тебе нічого й знать!</p>
	<p>Як уб’єш нашого бугая-третяка,</p>
	<p>Та спечеш, та з’їси,</p>
	<p>Так подужаєш нашого й пана». —</p>
	<p>«Давайте, де він?»</p>
	<p>Пригнали: ось!</p>
	<p>Як ухватив він ту кулю</p>
	<p>Та ударив мішком,</p>
	<p>Так він&nbsp;<a id="_ftnref23" href="#_ftn23"><sup>23</sup></a> і не струснувсь.</p>
	<p>Тоді шкуру зідрав,</p>
	<p>Середки викидав,</p>
	<p>Порубав,</p>
	<p>У казан склав</p>
	<p>І пече.</p>
	<p>Іспік, заходився —</p>
	<p>Із’їв, двадцять відер води випив</p>
	<p>І пішов.</p>
	<p>«Дякую вам, господа, що ви мене накормили!» —</p>
	<p>«Ну, се, — кажуть, — як із’їв,</p>
	<p>Так подужаєш нашого пана». —</p>
	<p>«Тепер я ваш пан буду,</p>
	<p>Звіть мене Котигорошком,</p>
	<p>А вашого пана я вб’ю!»</p>
	<p>Пішов уп’ять.</p>
	<p>Ішов день, два, аж пасеться ватага.</p>
	<p>«Здрастуйте, господа чабани!» — «Здрастуй!» —</p>
	<p>«Чия се ватага?» —</p>
	<p>«Змієва!» —</p>
	<p>«А, се мого зятя, сукин-сина.</p>
	<p>Ось я йому дам, як дійду!» —</p>
	<p>«Е, земляче,</p>
	<p>Тут вісім таких молодців ішло,</p>
	<p>З кийками,</p>
	<p>З шаблями,</p>
	<p>Та й тих наш пан побив,</p>
	<p>А тебе нічого й знать.</p>
	<p>Як нашого барана-третяка Уб’єш та з’їси,</p>
	<p>Так і подужаєш нашого пана». —</p>
	<p>«А де він?»</p>
	<p>Пригнали його.</p>
	<p>Він зразу його убив,</p>
	<p>Шкуру зняв,</p>
	<p>Середки викидав,</p>
	<p>Порубав,</p>
	<p>У казан склав —</p>
	<p>Пече.</p>
	<p>Спік, заходився їсти,</p>
	<p>Узяв і з’їв,</p>
	<p>Десятеро [відер] води випив І каже:</p>
	<p>«Дякую, господа чабани,</p>
	<p>Не наївсь, а перекуску зробив.</p>
	<p>Якби ще один,</p>
	<p>То якраз вволю би було.</p>
	<p>Я, господа чабани,</p>
	<p>Вашого пана уб’ю</p>
	<p>І буду я ваш пан, Котигорошко».</p>
	<p>І пішов собі.</p>
	<p>Як узяв іти діб ще двоє,</p>
	<p>Аж пасеться стадо коней таке,</p>
	<p>Що й очами не доглянуть.</p>
	<p>«Чиє се стадо?» —</p>
	<p>«Змієве!» —</p>
	<p>«А, се мого зятя, сукин-сина.</p>
	<p>Ось я йому дам, як дійду!» —</p>
	<p>«Е, земляче,</p>
	<p>Тут вісім таких молодців ішло,</p>
	<p>З кийками,</p>
	<p>З шаблями,</p>
	<p>Та й тих наш пан побив,</p>
	<p>А тебе нічого й знать.</p>
	<p>Як запалиш жменю конопель Та оббіжиш тричі кругом стада Так, щоб жменя горіла,</p>
	<p>Так подужаєш нашого пана». —</p>
	<p>«Як же я буду бігти,</p>
	<p>Як і кінця не видать тим коням?» —</p>
	<p>«Я зжену умісті, у табун в один», — каже пастух.</p>
	<p>«Зганяйте у місті,</p>
	<p>Давайте жменю конопель!» Узяв жменю, запалили,</p>
	<p>Оббіг три рази,</p>
	<p>І половина жмені згоріла.</p>
	<p>Кинув. «Се молодець!»&nbsp;<a id="_ftnref24" href="#_ftn24"><sup>24</sup></a> — кажуть.</p>
	<p>«Ось я вашого пана уб’ю,</p>
	<p>А я буду вам пан — Котигорошко».</p>
	<p>З тим і пішов.</p>
	<p>Доходить він до двору,</p>
	<p>Частоколом двір обгороджений, дуб’ям,</p>
	<p>Дуби позагострювані</p>
	<p>І чоловічі голови на тих дуб’ях.</p>
	<p>Підходить,</p>
	<p>Ворота одмикаються,</p>
	<p>Одчиняються.</p>
	<p>Заходить у двір,</p>
	<p>Ворота зачиняються,</p>
	<p>Замикаються.</p>
	<p>Увиділа сестра Оленка, що він іде,</p>
	<p>Вибігає і здрастується: «Здрастуй, братику&nbsp;<a id="_ftnref25" href="#_ftn25"><sup>25</sup></a>, де в Бога узявся?» —</p>
	<p>«Тебе виручати прийшов». —</p>
	<p>«У мене, — каже, — вісім братів рідних було,</p>
	<p>Усіх побив і поїв,</p>
	<p>А тебе нічого й знать!</p>
	<p>Ось прилетить, так зараз і кінчить!» —</p>
	<p>«Ну, схорони мене де-небудь».</p>
	<p>Узяла вона і схоронила його.</p>
	<p>Коли Змій летить.</p>
	<p>«Фу, руська кость воня». —</p>
	<p>«Де б вона, руськая кость, узялась у дворі?</p>
	<p>То ви летіли по світах,</p>
	<p>Так руського духу набрались». —</p>
	<p>«Давай їсти».</p>
	<p>Сів за стіл,</p>
	<p>Вона тоді випустила Котигорошка. Той заходить. «Здрастуй» «Здрастуй!</p>
	<p>Чи по волі, чи по неволі ти ходиш?» —</p>
	<p>«Ні, — — добрий молодець</p>
	<p>Ніколи по неволі не ходить,</p>
	<p>А усігди по волі». —</p>
	<p>«Що ж, чи прийшов биться,</p>
	<p>Чи прийшов мириться?» —</p>
	<p>«Ні, не того, щоб мириться,</p>
	<p>А того, щоб биться». —</p>
	<p>«Ну, як того, щоб биться,</p>
	<p>Годі мені їсти».</p>
	<p>Устає Змій од стола,</p>
	<p>Виходить на город,</p>
	<p>Ходять два бугаї.</p>
	<p>Він їх побив,</p>
	<p>Шкури поздирав,</p>
	<p>Середки повикидав,</p>
	<p>Тоді в казани поскладав,</p>
	<p>На кабицях казани поставляв</p>
	<p>І давай пекти.</p>
	<p>Попік і дві бочки сорокові поставив. «Сідай, — каже, — гостю, під одним казаном</p>
	<p>І їж свою гов’ядину, А я коло другого сяду. Оце тобі бочка води, А се мені бочка води». Сіли, поїв той, Поїв і той,</p>
	<p>І випили по бочці води, по сороковій. Ступнів десяток пройшли, Два токи вистругані&nbsp;<a id="_ftnref26" href="#_ftn26"><sup>26</sup></a> стоять. «Як твоє ім’я?» — «Я — Котигорошко». — «Дми, Котигорошку!» — «Ні, я твій гість, Ти дми, а я опісля буду». Змій як дмухнув — став той тік срібний, А Котигорошок як дмухнув — Так став Котигорошків тік золотий&nbsp;<a id="_ftnref27" href="#_ftn27"><sup>27</sup></a>. «Ну, бий ти попереду». — «Ні, я твій гість, Так ти угощай поперед, Бий ти попереду!»</p>
	<p>Як ударив Змій Котигорошка —</p>
	<p>І увігнав його по коліна у землю.</p>
	<p>Тому ніпочім.</p>
	<p>Він вирвав ноги сей час,</p>
	<p>Узяв свою кулю</p>
	<p>Та як ударить,</p>
	<p>Так і ввігнав по пояс Змія у землю. Другий раз як ударить, Третій раз — і убив навіки. Голову ізняв</p>
	<p>І на воротях, на тому частоколі, І настромив,</p>
	<p>Щоб усім богатирям та зміям видать,</p>
	<p>Чия се велика голова</p>
	<p>На кілку, на первому</p>
	<p>Коло воріт, стримить.</p>
	<p>«Ну, давай, сестро Оленко, їсти».</p>
	<p>Подала.</p>
	<p>«Чи знаєш, хто я?» —</p>
	<p>«Ні», — каже.</p>
	<p>«Я — твій брат рідний». —</p>
	<p>«Ну, слава Богу, що тебе Бог приніс і мене визволив&nbsp;<a id="_ftnref28" href="#_ftn28"><sup>28</sup></a>.</p>
	<p>Оддихнув діб двоє і каже:</p>
	<p>— Підожди мене тут, Оленко, а я піду по матку, матку приведу сюди, тут двір хороший, порожній, худоби багато, овець багато, а все то моє — я хазяїн. Через десятеро діб я буду із маткою, сиди на місці.</p>
	<p>Ішов і приказував пастухам:</p>
	<p>— Я ваш пан, дивіться, щоб ви без мого дозволу не давали ні коней, ні худоби, ні овець, нічого.</p>
	<p>Пішов додому, а діб через двоє летить Змій, старший брат того Змія, повз стадників.</p>
	<p>— Здрастуйте, стадники. Чи ваш пан дома?</p>
	<p>— Ні, нашого пана нема, найшовся такий Котигорошко, що нашого старого пана убив, а тепер наш пан Котигорошко.</p>
	<p>— Ось я, — каже, — як до нього дійду, так і кості з нього розтащу.</p>
	<p>Полетів у двір.</p>
	<p>— Здрастуй, Оленко!</p>
	<p>— Здрастуй, пане!</p>
	<p>— Що, пана старого нема?</p>
	<p>— Ні — убив Котигорошко.</p>
	<p>— Де ж він?</p>
	<p>— Пішов за маткою, привезе сюди, думає тут і жить.</p>
	<p>— Коли він буде сюди?</p>
	<p>— Троє діб пройшло, а ще семеро діб вийде, на восьмую буде тут на місці.</p>
	<p>— Скажеш же ти йому: оце був Зміїв брат старший оцього, що ти убив. Так нехай навиває на себе лубок&nbsp;<a id="_ftnref29" href="#_ftn29"><sup>29</sup></a>, а як прибіжу, так я і кості його розтащу.</p>
	<p>Сказав і полетів собі.</p>
	<p>Вийшли сім діб, привозить він [Котигорошко] матку. Поздраствувались, порукувались, заплакали: худоби багато, коней багато, усього багато.</p>
	<p>А Оленка й каже:</p>
	<p>— Прилітав Змій, старший брат того Змія, що ти убив, і сказав: «Навивай на себе лубок, а як прибіжить, так і кості твої розтащить».</p>
	<p>— Нехай приліта, нехай попробує, буде його голова з того боку воріт&nbsp;<a id="_ftnref30" href="#_ftn30"><sup>30</sup></a> ; на мені, — говорить, — попасеться.</p>
	<p>Доходить восьма доба, дев’ята доба уже; коли тягнеться [Змій], вогнем так і пашить, такий він сердитий.</p>
	<p>Долетів і кричить:</p>
	<p>— Ану, виходь, Котигорошку, сюди! Узяв Котигорошко свою кулю, виходить.</p>
	<p>— Здрастуй!</p>
	<p>— Здрастуй!</p>
	<p>— За чим ти? Чи будемо биться, чи мириться?</p>
	<p>— Ні, не того, що мириться, а того, що биться: ти мого брата побідив, так я тебе побіджу.</p>
	<p>— Попробуєм, — каже. — Бий ти уперед.</p>
	<p>— Ні, — каже Змій, — я у тебе гість, угощай уперед, бий, я побачу, як ти б’єш.</p>
	<p>— Бить хорошо, — каже, — чи посередки?</p>
	<p>— Ні, бий хорошо, скільки є сили. Що так бить!</p>
	<p>Узяв він тоді кулю, та як розмахнеться, скільки було у нього сили, та як учистить його у плечі, так він і струснувсь і не крикнув. Він голову з нього зняв, на другий бік воріт на частокіл надів. Тепер на тому місці живуть, другії змії вже й не опитувались.</p>
	<p>Се старші Змії були, та побив Котигорошко, а в нас нічого не знать&nbsp;<a id="_ftnref31" href="#_ftn31"><sup>31</sup></a>. На тім і остались, а Котигорошко на тім оснуванні живе, хліб жує і постолом добро возить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Ця билина «Про Котигорошка» давно перетворилася на казку. Є ще друга казка про цього героя, яка і стала однією з найпопулярніших в Україні. Билина унікальна тим, що зберегла найархаїчнішу поетичну структуру, яка культивувалася на нашій землі. Вона має всі ознаки героїчного змієборчого епосу.</p>
			<p>Котигорошко — не велетень, не герой-дружинник, не купець і не князь. Він — людина надзвичайної сили, герой хліборобської родини, богатир давнього епосу.</p>
			<p>Билина відводить у родовий устрій, оскільки в ній ідеться не про державу, а таки про родину, яка складає певну спільність людей.</p>
			<p><a id="_ftn2" href="#_ftnref2"><sup>2</sup></a> «Повість врем’яних літ» доносить звістку про те, що обри, поневоливши дулібів, орали землю, запрягаючи в них людей. Оранка без худоби практикувалась і в пізніші часи серед бідних. Загалом родина Котигорошка худоби не має, вона десь із півночі України, худобу вони зустрічають у степу, у кочівників.</p>
			<p><a id="_ftn3" href="#_ftnref3"><sup>3</sup></a> Свинець, як метал, відомий з глибокої давнини. Кий, тобто палиця із металевою головкою, — один із старовинних видів зброї на нашій землі. Іменем цієї зброї було названо найдавнішого родового вождя Кия.</p>
			<p><a id="_ftn4" href="#_ftnref4"><sup>4</sup></a> Пряма вказівка на те, що Змій — образ степових кочівників.</p>
			<p><a id="_ftn5" href="#_ftnref5"><sup>5</sup></a> Стовпова дорога — реалія пізнішого часу: дорога з верстовими стовпами.</p>
			<p><a id="_ftn6" href="#_ftnref6"><sup>6</sup></a> Бугай—третяк — трирічний бугай.</p>
			<p><a id="_ftn7" href="#_ftnref7"><sup>7</sup></a> Фунт — 400 грамів, отже, з’їли шматок м’яса в 4кг. Ясна річ, що міри ваги подано сучасні оповідачеві.</p>
			<p><a id="_ftn8" href="#_ftnref8"><sup>8</sup></a> Жменя згоріла — тобто жменя конопель.</p>
			<p><a id="_ftn9" href="#_ftnref9"><sup>9</sup></a> Це місце нагадує Геродотів опис Цар-Дівиці з Таврії, яка жила у фортеці, огородженій частоколом із настромленими на нього головами чужинців, що потрапляли в ці краї. Оскільки Цар-Дівиця звалася ще Білою Лебіддю, можливо, маємо відгук давнього епосу про Білу Лебідь.</p>
			<p><a id="_ftn10" href="#_ftnref10"><sup>10</sup></a> «Руська кость» — тут у значенні людського тіла.</p>
			<p><a id="_ftn11" href="#_ftnref11"><sup>11</sup></a> Кабиця — вогнище для приготування їжі. Цікаво, що м’ясо в казанах не варять, а печуть, тобто так роблять у степах, де мало води.</p>
			<p><a id="_ftn12" href="#_ftnref12"><sup>12</sup></a> Сорокова бочка — бочка на сорок відер.</p>
			<p><a id="_ftn13" href="#_ftnref13"><sup>13</sup></a> Змій, мабуть, неважить силу братів, бо для них усіх ставить стільки ж їжі та води, як і для себе одного. Раніше вже йшлося: з’їдена їжа — ознака сили. Хто більше з’їсть, той і сильніший.</p>
			<p><a id="_ftn14" href="#_ftnref14"><sup>14</sup></a> Змій таким вчинком обриває родинні зв’язки своєї жінки з її родиною і хоче, щоб вона була повністю віддана новій його сім’ї.</p>
			<p><a id="_ftn15" href="#_ftnref15"><sup>15</sup></a> Горох тут виступає символом туги, водночас пустити горох за водою — це передати своє бажання. В даному випадку Оленка просить, щоб її визволили з нелюбого шлюбу, з неволі.</p>
			<p><a id="_ftn16" href="#_ftnref16"><sup>16</sup></a> Обіймище — тіло в обхват руками.</p>
			<p><a id="_ftn17" href="#_ftnref17"><sup>17</sup></a> Три пуди — 48 кг.</p>
			<p><a id="_ftn18" href="#_ftnref18"><sup>18</sup></a> Цікаво, що ковалі виливають тут не булаву, а тільки кулю — булави були ще свинцеві чи олив’яні, отже, ковальське ремесло не було ще досить розвинене.</p>
			<p><a id="_ftn19" href="#_ftnref19"><sup>19</sup></a> Грошові обчислення подано з того часу, коли оповідалася билина-казка.</p>
			<p><a id="_ftn20" href="#_ftnref20"><sup>20</sup></a> Тобто: «А тобі нічого братися!» Підкреслення, що Котигорошко не був велетнем і зовні не справляв враження людини надзвичайної сили.</p>
			<p><a id="_ftn21" href="#_ftnref21"><sup>21</sup></a> Юхта — вироблена в певний спосіб шкіра.</p>
			<p><a id="_ftn22" href="#_ftnref22"><sup>22</sup></a> Мішок чи торба були з білого полотна. Обілив — тут означає «сховав».</p>
			<p><a id="_ftn23" href="#_ftnref23"><sup>23</sup></a> Він — тобто бугай-третяк.</p>
			<p><a id="_ftn24" href="#_ftnref24"><sup>24</sup></a> «Молодець» часто у билинах та казках виступає синонімом слова «богатир». У передмові йшлося, що слово «богатир» пізнішого походження, а «молодець», «юнак» — архаїчніші.</p>
			<p><a id="_ftn25" href="#_ftnref25"><sup>25</sup></a> Оленка, як показує подальший текст, не знає, що Котигорошко — її брат. Вона зустрічає людину свого племені і зве його «братиком».</p>
			<p><a id="_ftn26" href="#_ftnref26"><sup>26</sup></a> Токи вистругані — тобто вирівняні, вистругана земля — вирівняна земля.</p>
			<p><a id="_ftn27" href="#_ftnref27"><sup>27</sup></a> Срібний, золотий — тут не позначка, якої барви чи з чого був зроблений тік, а визначення якості. Кажуть, наприклад: той сусід срібний, а той — золотий, той сусід добрий, а той — ще ліпший. Або золотий хлопець — чудовий хлопець.</p>
			<p><a id="_ftn28" href="#_ftnref28"><sup>28</sup></a> На цьому, мабуть, первісний текст билини закінчується. Обривається тут і поетичний текст. Записувач відчував поетичний ритм билини і позначав його крапками чи тире — про це згадувалося в преамбулі до цього розділу. Далі подається текст прозаїчний, доданий до билини як один із казкових мотивів.</p>
			<p><a id="_ftn29" href="#_ftnref29"><sup>29</sup></a> Цікаво, що лубок (нижня частина липової кори) в попередньому тексті Котигорошко на себе не навивав. Це також свідчить про запозичення кінцівки з іншої казки. Кирило Кожум’яка та Ілля Муромець навивали на себе смолу з коноплею.</p>
			<p><a id="_ftn30" href="#_ftnref30"><sup>30</sup></a> Свідчення того, що ворота були подвійні.</p>
			<p><a id="_ftn31" href="#_ftnref31"><sup>31</sup></a> Оповідач усвідомлює, що герої билини жили колись дуже давно, через що й подає таке застереження. Цікаво, що Котигорошко не повернувся додому, а осів на чужій землі — свідчення того, що йдеться про часи, коли племена ще вільно переміщалися й легко міняли місце проживання.</p>
		</div>
		<div class="article__source">
			<p>ПРО КОТИГОРОШКА. Друкується за виданням: Етнографічний збірник. — Т. XIV. — Оповідання Р. Ф. Чмихала/ Зібрав В. Лесевич — Львів, 1903 — С. 213—218.</p>
			<p><a href="/Український фольклор Книги/Валерій Шевчук ☼ Українські билини/">Українські билини</a>: Історико-літературне видання східнослов’янського епосу. Упорядкування, передмова, післяслово, примітки та обробка українських народних казок і легенд на билинні теми В. Шевчука; Малюнки Б. Михайлова. — К.: Веселка, 2003. — 247 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
