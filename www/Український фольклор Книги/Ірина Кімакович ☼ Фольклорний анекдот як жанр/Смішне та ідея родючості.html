<!--#include virtual="/-/inc/general__page_start.inc" -->
<title>Смішне та ідея родючості ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Смішне та ідея родючості">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Смішне та ідея родючості.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Смішне та ідея родючості <br><span class="article__authorInHeader">Ірина Ігорівна Кімакович</span></h1>
	<p>Магічну функцію сороміцького сміху можна прослідкувати, розглядаючи залишки міфологічного мислення, збережені обрядовими текстами та чарівними казками.</p>
	<p>Архаїчні обряди, пов’язані з аграрним циклом, покликані були сприяти продовженню роду та родючості землі. Властивий міфологічній картині світу семантичний ряд стверджує таку парадигму: «сонце — світло — ранок — весна — народження — ріст — радість — сміх»&nbsp;<a id="_ftnref100" href="#_ftn100"><sup>100</sup></a>. Засівання поля та зачаття дитини освячувалися сміхом&nbsp;<a id="_ftnref101" href="#_ftn101"><sup>101</sup></a>. За спостереженнями вчених, з одного боку, «простежується лінія позастатевого створення життя. Квіти розквітають від усмішки жінки без участі чоловіка»; з іншого — «істинна причина зародження життя, як і людини, активно переноситься на рослини, включається в обряд, де сміх, оранка й зустріч подружжя складають одне ціле»&nbsp;<a id="_ftnref102" href="#_ftn102"><sup>102</sup></a>.</p>
	<p>Казки сюжетного типу АТ 533 (Підмінена царівна) дуже популярні у світовому, і зокрема східнослов’янському фольклорі. В українських варіантах від сміху дівчини виростають квіти або падає на землю золото&nbsp;<a id="_ftnref103" href="#_ftn103"><sup>103</sup></a>.</p>
	<p>Як було показано вище, в обряді сміх маніфестував ідею випробувань у потойбічному світі. Коли в стані обрядової смерті ініціантам заборонялось сміятися, то в комплексі заходів обрядового народження (принаймні в тих, які стверджували статеву повноцінність) існував примус до сміху. Магія сміху ґрунтувалася на уявленні, за яким з небуття в результаті сміху жінки виникає життя. Тим-то розсмішити дівчину в казках сюжетного типу АТ 559 (Несміяна-царівна) — означає пройти випробування, щоби стати її чоловіком.</p>
	<p>Сутність викладеного зводиться до того, що обрядовий сміх в архаїчних обрядах язичників поціновувався як ознака пошлюблення та умова зародження життя.</p>
	<p>* * *</p>
	<p>Анекдот увібрав у себе скалки обрядів та заборон попередніх епох. Але коли різні жанри народної творчості доносять відголоски як схеми дій (часто мотивація втрачена), то анекдот їх переосмислює, і осміює. Це — старі, непродуктивні форми співжиття (хоча і тут не все так однозначно.</p>
	<p>Заборона сміятися в п’ятницю як забобон побутує й нині. Вона, зокрема, засвідчена прислів’ями: «Хто в п’ятницю засміється, той в неділю буде плакати», «Хто в п’ятницю скаче, той в неділю плаче»&nbsp;<a id="_ftnref104" href="#_ftn104"><sup>104</sup></a>, казками сюжетного типу СУС — 846***** («У п’ятницю не смійся, у неділю не плач») та традиційними анекдотами:</p>

	<article>
		<h1>П’ятниця</h1>
		<p>Ішов козак шляхом, а на колоді сиділа дівчина.</p>
		<p>- Е, гарна дівчина!.. Пожартував би, та п’ятниця!</p>
		<p>А вона йому:</p>
		<p>- Козаче! Завтра субота буде, та дівчини не буде!</p>
		<!-- ─────────────────────────── ПРИМІТКИ  ПОЧАТОК ─────────────────────────── -->
		<footer class="article__footer">
			<div class="article__source">
				<p>Веселий оповідач... — С. 97</p>
			</div>
		</footer>
		<!-- ──────────────────────────── ПРИМІТКИ КІНЕЦЬ ──────────────────────────── -->
	</article>

	<p>Фольклорний анекдот доносить у трансформованій формі сміх, обрядовий характер якого майже втрачений. Проте сміх, пов‘язаний із ситуаціями вибору пари, весілля та сімейного життя, — популярні теми жанру. Сміх у таких анекдотах має не тільки сатиричне значення. Він є своєрідним оберегом тим, хто сміється. Оберігаюче значення обрядового сміху («щоб не зурочили») засвідчують обрядові тексти, де поруч із вихваляннями існують і «сміхові зниження» образів. Це, на нашу думку, аж ніяк не зумовлено сатиричним моментом — глумленням стосовно певних вад. Висміювання — це своєрідне величання, мета якого «заворожити» щастя, шлюб, добробут.</p>
	<p>Обрядовий сміх, який переосмислився в сатиричний, засвідчують традиційні анекдоти:</p>

	<article>
		<h1>Оженився</h1>
		<p>— А що, вже оженився?</p>
		<p>— Оженився.</p>
		<p>— А що молоде взяв, путяще?</p>
		<p>— Молоде! сорок літ ходило без запаски, а сорок у запасці.</p>
		<p>— А надано що за нею?</p>
		<p>— Надано. Дванадцять кобзарів та дванадцять послухаторів. — коли хоч, щоб усі були вкупі, то збірай по шляхах.</p>
		<!-- ─────────────────────────── ПРИМІТКИ  ПОЧАТОК ─────────────────────────── -->
		<footer class="article__footer">
			<div class="article__source">
				<p>Веселий оповідач... — С. 96</p>
			</div>
		</footer>
		<!-- ──────────────────────────── ПРИМІТКИ КІНЕЦЬ ──────────────────────────── -->
	</article>

	<article>
		<p>Як прийшли свати по дівку, а батько каже до них: «То ще мала!» А дівка відзивається з печі: «Не мала, не мала, сама добра».</p>
		<!-- ─────────────────────────── ПРИМІТКИ  ПОЧАТОК ─────────────────────────── -->
		<footer class="article__footer">
			<div class="article__source">
				<p>Зап. І. Савак на Станіславщині [в кінці ХІХ ст.]. ІМФЕ, ф. 28-3, од. зб. 181, арк. 21</p>
			</div>
		</footer>
		<!-- ──────────────────────────── ПРИМІТКИ КІНЕЦЬ ──────────────────────────── -->
	</article>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn100" href="#_ftnref100"><sup>100</sup></a> Фрейденберг О. М. «Эйрена» Аристофана... — С. 225.</p>
			<p><a id="_ftn101" href="#_ftnref101"><sup>101</sup></a> Пропп В. Я. Ритуальный смех в фольклоре (по поводу сказки о Несмеяне)… — С. 174.</p>
			<p><a id="_ftn102" href="#_ftnref102"><sup>102</sup></a> Там же. — С. 178.</p>
			<p><a id="_ftn103" href="#_ftnref103"><sup>103</sup></a> «Про царівну, котрої душа була в яйці в осокорі». (Зап. П. Чубинський в м. Бориспіль Полтавської губ. [в серед. XIX ст.] Труды этнографическо-статистической экспедиции в Западно-Русский край... — С. 24-27). <br> «Про дівчину, що як кашляне, то золото пада, а як заплаче, то жемчуг сиплется». (Зап. П. Чубинський в с. Мліїв Черкаського пов. [в серед. XIX ст.]. Труды этнографическо-статистической экспедиции в Западно-Русский край... — С. 27-35). <br> Відзначимо, що в обох українських варіантах цього сюжетного типу мертва дівчина народжує сина від поцілунків царенка, і син з чоловіком звільняють її від чар та рятують від смерті.</p>
			<p><a id="_ftn104" href="#_ftnref104"><sup>104</sup></a> Прислів’я та приказки... — 1991... — С. 90</p>
		</div>
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
