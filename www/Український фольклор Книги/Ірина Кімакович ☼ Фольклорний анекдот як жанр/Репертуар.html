<!--#include virtual="/-/inc/general__page_start.inc" -->
<title>Репертуар: перспективи дослідження ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Репертуар: перспективи дослідження">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Репертуар.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Репертуар: перспективи дослідження <br><span class="article__authorInHeader">Ірина Ігорівна Кімакович</span></h1>
	<p>Значна кількість анекдотів у міжнародній традиції має однотипні сюжети. Фінська школа фольклористів розробила поняття <b>сюжетного типу</b> з метою здійснення зіставних досліджень на міжнародному тлі в царині фольклорної сюжетики. Попри всю недосконалість методики виокремлення однотипних сюжетів та значну критику, якої зазнало це поняття особливо останнім часом, з появою структурних методів аналізу, воно, однак, продовжує використовуватися фольклористами з практичною метою (зокрема, у покажчиках) бо вказує на реальне побутування сюжетів та мотивів не лише в межах індивідуального, національного, але й світового репертуару. Ця риса особливо виразно виявляється при дослідженні анекдотів, де попри надзвичайну строкатість національних втілень та емпіричного «наповнення» традиційних схем, неважко спостерегти їхню дивовижну спільність та повторюваність у просторі й часі. Тому при розгляді анекдотів ми оперуємо поняттями <b>традиційний сюжет</b> (конкретного варіанту) чи <b>традиційний сюжетний тип</b> (реалізований у ряді варіантів). Твори ж, що функціонують в усній традиції і реалізують такі сюжети та мотиви, визначаються як <b>традиційні анекдоти</b>.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
