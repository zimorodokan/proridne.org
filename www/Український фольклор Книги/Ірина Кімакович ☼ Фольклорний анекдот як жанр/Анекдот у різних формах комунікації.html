<!--#include virtual="/-/inc/general__page_start.inc" -->
<title>Анекдот у різних формах комунікації ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Анекдот у різних формах комунікації">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Анекдот у різних формах комунікації.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Анекдот у різних формах комунікації <br><span class="article__authorInHeader">Ірина Ігорівна Кімакович</span></h1>
	<p>Анекдот — це факт масової свідомості. У ній він побутує і її прагне змінити. За цих умов анекдот є інноваційною одиницею в інерційних комунікативних потоках (розмові, проповіді, літературі, газеті і на телебаченні). Звичайно, технологічні прийоми трансляції анекдоту в цих потоках різняться, проте анекдот присутній всюди, а це значить що він <b>універсальна</b> комунікативна одиниця.</p>
	<p>Анекдот у процесі комунікації виявляється через вербальний і візуальний канали. Як комунікативна одиниця текст повинен розглядатися і на метакомунікативному рівні, тому що інтерпретація тексту передусім залежить від унормованих соціумом варіантів комунікативної поведінки.</p>
	<p>* * *</p>
	<p>Фольклорний текст — це передусім естетично організований текст, і анекдот — не виняток. Поетика жанру підпорядковується законам мовлення, а тому відтворює максимальний ступінь <b>комунікативності</b> тексту як такої.</p>
	<p>Про автономність анекдоту можна говорити тільки за умови його повного відтворення. Проте для анекдоту — це не так і важливо, оскільки специфіка побутування жанру засвідчує весь арсенал вербальних і невербальних комунікативних засобів, характерних для передавання усного тексту. Всі форми побутування анекдоту (від вживання естетично-активних вигуку, слова, словосполучення, жесту до описового чи (найрідше) повного тексту) мають на меті відтворити логічний хід-зіткнення і повторити нове народження пуанта. Таким чином, у момент сприйняття тексту ми отримуємо естетичну насолоду від інтелектуального прозріння. Ця латентна потенція тексту, закладена в його поетичній спроможності, реалізується в кожному акті його відтворення. Додамо, що почуття гумору — це передусім уміння «додумувати» текст і отримувати задоволення від цього.</p>
	<p>Характер побутування анекдоту як комунікативного явища залежить від сфери його використання. Очевидно, що різні форми комунікації ( побутова та офіційна ) вимагають від жанру своєрідних рис, аналізу яких і буде присвячена ця частина.</p>
	<p>Усний фольклорний анекдот ми розглянули у природному контексті (в умовах побутової ситуації). Доцільно проаналізувати функціонально-поетичні зміни фольклорного анекдоту в процесі штучного мовлення (і усного (проповідь, телебачення), і писемного (література, преса, Інтернет)). При цьому зупинимося на декілька надзвичайно важливих моментах, що стосуються побутування реальних та фіктивних форм анекдоту (усний — записаний — відтворений) тощо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
