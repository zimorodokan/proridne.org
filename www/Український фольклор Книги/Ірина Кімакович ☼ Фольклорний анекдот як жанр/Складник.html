<!--#include virtual="/-/inc/general__page_start.inc" -->
<title>Анекдот як складник анекдотичного епосу ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Анекдот як складник анекдотичного епосу">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Складник.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Анекдот як складник анекдотичного епосу <br><span class="article__authorInHeader">Ірина Ігорівна Кімакович</span></h1>
	<p>Особливістю побутування анекдоту є його здатність до циклізації. Про цю рису можна говорити з декількох точок зору.</p>
	<p>Що потрібно, щоб запустити <b>механізми</b> циклізації анекдоту? По-перше, потрібна установка аудиторії на можливість і доцільність такого спілкування. Ця заувага дуже істотна, оскільки відсутність довірливої атмосфери і провокативність текстів насторожують слухача і він не стає повноправним учасником обміну. Після анекдоту повинна бути пауза, під час якої оповідач бачить емоційний відгук слухача.</p>
	<p>Анекдоти нанизуються, шикуються у певний стрій завдяки <b>асоціаціям&nbsp;<a id="_ftnref305" href="#_ftn305"><sup>305</sup></a></b> (за подібністю, суміжністю чи контрастом). Тексти і репліки чергуються не стихійно, між ними виникають нові зв‘язки та нові взаємозалежності. Таким чином формується цілісна художня структура.</p>
	<p>Анекдоти рояться навколо <b>персонажів</b> (дійсних чи вигаданих) з певною репутацією (цикл про Чапаєва і Петьку) чи навколо побутових <b>ситуацій</b>, правдивість яких гіпотетична (як зять провчив тещу).</p>
	<p>Це — асоціативний принцип циклізації. Певне слово попереднього анекдота провокує текст наступного. Поштовхом може стати і побудова тексту, і спосіб досягнення розв‘язки. Тут важливі психологічні фактори. Навіть, на перший погляд, хаотичний спосіб циклізації текстів — має свої внутрішні причини, які часто не вловлюються при розшифровці.</p>
	<p>Полісемантична смислова наповненість асоціацій спричинює багатоманітність їхніх форм і конкретних проявів. Тому-то один і той самий текст має здатність породжувати всю палітру асоціативного корпусу. Вони складно детерміновані не тільки зовнішніми умовами, а й особистісними факторами — досвідом, потребами, інтересами, навиками, уміннями тощо.</p>
	<p>Різноманітність смислового багатства та естетичну неоднозначність анекдоту важко зрозуміти поза осмисленням психологічних механізмів побутування фольклору.</p>
	<p>«Текст живе, тільки дотикаючись до іншого тексту (контексту)... цей контакт є діалогічним контактом між текстами (висловлюваннями), — пише М. Бахтін, — а не механічним контактом «опозицій», можливих лише в межах одного тексту... і необхідний лише на першому етапі розуміння (розуміння значення, а не змісту). За цим контактом контакт особистостей, а не речей (в кінці)»&nbsp;<a id="_ftnref306" href="#_ftn306"><sup>306</sup></a>. Тому особливості побутування традиційних усних текстів не можуть бути осягнуті поза розглядом виконавства.</p>
	<p>Покажемо на прикладі, як циклізуються тексти різних жанрів, навколо спільних персонажів. При цьому тільки третє оповідання — традиційний анекдот.</p>

	<article>
		<h1>Охвицер і денщик</h1>
		<p>[1]. Був такий ротний командір, може де в другому, не в нашему полку і такий він був, шо собі денщика з роти не прибере. Прийде до його салдат, а він дасть йому чарку водки і питає його:</p>
		<p>«Шо, каже, хороша?» — Каже: «Хороша». — Він йому і начне давать: «От я тобі ще кращої дам!» І похвата йому манерку і проженеть. І так він усю роту перебрав і перебив.</p>
		<p>У роті знайшовсь один такий кацап. «Я, — каже, — як піду, то я буду в його за денщика». — Пішов він до його. — «Ти, — каже, — обідав?» — «Обідав». — А ти водку пив?» — «Ні». — «Ну, то випий». Він випив, він його пита: «А, шо, — каже, — хороша?» — «Не розібрав, ваше благородіе!» — Він дав йому і другу випить і знову пита: «Ашо, хороша?» — «Не розібрав, ваше благородіе!» — Дав йому випить чайним стаканом. — «А шо, — пита, — хароша?» — « Так трошки шо розібрав; ну, все ж таки не розібрав чи солодка чи гірка». Дав йому другий чайний стакан. Він упився і нічого не може балакать. Вранці встае. — «Да шо хороша?» — Каже: «Ні, погана.» — «А шо?» — «Голова, — каже, — болить.» — Той дав йому прохмелиться. Поноровився тому ротьному той денщик.</p>
		<p>[2]. У ротнього ж була наймичка, а салдат за шось полаявся з нею та і побив, а вона пішла жаліться ротньому, а ротний доложив полковому, чи там батальйонному. — «Як він йії раз ударив, то придержте його, — сказав начальник, — нехай вона ударить його десять раз, вони помиряться между собою.» — Придержали, вона вдарила так, як присудили.</p>
		<p>[3]. Через скільки там уремя ротний і посила свого денщика: «Піди ти, — говорить, — найди ти мені три дурака. Іде він і думає: «Ну, де ж я найду іх, трьох дурнів?..» — Коли це глянув, аж іде підпрапорщик — собаки його обаранили: шашка при боку, а він зняв шапку і одбивається од їх. — «Ну, се, — думає салдат, — є один дурак». — Приходить москаль до того підпрапорщика і каже: «Ваше благородіе, такий то охвицер вас требують». — Привів того підпрапорщика на кватирю, пішов докладувать, шо найшов трьох дурнів. — «Де ж вони, — говоре, — то тільки один?» А він йому каже:,,Сейчас, ваше благородіе, всі три будуть.» — «Ну, — говори, — об каком же вон случаю дурак?» — «Так, — говорить, — ваше благородіе, ідьоть, шашка висить при боку, собаки гавкають, а він зняв шапку і давай шапкою собаки одганять.» —,,Ну, что, — говорить, — дурак. А другий, — каже, — де?» — «Я, — каже, — ваше благородіе». — «0т чого ти, — каже, — дурак?» — «Шо, — каже, — пішов дураков шукать.» — «А третій де?» — «Треті, — каже, — ви — дурак, ваше благородіе, шо ви посилалі мене дураков шукать».</p>
		<p>Він тоді розібрав діло — аж правда.</p>
		<!-- ─────────────────────────── ПРИМІТКИ  ПОЧАТОК ─────────────────────────── -->
		<footer class="article__footer">
			<div class="article__source">
				<p>Зап. В. Кравченко від солдата Коробки із Чигиринського пов. [в кінці ХІХ ст.]. Этнографические материалы... — С. 260.</p>
				<p>У тексті дещо змінено орфографію (думае-думає, одбиваеться — одбивається) та пунктуацію (відповідно до сучасних правописних норм)</p>
			</div>
		</footer>
		<!-- ──────────────────────────── ПРИМІТКИ КІНЕЦЬ ──────────────────────────── -->
	</article>

	<p>Циклізація часто відбувається і в результаті нанизування текстів анекдотів.</p>
	<p>О про селюка я знаю чимало анекдотів. Дай згадаю.</p>

	<article>
		<p>— Діду, а де ви миєтеся?</p>
		<p>— А в ставку.</p>
		<p>— А зимою?</p>
		<p>— А скільки там тої зими?!</p>
		<p>* * *</p>
		<p>Стоїть у Львові перед світлофором вуйко. Боїться перейти дорогу.</p>
		<p>— Дідусю, — підійшла до нього дівчина, — як буде зелене світло, можна переходити.</p>
		<p>Проходить година, дівчина вертається, бачить, що дід стоїть там, де стояв.</p>
		<p>— Що ж Ви не переходите, зелене світло ж, — каже дівчина.</p>
		<p>— Знаю, знаю, але я Совітам віри не йму.</p>
		<p>Або цей.</p>
		<p>Питають діда активісти:</p>
		<p>— Діду, корову віддасте в колгосп?</p>
		<p>— Віддам, — каже дід.</p>
		<p>— А свиню?</p>
		<p>— І свиню.</p>
		<p>— А козу?</p>
		<p>— І козу.</p>
		<p>— А курку?</p>
		<p>— Ні, курку не віддам.</p>
		<p>— Як же так? Корови, свині, кози не жалко, а якоїсь курки жаль?</p>
		<p>— Е, ні, — відповідає дід, — курку я маю.</p>
		<!-- ─────────────────────────── ПРИМІТКИ  ПОЧАТОК ─────────────────────────── -->
		<footer class="article__footer">
			<div class="article__source">
				<p>Зап. у Віхлого О. Г. (1959 р. н., освіта вища) 23 квітня 1992 р.</p>
			</div>
		</footer>
		<!-- ──────────────────────────── ПРИМІТКИ КІНЕЦЬ ──────────────────────────── -->
	</article>

	<p>Специфічна природа явищ, що функціонують у сфері усної традиції, може бути осягнена лише з урахуванням особливостей їхнього функціонування, які зумовлюють художню своєрідність творів і значною мірою визначають їхні жанрові характеристики.</p>
	<p>Записаний анекдот — це тільки текстова маніфестація, а тому записаний текст — це завжди неповний текст. Це текст, вирваний із контексту.</p>
	<p>У природному контексті часто повне словесне вираження тексту зайве. Тому неповні форми, як правило, не фіксуються, хоча саме вони є наслідком усного побутування і свідченням популярності певного сюжету.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn305" href="#_ftnref305"><sup>305</sup></a> Психічну природу виникнення асоціацій досліджували І. Сєченов, І. Павлов, В. Бехтєрев та ін. Учені обґрунтували об‘єктивний характер асоціацій (емоцій, уявлень та оцінок). Саме через асоціації відображається ставлення особистості до реальності.</p>
			<p><a id="_ftn306" href="#_ftnref306"><sup>306</sup></a> Бахтин М. М. К методологии гуманитарных наук // Эстетика словесного творчества. — М.: Искусство, 1979. — С. 364.</p>
		</div>
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
