<!--#include virtual="/-/inc/general__page_start.inc" -->
<title>Анекдот як засіб новітніх ідеологічних технологій ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Анекдот як засіб новітніх ідеологічних технологій">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Засіб.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Анекдот як засіб новітніх ідеологічних технологій <br><span class="article__authorInHeader">Ірина Ігорівна Кімакович</span></h1>
	<p>Фольклорний анекдот — це явище народного мистецтва. Як явище духовної культури він репрезентує <b>українську картину світу</b>. Жанр консервує стереотипи та цінності суспільного мислення, що значною мірою визначають національні пріоритети, а таким чином і майбутню долю українського етносу.</p>
	<p>Анекдот є одним із виявів соціальної взаємодії. Емоційно впливаючи на аудиторію, жанр зближує її членів, породжує корпоративний дух і спонукає до результативнішої спільної діяльності. Анекдоти структурують життя спільноти, а за певних умов навіть детермінують його.</p>
	<p>У цьому розділі ми спробуємо розглянути суспільні функції фольклорного і, зокрема політичного&nbsp;<a id="_ftnref446" href="#_ftn446"><sup>446</sup></a> анекдоту, а також показати, які здобутки народного анекдоту використовують сучасні рекламні технології, щоб маніпулювати масовою свідомістю. Наголосимо на тому, що це повідомлення не має технологічного характеру. Інструкції з практики маніпулюванням свідомістю через посередництво анекдотів вже витворені, тому ми намагаємося проаналізувати їхній вплив на політичне життя в Україні. Наше основне завдання — дати матеріал для роздумів кожному, хто зацікавлений не тільки у самостійному виборі партії чи соціального устрою, а передусім у ствердженні особистої здатності до прийняття рішень, які ґрунтуються не на емоціях, а на раціональних узагальненнях.</p>
	<p>Об’єктами маніпуляцій (в т. ч. і політичних) є мислення і емоції. Фольклорний анекдот, впливаючи на емоції, змінює мислення. Ми спробуємо довести: 1) анекдот — це особливий тип логічно-емоційного мислення, мета якого дестабілізувати психічну рівновагу слухача і в такий спосіб нав’язати нове відношення до проблем; 2) суспільні функції політичного анекдоту амбівалентні, тому змінюються залежно від політичної ситуації в країні. Будучи за своєю природою деструктологемою, анекдот знімає соціальну напругу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn446" href="#_ftnref446"><sup>446</sup></a> Політичний анекдот є одним із тематичних різновидів фольклорного анекдоту. Слід зауважити, що серед дослідників поки-що не існує одностайної думки щодо тематичної класифікації фольклорного анекдоту. Так, поділ анекдоту на сатиричний та побутовий заслуговує критики в означенні самих груп. Дефініція сатиричний вказує передусім на спосіб відображення дійсності анекдотом, а тому не може бути опозицією означенню побутовий. До того ж побутовий анекдот користується всіма прийомами сатири, а тому є також мірою сатиричним, як і т. зв. сатиричний анекдот. Очевидно, що означення тематичних груп політичний — побутовий є більш умотивованим.</p>
		</div>
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
