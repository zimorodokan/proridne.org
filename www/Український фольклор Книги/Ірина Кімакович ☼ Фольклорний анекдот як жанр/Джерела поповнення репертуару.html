<!--#include virtual="/-/inc/general__page_start.inc" -->
<title>Джерела поповнення репертуару ☼ Ірина Кімакович ☼ Фольклорний анекдот як жанр ☼ Народна творчість</title>
<meta name="Description" content="Ірина Ігорівна Кімакович «Фольклорний анекдот як жанр» Джерела поповнення репертуару">
<link rel="canonical" href="https://proridne.org/Український фольклор Книги/Ірина Кімакович ☼ Фольклорний анекдот як жанр/Джерела поповнення репертуару.html">
<!--#include virtual="/-/inc/pageType__Книга Ірина Кімакович «Фольклорний анекдот як жанр» Розділ.inc" -->

<article class="articleMain">
	<h1 class="articleMain__header">Джерела поповнення репертуару <br><span class="article__authorInHeader">Ірина Ігорівна Кімакович</span></h1>
	<p>Виникнення та умови функціонування анекдотів, взаємообмін між національними традиціями, поширення сюжетів у просторі й часі й насьогодні залишаються питаннями малодослідженими. Це зумовлено, зокрема тим, що сюжети анекдотів породжуються чи актуалізуються дійсністю, а свідчень щодо умов, завдяки яким вони виникають, майже не існує. Дослідники інших жанрів можуть скористатися літературними й історичними пам’ятками, офіційними паперами, щоденниками, а дослідник анекдоту такої змоги не має, оскільки народний анекдот є розважально-комунікативним жанром і письмово фіксувався дуже рідко. На формування українського анекдоту значно вплинула й світова літературна традиція, здобутки якої ввібрав у себе й переосмислив фольклор.</p>
	<p>Окреслимо основні шляхи формування національного сюжетного фонду анекдотів: з’ява твору як відображення реальних життєвих випадків, збагачення сюжетного репертуару в результаті міжжанрової взаємодії (ізоморфізму фольклорних жанрів) та внаслідок запозичення з інших національних традицій усним шляхом чи з перекладних збірок.</p>
	<p>Розгляд шляхів формування національного репертуару є складним завданням, яке потребує окремого дослідження, і не входить до кола наших завдань. Ми прагнемо, ґрунтуючись переважно на дослідженнях попередників, лише окреслити в загальних рисах історію формування репертуару традиційних анекдотів.</p>
	<p>Послідовно й детально проведений у цьому напрямі розгляд дав би можливість прослідкувати еволюцію поставання й розповсюдження окремих сюжетів, їхній занепад і актуалізацію за нових історичних обставин, взаємообмін національних фольклорних традицій сюжетами анекдотів. Проте для здійснення такого дослідження в повному обсязі науковці поки не мають достатньо матеріалів, які б засвідчували різні історичні щаблі функціонування анекдотів як у окремій національній традиції, так і в міжнародному обігові. За таких умов можна лише змоделювати основні напрямки й тенденції розвитку українського традиційного анекдоту, спробувати наблизитися до пізнання складних процесів функціонування фольклору в часі та просторі, висловити та обґрунтувати окремі гіпотези та припущення.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Ірина Кімакович ☼ Фольклорний анекдот як жанр/" title="Ірина Ігорівна Кімакович «Фольклорний анекдот як жанр»">Ірина Ігорівна Кімакович ☼ Фольклорний анекдот як жанр</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
