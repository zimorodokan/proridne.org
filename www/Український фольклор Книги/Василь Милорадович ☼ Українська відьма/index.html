<!--#include virtual="/-/inc/general__page_start.inc" -->
<title>Українська відьма: Нариси з української демонології ☼ Василь Милорадович ☼ Народна творчість</title>
<meta name="Description" content="Василь Милорадович «Українська відьма: Нариси з української демонології» ☼ Український фольклор, усна народна творчість України">
<link rel="canonical" href="https://proridne.org/Український фольклор Книги/Василь Милорадович ☼ Українська відьма/">
<!--#include virtual="/-/inc/pageType__Книга.inc" -->

<article class="articleMain">
	<h1 class="articleMain__header">Українська відьма <br>Нариси з української демонології <br><span class="article__authorInHeader">Милорадович Василь Петрович</span></h1>

	<p>Упорядкування,переклад і передмова Таланчук Олени Михайлівни. Примітки Милорадовича Василя Петровича та Таланчук Олени Михайлівни.</p>
	<p>Художнє оформлення Вишинського Ігоря Аркадійовича.</p>
	<p>Редактор Г. В. Рогач. Художній редактор М. С. Пшінка. Технічний редактор С. І. Павлюк. Коректори Н. П. Ромашок, С. В. Гордіюк.</p>
	<p>Київ</p>
	<p>Веселка 1993</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 01.jpg">
		<figcaption class="illustration__caption">Василь Милорадович ☼ Українська відьма</figcaption>
	</figure>

	<p>Відьми, русалки, упирі, домовики, чорти — ці так давно створені народною уявою дивовижні образи — не тільки матеріал для вивчення історії народу, його мови, давньої філософії. Вони й досі живуть у свідомості сучасної людини і не втрачають свого впливу на подальший розвиток українського етносу. Отже, щоб пізнати себе, духовну культуру свого народу, треба вивчати і його вірування.</p>
	<p>Нариси з української демонології відомого українського етнографа і фольклориста є цінною історико-науковою розвідкою, цікавою не лише фахівцеві, а й широкому колу читачів.</p>
	<p>Примітки Василя Милорадовича та Олени Таланчук</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 02.jpg">
		<figcaption class="illustration__caption">Василь Милорадович ☼ Українська відьма</figcaption>
	</figure>

	<article class="articleFirst">
		<h1 class="articleFirst__header">Вступне слово</h1>

		<p>Дорогий читачу!</p>
		<p>Цього разу тобі пропонуються цікаві, але, мабуть, незвичні для тебе оповіді, невідомо ким і невідомо коли створені. Напевне можна лише стверджувати, що дуже давно. Здається, вони були завжди і ніколи ніким не придумувались, а тільки переказувалися від діда чи баби дітям та онукам, а як підростали їхні діти і мали своїх дітей та онуків, то й вони чули про чортів, відьом, домовиків і русалок.</p>
		<p>— У народних легендах про створення світу розповідаться про те, що творили його разом Бог і Сатанаїл. Отже, споконвіку у світі існували добро і зло, світло й темрява, щастя і горе. Цієї роздвоєності, боротьби протиріч не лише в природі та суспільстві, а й у власній свідомості, у своєму внутрішньому світі людина осягнути не могла і втілила своє розуміння діалектики життя в дивовижних демонологічних образах русалок, чортів, упирів, відьом та ін. Народжені народною уявою ще до утворення державності, за часів язичництва, пережили вони гоніння християнської церкви, середньовічні спалення і випробування водою, пережили і сімдесят років атеїстичного радянського виховання, коли міфологічні легенди і перекази, замовляння та заклинання, молитви й рецепти народної медицини сприймалися як прояви дореволюційної темноти, безграмотності, забитості мас. Образи ці і досі живуть у свідомості сучасної людини.</p>

		<figure class="illustration">
			<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 03.png">
			<figcaption class="illustration__caption">Василь Милорадович ☼ Українська відьма</figcaption>
		</figure>

		<p>Чому ж ці дивні створіння такі живучі? А тому, що вони є відтворенням нас самих. Уся філософія народу, його внутрішній світ знайшли відображення в народних віруваннях і усній поетичній творчості. Прагнучи розгадати таємницю своєї появи на землі і свого призначення, людство звертається до вічних цінностей. Щоб пізнати самих себе, зрозуміти теперішню духовну культуру народу, треба знати його традиції, дохристиянські вірування.</p>
		<p>Ще в кінці минулого століття на хвилі національно-демократичного піднесення був зібраний багатий фольклорний матеріал. Частина його ще й досі не піднята з архівів, частина ж надрукована в старих виданнях, що тепер становлять бібліографічну рідкість. Одним з ентузіастів — збирачів і дослідників народного побуту та усної поетичної творчості — був відомий український фольклорист і етнограф Василь Петрович Милорадович (1846—1911), юрист за фахом. Закінчивши Харківський університет (1869), В. П. Милорадович працював мировим суддею, був санітарним попечителем у Лубенському повіті Полтавської губернії. Багато років він спостерігав народний побут на Лубенщині і зібрав велику кількість казок, пісень, замовлянь, переказів, легенд, рецептів народної медицини. Йому належать такі фундаментальні етнографічні праці, як «Снітинська старовина», «Народна медицина в Лубенському повіті Полтавської губернії», «Життя-буття лубенського селянина». Етнографічні та фольклорні записи В. П. Милорадовича відзначаються точністю, свідчать про наукову обізнаність збирача.</p>

		<figure class="illustration">
			<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 21.jpg">
			<figcaption class="illustration__caption">Василь Милорадович ☼ Українська відьма</figcaption>
		</figure>

		<p>Неабиякий інтерес становлять і нариси В. П. Милорадовича з українськії народної демонології, які складаються з чотирьох частин: «Мерці», «Русалки», «Чорти», «Українська відьма».</p>
		<p>Дослідник переконаний у тому, що переважна більшість демонологічних істот виникла з дохристиянських уявлень про потойбічне життя та мерців. Віра в те, що людина після смерті лише переходить в інший світ, спричинила, з одного боку, формування культу предків, вшанування покійних як охоронців роду, а з другого — природний страх перед смертю і мерцями. Так само неоднозначні й інші образи «дітей пітьми». Вони не тільки уособлюють зло, і при цьому з ними можна змагатись і перемагати їх (навіть обдурити, бо «перехитрити нечисть — не гріх»). Всупереч своїй демонологічній природі вони іноді допомагають добрим, бідним, скривдженим, чистим душею людям і помщаються скупим, ледачим, байдужим, тобто дотримуються певних принципів народної моралі.</p>
		<p>Неоднозначний за своєю природою і найбільш поетичний міфологічний образ русалки. Її і бояться, і жаліють. Вона і чарівна, і підступна. «Як місяць зійде вночі, вони (русалки) співають чарівні пісні, а хто лиш зачує, підходить ближче. Тоді русалки заскобочують його до смерті»,— розповідає легенда. В образі русалки втілена складна психологія людини: потяг до краси, жіночої вроди, небуденних стосунків і почуттів і разом з тим — досвід реального життя з його розчаруваннями, втратами, покаранням за порушення звичних норм.</p>
		<p>У міфологічних переказах подибуємо й особливості селянського побуту, і такий характерний для українського національного характеру гумор. Смішне — поруч із трагічним і страшним. За українськими переказами, мерці, наприклад, люблять вареники (на мертвецький великдень можна побачити, як збираються в церкві мерці, якщо затримати в роті до 12-ї години сир з вареника). Взагалі апетит у мерців непоганий, люблять вони ще й добре випити. Але найбільш комічною постаттю в українському фольклорі є, безумовно, чорт.</p>

		<figure>
			<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 04.png">
			<figcaption class="illustration__caption">Василь Милорадович ☼ Українська відьма</figcaption>
		</figure>

		<p>Демонологічні оповіді — це своєрідні художні твори, в яких вирізьблюється певний національний тип (чорта, відьми тощо). Він багатогранний і може трактуватися по-різному. В переказах та легендах відчутна своєрідна манера кожного з оповідачів, з особливостями їхнього індивідуального світосприймання і мови, яку ми повністю зберігаємо (проте з урахуванням сучасного правопису). Текст нарисів (коментар Б. Я. Милорадовича) подається в перекладі з російської мови. Упорядник вважав за потрібне залишити чисельні примітки автора, розшифрувавши скорочені назви й уточнивши по можливості рік і місце видань, на які посилається В. Милорадович.</p>
		<p class="article__author">Олена Таланчук</p>

		<figure class="illustration">
			<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 22.jpg">
			<figcaption class="illustration__caption">Василь Милорадович ☼ Українська відьма</figcaption>
		</figure>

	</article>

	<ul class="article__listOfLinks">
		<li><a href="/Українська міфологія/Мерці.html">Мерці</a></li>
		<li><a href="/Українська міфологія/Русалки.html">Русалки</a></li>
		<li><a href="/Українська міфологія/Чорт.html">Чорти</a></li>
		<li><a href="/Українська міфологія/Відьма.html">Українська відьма</a></li>
	</ul>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Василь Милорадович ☼ Українська відьма/ілюстрації/Василь Милорадович ☼ Українська відьма — 23.jpg">
		<figcaption class="illustration__caption">Василь Милорадович ☼ Українська відьма</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Милорадович ☼ Українська відьма/">Милорадович В. П. Українська відьма: нариси з української демонології</a> / Упоряд., пер., передм. О. М. Таланчук; [Приміт. В. П. Милорадовича та О. М. Таланчук]; Худож. оформл. І. А. Вишинського. — К.: Веселка, 1993. — 72 с.: іл.</p>
			<p>Текст друкується за виданням: Милорадович В. П. Заметки о малорусской демонологии // Киевская старина. — 1899. — Т. 66.— № 8.— С. 196—209; № 9 С. 379—400; 1901. —Т. 72. — № 2. — С. 217—233.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
