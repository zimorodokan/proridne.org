<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня сьома</title>
<meta name="Description" content="Іван Франко «Лис Микита» Пісня сьома">
<link rel="canonical" href="https://proridne.org/Український фольклор Книги/Іван Франко ☼ Лис Микита/7.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня сьома <br><span class="article__authorInHeader">Іван Франко</span></h1>
	<div class="poem">
		<p>
			Був у замку льох підземний,<br>
			Страшно вогкий, страшно темний. —<br>
			Там заперто в’язнів трьох.<br>
			Кіт мовчить, Медвідь куняє,<br>
			А Неситий проклинає:<br>
			— Ах, той Лис, бодай він здох! —<br>
			Час обідать. В’язні наші<br>
			Не привикли, бідні, каші<br>
			Арештантської вживать.<br>
			Хто ж би радий був помиям?<br>
			Як по мисці налили їм.<br>
			Почали вони плювать.<br>
			Довго Вовк сидів і думав»<br>
			Далі з жалю як зарюмав,<br>
			Як завив, як заридав!<br>
			Спільникам в нещасній долі<br>
			Про свої пригоди й болі<br>
			Ось таке він розказав:<br>
			— Небо, земле, синє море,<br>
			Про моє велике горе<br>
			Хай відомо буде всім!<br>
			Про гіркі мої страждання,<br>
			Про тяжкі поневіряння<br>
			Вам сьогодні розповім!<br>
			Вовком звуть мене Неситим<br>
			Дорікають апетитом, —<br>
			А чи ж винен я, скажіть?.<br>
			Живота, на жаль, я маю.<br>
			Животові догоджаю,<br>
			Бо живіт «давай!» кричить<br>
			Вовк — прожера! Вовк — неситий!<br>
			Вовка треба завжди бити!<br>
			Завжди смерті гідний він!<br>
			А що Вовк той голодує,<br>
			Жінку й діточок годує,<br>
			Не згадає ні один.<br>
			Вовк грабує! Убиває!<br>
			А що Вовк сумління має,<br>
			Що душа йому болить,<br>
			Що він серцем незрадливий.<br>
			Милосердний і чутливий,<br>
			То про це і не кажіть!<br>
			Я ж і чесний і побожний...<br>
			Якби світ був весь порожній<br>
			Шлунок завжди повен був, —<br>
			Я б такий був добрий, вірний,<br>
			І лагідний, і покірний,<br>
			Я б усяке зло забув!<br>
			Я й тепер — та що й балакать! —<br>
			Як почне живіт мій плакать,<br>
			В серці жалощі й мовчать...<br>
			А проте за серце добре.<br>
			Милосердне і хоробре<br>
			Скільки мусив я страждать!<br>
			Раз на лови йду я радо,<br>
			Аж Гусей стрічаю стадо.<br>
			«Гуси, Гуси, вас я з’їм!»<br>
			Гуси кажуть: «їж, Вовчище!<br>
			Лиш хвилиночку зажди ще,<br>
			Помолиться дай нам всім».<br>
			«Ну, моліться, добре діло».<br>
			Підняла угору крила<br>
			Вся побожна їх сім’я,<br>
			Підняла, загельготіла,<br>
			Геть від мене полетіла.<br>
			І зостався дурнем я.<br>
			Зирк — Свиня лежить в калюжі,<br>
			А при ній гарненьких дуже<br>
			Поросяток штук із сім.<br>
			«Гей, Свине моя любенька,<br>
			Вилізай-но, та швиденько,<br>
			Я твоїх малят поїм!»<br>
			«Добре, їж, коли охота! —<br>
			Крикнула Свиня з болота. —<br>
			Тільки, бач, один тут гріх,<br>
			Із гріхів найтяжчих в світі:<br>
			Поросята, бач, немиті,<br>
			Як же ж будеш їсти їх?»<br>
			«Справді, клопіт! Що робити?»<br>
			«Слухай, — каже, — мій Неситий,<br>
			Там он річка і млинок, —<br>
			От ходімо з нами, брате,<br>
			Трошки маєш ти пождати,<br>
			Там обмию я діток.<br>
			Так, усіх обмию з бруду,<br>
			І одно за другим буду<br>
			Прямо в рот тобі давать».<br>
			«Ну, — подумав я, — чудесно!<br>
			От Свиня розумна й чесна!<br>
			Свинки вже ж не полетять!»<br>
			От до греблі підійшли ми,<br>
			У воді Свиня з малими<br>
			Хрюка, плюска, муркотить.<br>
			«Ну, — міркую, — річ важлива,<br>
			Заважати неможливо —<br>
			Треба ж їй діток помить».<br>
			А вона побігла прямо,<br>
			Заставку взяла зубами<br>
			Та й угору підняла...<br>
			Воду заставка держала. —<br>
			Як держати ж перестала,<br>
			То вода пішла й пішла...<br>
			Ох, пішла ще й зашуміла,<br>
			Та мене як підхопила,<br>
			Підхопила, закрутила, —<br>
			Страхом серце обняло.<br>
			Думав я, що страчу душу!<br>
			Поки видряпавсь на сушу.<br>
			Вже свиней мов не було.<br>
			Став я мокрий та й міркую:<br>
			«Кат би взяв чистьоху тую!<br>
			Через неї я здурів:<br>
			Де ж ото у нашім краї<br>
			Вовк такий дурний буває,<br>
			Щоб свиней умитих їв!<br>
			Ухваливши постанову,<br>
			Що дурним не буду знову.<br>
			Йду я, з голоду пищу.<br>
			Аж дивлюсь, баран блукає.<br>
			Я до нього — не втікає!<br>
			От я здалека й кричу:<br>
			«Стій, Баране! Стій, рогатий!<br>
			Маю щось тобі сказати!»<br>
			Став Баран, кричить мені:<br>
			«Ну, які там маєш вісті?»<br>
			«Та тебе я хочу з’їсти!<br>
			Правда, вісті чарівні?»<br>
			А Баран — ну, хто б подумав? —<br>
			Не злякався, не зарюмав,<br>
			А вклонивсь мені до ніг:<br>
			«Я щасливий, що зустрів вас,<br>
			Я ж три дні уже глядів вас,<br>
			Вам назустріч сам я біг.<br>
			Хай тікають інші вівці,<br>
			Я ж Баран — самоубивця,<br>
			В світі вже не жить мені.<br>
			Люд мій весь в неволі гине,<br>
			Ви лиш друг його єдиний,<br>
			І мені ви не страшні».<br>
			Річ таку почувши дику,<br>
			Я в задумі звісив пику<br>
			І йому промовив так:<br>
			«Що це, блазню, ти торочиш<br>
			І чому ти вмерти хочеш,<br>
			Не второпаю ніяк». —<br>
			«Постривайте-но хвилину,<br>
			Я скажу, за що загину,<br>
			Чом так радо йду вмирать,<br>
			Чом рідня моя рогата<br>
			Буде вас благословляти.<br>
			Батьком рідним називать.<br>
			Я відкрию всі вам тайни:<br>
			Я не єсть баран звичайний,<br>
			Я політик і борець.<br>
			Думка в мене — розбудити,<br>
			Просвітити і звільнити<br>
			Весь народ наш, всіх овець.<br>
			Тільки ж голови овечі<br>
			Про такі не мріють речі, —<br>
			Боязливі душі в них.<br>
			Кажуть: «Що нам тая воля!<br>
			Вовк поїсть нас серед поля,<br>
			Нам про волю думать гріх...»<br>
			Ну, подумайте ж, мій пане,<br>
			Як від цього серце в’яне,<br>
			Скільки мук я пережив!<br>
			У душі вогонь палає,<br>
			А народ одно лиш знає, —<br>
			Сіно, жвачку, теплий хлів...<br>
			До філософа старого<br>
			Я пішов з одчаю того —<br>
			І сказав премудрий дід:<br>
			«Хочеш всіх урятувати, —<br>
			Мусиш сам себе віддати<br>
			В жертву за овечий рід.<br>
			В поле йди, коли охочий,<br>
			І блукай три дні й три ночі, —<br>
			Вовка сірого шукай;<br>
			Проти нього не борись ти,<br>
			Дай себе йому із’їсти,<br>
			І настане вівцям рай».<br>
			Тож тепер, ласкавий пане,<br>
			Час настав, давно жаданий,<br>
			Золоті збулися сни;<br>
			Я прошу тебе, благаю:<br>
			Для овечого для раю<br>
			Враз мене ти проковтни».<br>
			«Говори собі, мій любий,<br>
			Попадися тільки в зуби, —<br>
			Проглину ковтком одним»,<br>
			Так я сам собі гадаю,<br>
			А йому відповідаю:<br>
			«Що ж, друзяко, добре, з’їм.<br>
			Жаль тебе, ще молодого,<br>
			Та як сам ти хочеш цього, —<br>
			Я по-твоєму зроблю».<br>
			А Баран кричить: «О, друже<br>
			Я щасливий, радий дуже,<br>
			Бо народ я свій люблю!<br>
			Станьте ж тут ось, у ярочку, —<br>
			Я з отого он горбочка<br>
			Розбіжусь — і просто в рот<br>
			Кинусь вам, а ви ковтайте,<br>
			І, ковтаючи, згадайте:<br>
			Так вмирає патріот».<br>
			Треба ж дурня, щоб згодиться!<br>
			Мій Баран як розбіжиться<br>
			Та й рогами в лоб мене.<br>
			Від удару я скрутився<br>
			І зомлілий покотився,<br>
			А Баран мій як чкурне!<br>
			От я встав, аж плачу з болю,<br>
			Проклинаю злую долю,<br>
			Сам собі кажу щомить:<br>
			«Все то добрість наробила!<br>
			Годі! Більше вже несила<br>
			Лютий голод цей терпіть».<br>
			Отаке постановивши,<br>
			Зуби міцно заціпивши,<br>
			Я пішов у дальший шлях.<br>
			Лізу, лізу, шкандибаю,<br>
			В пастку раптом попадаю —<br>
			Аж потьмарилось в очах!<br>
			Чую я, що ось вже гину!<br>
			Як шарпнувся — половину<br>
			Власного хвоста урвав.<br>
			А тоді — на плечі ноги!<br>
			Як забіг я до берлоги,<br>
			То три дні відхворував.<br>
			Отаке то вовче лихо.<br>
			Ну, скажіть, як бути тихо,<br>
			На таке не нарікать?<br>
			А тепер іще в додатку<br>
			Зрадник Лис цареві-батьку<br>
			Кинувся на нас брехать.<br>
			Ні вже, ні, я не утішусь,<br>
			Ще поплачу та й повішусь, —<br>
			Так Неситий говорив.<br>
			Спав Бурмило вже й Мурлика,<br>
			То Неситий, з горя, з лиха,<br>
			Всі три миски каші з’їв.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня сьома <br><span class="article__authorInHeader">Іван Франко</span></h1>
	<div class="poem">
		<p>
			Був у замку льох підземний,<br>
			Зимний, і вогкий, і темний -<br>
			Там заперто в’язнів трьох.<br>
			Кіт мовчить, Медвідь куняє,<br>
			А Неситий проклинає:<br>
			«Ах, той Лис, бодай він здох!»<br>
			Час обідать! Бідолахи<br>
			Не привикли саламахи<br>
			Арештантської вживать.<br>
			Як наклали їм три миски,<br>
			Нюхають: аж кривить писки!<br>
			Стала чихать і плювать!<br>
			Довго Вовк сидів і думав,<br>
			Далі з жалю як зарюмав,<br>
			Як завив, як заридав!<br>
			Своїм спільникам недолі<br>
			Про свої пригоди й болі<br>
			Ось таке розповідав:<br>
			«Небо, земле і всі моря!<br>
			З глибини свойого горя<br>
			Плач підношу я до вас,<br>
			Щоб вас плач той і ридання,<br>
			Образ мойого страждання,<br>
			До основ, до дна потряс.<br>
			Вовком звуть мене, Неситим.<br>
			Що бог добрим апетитом<br>
			Наділив мене — чи ж стид?<br>
			І чи ж я щось тому винен,<br>
			Що в живіт пхать все повинен,<br>
			Бо живіт все «дай!» кричить?<br>
			Вовк неситий. Вовк зажертий!<br>
			Вовк усе є гідний смерти,<br>
			Вовка бий, де лиш найдеш!<br>
			А що Вовк той голодує,<br>
			Жінку й діточок годує,<br>
			Се байдуже всім! Авжеж!<br>
			Вовк убійця! Вовк прожора!<br>
			Що душа у мене хора,<br>
			Що сумління в труби дме,<br>
			Серце в мене незрадливе,<br>
			Милосердне і чутливе,<br>
			Сьому й віри світ не йме.<br>
			Я ж так чесний, так побожний!<br>
			Якби світ весь був порожний,<br>
			Якби я все ситий був,-<br>
			Я б такий був добрий, вірний.<br>
			І лагідний, і покірний,<br>
			Щоби й очі світ забув.<br>
			Я й тепер — та що балакать!<br>
			Як почне жолудок плакать,<br>
			То й сумління заглушить.<br>
			Та проте його проводу<br>
			Кілько я, собі на шкоду,<br>
			Слухаю, то й не злічить!<br>
			Раз на лови йду я радо,<br>
			Аж гусей здибаю стадо.<br>
			«Гуси, гуси, я вас з’їм!»<br>
			Гуси кажуть: «Їж, Вовчище!<br>
			Лиш хвилиночку пожди ще,<br>
			Помолиться дай нам всім!»<br>
			«Ну, моліться. Ось вам хвиля!»<br>
			То вони угору крила<br>
			Піднесли побожно так,-<br>
			Піднесли, загеготіли<br>
			І всі вихром полетіли,<br>
			Я ж лишився, мов дурак.<br>
			«Ну, — міркую, стовпом стоя,-<br>
			Що за спосіб се і що я,<br>
			Піп, чи дяк, чи паламар,<br>
			Щоб гусей молитви слухать?»<br>
			І пішов я далі нюхать,<br>
			Щоб знайти новий товар.<br>
			Зирк, Свиня лежить в баюрі,<br>
			А при ній рожево-бурі<br>
			Поросятка — штук зо сім.<br>
			«Гей, Свине, моя голубко,<br>
			Вилізай з болота цупко,<br>
			Най я свинок твоїх з’їм!»<br>
			«Добре, їж, коли охота,-<br>
			Відрекла Свиня з болота,-<br>
			Тільки, бач, один тут гріх,<br>
			З тих гріхів, що непрощені:<br>
			Поросятка нехрещені,<br>
			Як же ж будеш їсти їх?»<br>
			«Справді, клопіт! Що робити?» -<br>
			«Слухай, — каже, — мій Неситий,<br>
			Тут є річка і млинок,<br>
			То ходи тихенько з нами,<br>
			Стань собі понижче тами,<br>
			Там я похрещу діток.<br>
			Похрещу, обмию з бруду,-<br>
			І одно за другим буду<br>
			Прямо в рот тобі давать».-<br>
			«Ну, — подумав я, — се можна,<br>
			Чесна, бач, Свиня й побожна,<br>
			Свинки чей не полетять».<br>
			Я під тамою, мов в ямі,<br>
			А Свиня з дітьми на тамі<br>
			Хрюка, плюска, муркотить.<br>
			«Ну, — міркую, — річ побожна,<br>
			То й перебивать не можна:<br>
			Се вона дітей хрестить».<br>
			А вона насеред тами<br>
			Заставку взяла зубами,<br>
			Як запреться — піднесла.<br>
			Гур! Як жбухнуло на мене<br>
			Море мокре і студене,<br>
			Мене й пам’ять відійшла.<br>
			Вхопила мене потопа,<br>
			Понесла з на десять хлопа<br>
			Вниз, мов тріску, мов стебло.<br>
			Мало там не дав я душу!<br>
			Поки видряпавсь на сушу,<br>
			Вже свиней мов не було.<br>
			Став я мокрий та й міркую:<br>
			«Ну, гляди ж святошу тую,<br>
			Як мене втягнула в рів!<br>
			Ну, а я ж то що за колик?<br>
			Православний чи католик,<br>
			Щоб свиней хрещених їв?»<br>
			Сильну взявши постанову,<br>
			Що не дам здуриться знову,-<br>
			А голодний, аж пищу,-<br>
			Йду. Аж зирк! Баран блукає.<br>
			Я до нього — не втікає.<br>
			От я здалека й кричу:<br>
			«Стій, Баране! Стій, рогатий!<br>
			Маю щось тобі сказати».<br>
			Став Баран та ще й пита:<br>
			«Ну, які там маєш вісти?»-<br>
			«Га, тебе я мушу з’їсти!<br>
			Що, смакує звістка та?»<br>
			А Баран — ну, хто б подумав? -<br>
			Не злякався, не зарюмав,<br>
			А вклонивсь мені до ніг.<br>
			«Пане, — каже, — бог привів вас!<br>
			Я ж три дні уже глядів вас,<br>
			Вам назустріч сам я біг.<br>
			Не дивуйся і не смійся!<br>
			Я Баран-самоубійця!<br>
			В світі вже не жить мені!<br>
			Люд мій весь в неволі гине,-<br>
			В вас життя його єдине,<br>
			То мені ви не страшні».<br>
			Річ таку почувши дику,<br>
			Я в задумі звісив пику<br>
			І стояв, дурний, мов сак.<br>
			«Що се ти торочиш, блазне,<br>
			Щось такеє несуразне?<br>
			Не второпаю ніяк!»<br>
			«Пане, підожди хвилину,<br>
			Будеш знати, за що гину,<br>
			Чом так радо йду вмирать,<br>
			Чом рідня моя рогата<br>
			Свого спаса, свого тата<br>
			В тобі буде величать.<br>
			Знай же, пане, біль мій тайний!<br>
			Я не єсть Баран звичайний.<br>
			Я — овечий патріот!<br>
			Думка в мене — розбудити<br>
			І з неволі слобонити<br>
			Весь овечий наш народ.<br>
			Здавна думав я про теє,<br>
			Щоб овечим стать Мойсеєм,<br>
			Вивести овець з ярма -<br>
			Із хліва — на вольну волю.<br>
			Много труду, мук і болю<br>
			Я прийняв — та все дарма.<br>
			У тісні овечі мізки<br>
			Думки свіжої нітрішки<br>
			Не втовкмачиш: серце їх<br>
			Боязливе. «Що нам воля?<br>
			Вовк поїсть нас серед поля,<br>
			Нам про волю думать гріх!»<br>
			Ну, подумай, пане чемний,<br>
			Про важкий мій стан душевний!<br>
			Насміх долі так хотів:<br>
			У душі пророцькі речі,<br>
			А кругом лоби овечі,<br>
			Сіно, жвачка, теплий хлів!<br>
			Щоб влекшить себе хоч трошки,<br>
			Я удався до ворожки<br>
			І такий почув завіт:<br>
			«Хочеш Баранів ти спасти,<br>
			Мусиш сам себе покласти<br>
			В жертву вольну за свій рід.<br>
			В поле йди, коли охочий,<br>
			Поблукай три дні й три ночи,-<br>
			Здиблеш Вовка-моцаря.<br>
			Сей по мойому показу<br>
			Проковтне тебе відразу,-<br>
			Оттоді нова зоря<br>
			Для овець усіх заблисне».<br>
			Пане, серце туга тисне<br>
			Запитать тебе сей час:<br>
			Маєш ти показ сей віщий?<br>
			Можеш ти, мій найлюбіщий,<br>
			Проковтнуть мене нараз?»<br>
			«Ну, плети собі, мій любий,-<br>
			Думав я, — коб тільки в зуби<br>
			Я дістав тебе, — не бійсь!<br>
			Будеш знать, як я ковтаю!»<br>
			Та й до нього промовляю:<br>
			«Синку любий, заспокійсь!<br>
			Віщий сон сьогодні мав я -<br>
			І на тебе вже чекав я,-<br>
			Проковтну тебе як стій!» -<br>
			«Ну, — Баран рік, — богу слава<br>
			Та й тобі, судьбо ласкава!<br>
			От тепер в душі спокій.<br>
			Пане любий, стійте ж тутка!<br>
			Я на горбик вийду хутко,<br>
			Розбіжусь і просто в рот<br>
			Кинусь вам, а ви ковтайте<br>
			І, ковтаючи, згадайте:<br>
			Так вмирає патріот!»<br>
			Треба ж дурня, щоб згодиться!<br>
			Мій Баран як розбіжиться<br>
			Та й рогами в лоб мене<br>
			Як не грюкне! Я скрутився<br>
			Та й зомлілий покотився,<br>
			А Баран як не чкурне!<br>
			От я встав, аж плачу з болю.<br>
			Проклинаю злую долю<br>
			Та й клену нерозум свій.<br>
			«Чи то я овечий батько?<br>
			Чом не вхопив швидко, гладко<br>
			Барана й не з’їв як стій?<br>
			Всьому винна та чутливість!<br>
			Пощо мав я терпеливість<br>
			Слухать теревенів всіх?<br>
			Ну, тепер не зловиш, Грицю!<br>
			Затверджу чуття, як крицю.<br>
			Я голодний! Се не сміх!»<br>
			Отаке постановивши,<br>
			Зуби міцно заціпивши,<br>
			Я пішов у дальший шлях.<br>
			Лізу, лізу, шкандибаю,<br>
			Чоловіка надибаю,-<br>
			Кравчик був, мені й не страх.<br>
			Скоро лиш його я зочив,<br>
			То й до нього я прискочив:<br>
			«Кравче, кравче, з’їм тебе!<br>
			Не тікай, не боронися!<br>
			Не благай і не просися,<br>
			Бо в кишках мене шкребе!»<br>
			«Я тікати — не прудкий,<br>
			Борониться заслабкий,<br>
			А проситься — хто повірить?<br>
			Тільки ж: як мене з’їси?<br>
			Трошки замалий єси.<br>
			Ну, позволь тебе помірить!»<br>
			Поки я поміркував,<br>
			Злегка він мені приклав<br>
			До хребта своє мірило,<br>
			Потім враз хахап за хвіст,<br>
			Як не швасне разів з шість,-<br>
			Аж на серці зав’ялило.<br>
			«Ой, — кричу, — що робиш, кравче?»<br>
			«Маєш! Щоб ти знав назавше:<br>
			Чоловіка не займай!» -<br>
			«Ой, не буду, поки жити!»<br>
			Та кравець, лихий, сердитий,<br>
			Б’є та й б’є, хоч ти конай.<br>
			Що я вию, що ридаю,<br>
			Що кленуся і благаю,-<br>
			Він за хвіст мене держить<br>
			Та й перешить, повен злості,-<br>
			Швидко, бачиться, від кості<br>
			Шкіра й м’ясо відлетить.<br>
			Чую я, що ось вже гину!<br>
			Як не шарпнув — половину<br>
			Власного хвоста урвав!<br>
			А тоді давай бог ноги!<br>
			Як забіг я до берлоги,<br>
			То три дні відхорував.<br>
			Отаке-то вовче лихо!<br>
			Ну, скажіть, як бути тихо,<br>
			На таке не нарікать?<br>
			А тепер іще вдодатку<br>
			Зрадник Лис цареві-батьку<br>
			Кинувся на нас брехать!<br>
			Ні вже, ні, я не потішусь.<br>
			Ще поплачу та й повішусь!» -<br>
			Так Неситий гомонів.<br>
			Спав Бурмило вже й Мурлика,-<br>
			То Неситий з горя, з лиха<br>
			Всі три саламахи з’їв.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
