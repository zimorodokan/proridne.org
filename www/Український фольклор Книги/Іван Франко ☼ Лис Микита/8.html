<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня восьма</title>
<meta name="Description" content="Іван Франко «Лис Микита» Пісня восьма">
<link rel="canonical" href="https://proridne.org/Український фольклор Книги/Іван Франко ☼ Лис Микита/8.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня восьма <br><span class="article__authorInHeader">Іван Франко</span></h1>
	<div class="poem">
		<p>
			Вранці рано, попоївши.<br>
			На дорогу плащ надівши.<br>
			Лис цареві впав до ніг:<br>
			— Я прошу благословити<br>
			Шлях мій, царю знаменитий.<br>
			Щоб спокійно йти я міг. —<br>
			Лев сказав: — То шкода, сину.<br>
			Що ідеш ти на чужину.<br>
			— Царю, — скрикнув Лис. — мовчіть!<br>
			Та ж і в мене серце в’яне.<br>
			А проте, ласкавий пане.<br>
			Треба йти. — сам бог велить! —<br>
			Лев сказав: — Так, так, мій друже!<br>
			Радує мене це дуже,<br>
			Що такий побожний ти,<br>
			Рад би я тобі й від себе<br>
			Для дорожньої потреби<br>
			Хоч чим-будь допомогти<br>
			— Царю мій, — Микита плаче. —<br>
			Я, йдучи в життя бродяче,<br>
			Навіть торби не придбав.<br>
			А в Мед вед я у Бурмила<br>
			Дорогої шкури сила, —<br>
			Може б він шматочок дав.<br>
			— Схоче чи не схоче дати,<br>
			Ми накажемо зідрати! —<br>
			Лев йому відповіда. —<br>
			Ну, а ще чого бажаєш?<br>
			— Босий я, а сам ти знаєш:<br>
			Без чобіт іти — біда.<br>
			В даль таку чимчикувати,<br>
			Можна ноги позбивати,<br>
			Можна просто скалічіть!<br>
			А от Вовк, усяк те знає,<br>
			Чобіток дві пари має, —<br>
			Чи не схоче поділить?<br>
			— Що там, схоче чи не схоче! —<br>
			Крикнув Лев, та аж тупоче. —<br>
			Гей, підіть-но у тюрму,<br>
			Торбу Лисові візьміте,<br>
			А з Неситого здеріте<br>
			Добрі чоботи йому.<br>
			Ви ж, усі мої придворні,<br>
			Слуги вірні та моторні,<br>
			Волю царську вдовольніть:<br>
			Лис нам любий, Лис нам милий,<br>
			То його аж до могили<br>
			Он до тої проведіть. —<br>
			І потюпав Лис тихенько,<br>
			Мов Ягняточко, смирненько,<br>
			При торбині, із кийком.<br>
			А круг нього, як ворони,<br>
			Всі князі, усі барони, —<br>
			Проводжають всім двором.<br>
			Цап — вельможа родовитий.<br>
			Заєць — воїн гордовитий,<br>
			Розмовляють ніжно з ним<br>
			Довго б, може, говорили<br>
			Та прийшли вже до могили.<br>
			Попрощатись треба їм.<br>
			Лис Микита промовляє.<br>
			Рукавом сльозу втирає:<br>
			— Ах, мій Зайку, притулись.<br>
			Я з тобою розстаюся...<br>
			Ах, подумати боюся,<br>
			Чи побачимся колись!..<br>
			Ох, Цапуню, любий друже?<br>
			Я тебе люблю так дуже,<br>
			Наймиліший серцю ти!<br>
			Не відмов же в час печалі<br>
			За могилу трохи далі<br>
			Вдвох із Зайцем провести, —<br>
			Це сказавши, слізьми вмився,<br>
			Їм у ноги поклонився:<br>
			— Ви лиш, друзі, між звірів<br>
			Справедливі та безгрішні.<br>
			Лиш траву й листки розкішні<br>
			Ви їсте — і я так їв.<br>
			Про убивства, про грабунки<br>
			В вас немає ані думки,<br>
			Вам м’ясних не треба страв.<br>
			Я, спасавшися в пустині,<br>
			Вас, брати мої невинні,<br>
			За зразок собі обрав. —<br>
			Так з лукавими словами,<br>
			Із солодкими піснями<br>
			Лис довів їх до нори.<br>
			— Цапе, — каже він, — братино,<br>
			Трошки нас тут підожди-но,<br>
			Попасись хвилин із три.<br>
			Ти ж, Зайчуню, любий свате.<br>
			На часок зайди до хати —<br>
			Жінка там моя сидить.<br>
			Як почує чутку тую,<br>
			Що на прощу я мандрую,<br>
			Буде плакать, голосить.<br>
			Сам ладен я з нею плакать,<br>
			Бо не вмію забалакать,<br>
			В час розлуки вговорить.<br>
			Ти Зайчуню, в цім умілий,<br>
			Тож зайди, друзяко милий, —<br>
			Звеселить її твій вид. —<br>
			Серце в Зайчика добряче:<br>
			Мало він і сам не плаче.<br>
			— Бідна жінка! — він озвавсь. —<br>
			Я люблю її, як маму! —<br>
			І в глибоку темну яму<br>
			Він з Микитою попхавсь.<br>
			Входять — що ж то за картина!<br>
			Лиса хитрого дружина<br>
			Плаче, сліз потоки ллє.<br>
			Як побачила Микиту,<br>
			Крикнула: — Це ж татко, діти!<br>
			Любий! Серденько моє! —<br>
			Ну Микиту цілувати<br>
			І до серця пригортати!<br>
			— Що ж, кажи, біда пройшла?<br>
			Як там суд? Тебе простили?<br>
			Так боялась я, мій милий,<br>
			Стільки сліз я пролила! —<br>
			Каже Лис: — Цареві слава!<br>
			Хай цвіте його держава!<br>
			Він змінив на ласку гнів,<br>
			Він простив мої провини,<br>
			І від нинішньої днини<br>
			Я — улюбленець царів.<br>
			Вороги ж мої запеклі<br>
			Стали нині ледве теплі,<br>
			Царський гнів їх б’є всіх трьох:<br>
			І\іт, Неситий і Бурмило<br>
			Мусили закрити рило,<br>
			Ще й попали в темний льох.<br>
			А оце звіря мерзенне,<br>
			Що там скаржилось на мене.<br>
			Віддане мені у власть:<br>
			Чи живим його лишити,<br>
			Чи відразу задушити,<br>
			Як він викупу не дасть? —<br>
			Ой, почув це Зайчик сірий,<br>
			Ізлякався він без міри,<br>
			Що потрапив у біду!<br>
			— Цапе, — крикнув, — подивись ти,<br>
			Лис мене тут хоче з’їсти,<br>
			Ой, рятуй, бо пропаду!<br>
			— Цить! — гукнув Микита грізно.<br>
			Заєць кинувся, та пізно:<br>
			Ухопив за горло Лис.<br>
			— Ось тобі, вухата злюко!<br>
			Буде й іншим це наука,<br>
			Щоб Микити стереглись! —<br>
			I загриз Микита гостя,<br>
			Поламав бідасі кості,<br>
			Ще й нассався крові всмак.<br>
			Каже: — Дітки! На вечерю<br>
			Маєм заячу печеню,<br>
			Погуляємо, дак так!<br>
			А тепер послухай, люба,<br>
			Як мені грозила згуба,<br>
			Як царя я ошукав. —<br>
			І, в м’якому кріслі сівши,<br>
			Довгу люльку закуривши,<br>
			Він розказувать почав.<br>
			А Лисиця й Лисенята<br>
			Посідали коло тата —<br>
			То сміються, то тремтять.<br>
			— Голово моя ти мила! —<br>
			Так Лисиця говорила. —<br>
			Ну, та й знав ти, як брехать!<br>
			Лиш одно оте негарно,<br>
			Що ти нас покинеш марно<br>
			І молиться йдеш кудись.<br>
			— Жінко, — скрикнув Лис поспішно, —<br>
			Н авіть думати це смішно!<br>
			Ти послухай, подивись.<br>
			Там, де смерть була видима<br>
			Вже от-от перед очима,<br>
			Всячину молов язик.<br>
			А тепер я знову з вами —<br>
			Геть церкви з монастирями!<br>
			З тої прощі буде — пшик!<br>
			В мене ж мозок, не солома!<br>
			При тобі лишусь я дома<br>
			І нікуди не піду. —<br>
			Тут почувся крик знадвору:<br>
			— А виходь-но, Зайче, скоро,<br>
			Я давно на тебе жду! —<br>
			Вибіг Лис: — Пробач ласкаво.<br>
			Кінчимо усе ми жваво<br>
			За хвилинок, може, п’ять.<br>
			Зайко з жінкою моєю<br>
			Та з маленькою сім’єю<br>
			Там любенько гомонять.<br>
			— Кажеш, гомонять любенько?<br>
			А чого ж то жалібненько<br>
			Він кричав? — питає Цап.<br>
			— А! То, бачиш, як Лисиця<br>
			Вчула слово — розлучиться.<br>
			То зомліла зразу — хляп!<br>
			Заєць мій — здоров хай буде! —<br>
			Їй води линув на груди.<br>
			Та на поміч загукав:<br>
			«Ой-ой-ой, рятуй, братино,<br>
			Тітка вмре через хвилину!..»<br>
			Ну, та й сам урятував.<br>
			— Ну, як так, то слава богу.<br>
			Я ж подумав був, що з нього<br>
			Хтось там шкуру вже дере.<br>
			— Як тобі не сором, Цапе?<br>
			Заєць лиш помиє лапи<br>
			Та дарунків набере.<br>
			Цапе, друже бородатий!<br>
			Щось я хочу попрохати.<br>
			Бачиш, цар мені сказав,<br>
			Щоб, як буду йти із дому,<br>
			Я про річ, лиш нам відому,<br>
			Лист до нього написав.<br>
			Поки Заєць із моїми<br>
			З дітьми бавився дрібними,<br>
			Написав я два листи.<br>
			Може, візьмешся, мій брате,<br>
			Мій товаришу рогатий,<br>
			До царя їх занести? —<br>
			Каже Цап: — Гаразд, візьмуся,<br>
			Та згубити їх боюся<br>
			Чи порушити печать.<br>
			— А, як так, то за хвилину<br>
			Я вкладу їх у торбину,<br>
			Зможеш сміливо узять. —<br>
			Радий з вигадки цієї,<br>
			До нори побіг своєї,<br>
			Сміючися злобно Лис.<br>
			Зайця голову криваву<br>
			Зав’язав у торбу жваво,<br>
			Швидко Цапові приніс.<br>
			— Ось листи у певній справі,<br>
			Що важлива всій державі,<br>
			У торбині цій лежать.<br>
			Ти неси їх, та дбайливо,<br>
			Бо зламається печать!<br>
			А про Зайця не журися,<br>
			Він там так заговорився,<br>
			Що казав перепросить.<br>
			Тож іди собі в дорогу,<br>
			А вже Заєць бистроногий<br>
			Дожене тебе за мить.<br>
			І ще знаєш що, мій друже:<br>
			Лев, наш батько, любить дуже<br>
			Слів дотепних гарний лад.<br>
			Ці листи — я не хвалюся —<br>
			До смаку йому прийдуться:<br>
			В них дотепний кожен склад.<br>
			Вже ж я де лиш міг, небоже,<br>
			І про тебе слово гоже.<br>
			Там уміло закидав.<br>
			І я певен: цар, наш тато,<br>
			Дасть тобі тепер багато,<br>
			Як нікому не давав.<br>
			Будеш в золоті ходити,<br>
			Смачно їсти, добре пити,<br>
			Мать пошану від усіх.<br>
			Тільки будь розумний, Цапе,<br>
			Не давайсь нікому в лапи<br>
			Та пильнуй листів оцих. —<br>
			Як почув це бородатий —<br>
			Ну з веселощів стрибати,<br>
			Замемекав, заревів:<br>
			— Ой, Микито, любий брате,<br>
			От тепер я буду знати,<br>
			Хто мені добра хотів!<br>
			Друже мій! Це шлях до раю!<br>
			Вже не рік, не два я знаю,<br>
			Що писать ти маєш хист!<br>
			Тільки здумать — серце б’ється,<br>
			Як то цар наш засміється,<br>
			Задере з утіхи хвіст!<br>
			Це-то діло, справжнє діло!<br>
			От де виступлю я сміло<br>
			У придворній тій юрбі!<br>
			Ну, прощай же, мій Микито!<br>
			Поки в світі буду жити —<br>
			Вдячний буду я тобі.<br>
			— Прощавай, — сказав Микита,<br>
			А собі шепнув сердито,<br>
			Як пішов од нього гість:<br>
			«Лиш подумать — це дурнило<br>
			Пан! Вельможа! Має силу!<br>
			Аж бере за серце злість!<br>
			Що за лад! Яка держава!<br>
			Дурням в ній і честь і слава,<br>
			Бідні — жертви хижих лап.<br>
			Ну, а хто був членом суду,<br>
			Що судив мене на згубу?<br>
			Чи ж не цей безглуздий Цап?<br>
			Але я таки помстився,<br>
			З бородатим розплатився<br>
			За діла його й слова.<br>
			Штука вийшла дуже ловка,<br>
			Скрізь піде така примовка:<br>
			От Цапина голова!»<br>
			А бідаха Цап поспішно<br>
			В царський двір прибіг і втішно<br>
			Перед троном царським став:<br>
			— Лис Микита із дороги<br>
			Клониться цареві в ноги<br>
			І оцей пакет прислав.<br>
			Два листи в ньому. Чудова<br>
			В тих листах і думка й мова!<br>
			Це й не диво. Адже ж я<br>
			Не одну йому дав раду<br>
			Щодо ладу, щодо складу,<br>
			То й заслуга тут моя... —<br>
			Торбу цар до рук приймає,<br>
			Розв’язав та й заглядає,<br>
			Що таке там пише Лис...<br>
			— Що це? Лист якийсь вухатий!<br>
			Цапе, йолопе проклятий!<br>
			Ти кривавий лист приніс! —<br>
			Зайця голову підняв він<br>
			І страшенно закричав він,<br>
			Що аж Цап на землю впав:<br>
			— Так-то Лис глузує з мене!<br>
			На такий-то лист мерзенний<br>
			Цап йому пораду дав!<br>
			Га! Хай буду я пропащий, —<br>
			Не повірю вже нізащо<br>
			Клятій Лисовій брехні!<br>
			Гей, біжіть в тюрму щосили,<br>
			Вовка, і Кота, й Бурмила<br>
			Зараз випустіть мені.<br>
			О, брехачу! Через тебе<br>
			Мук без жодної потреби<br>
			Слугам я завдав моїм!<br>
			Та за те дістануть плату:<br>
			Цапа й всю рідню рогату<br>
			Віддаю на шкури їм.<br>
			А поганий той Лисюра,<br>
			Що так вибрехавсь від шнура,<br>
			Залишається без прав.<br>
			Хто лиш де його впіймає,<br>
			Без суда хай убиває,<br>
			Я б спасибі ще сказав! —<br>
			Так-то Заєць наш загинув,<br>
			Цап рогатий світ покинув,<br>
			Винуваті без вини.<br>
			Зла хоч, правда, не робили,<br>
			А проте й не залишили<br>
			Згадки доброї вони,<br>
			Особливо Цап, бідака.<br>
			Ну, скажіть, яка подяка<br>
			Випала за те йому,<br>
			Що до сильних він мостився,<br>
			Перед сильними стелився,<br>
			Мав царицю за куму?<br>
			Всякі мав він нагороди,<br>
			Срібло, золото, вигоди,<br>
			Членом суду засідав, —<br>
			А однак через Микиту<br>
			Не побачить більше світу,<br>
			Всім на глум і сміх пропав.<br>
			І донині цю пригоду<br>
			Хто із нашого народу<br>
			Добрим словом пригада?<br>
			По-дурному хтось загине, —<br>
			Кажуть люди: за цапине<br>
			Покоління пропада.<br>
			А хто дметься й бенкетує,<br>
			Честю, совістю торгує,<br>
			Любить тільки бариші,<br>
			Вміє солодко балакать, —<br>
			Всі по нім так будуть плакать,<br>
			Як по Цаповій душі.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня восьма <br><span class="article__authorInHeader">Іван Франко</span></h1>
	<div class="poem">
		<p>
			Вранці-рано по сніданні<br>
			В подорожньому убранні<br>
			Лис царю вклонивсь до ніг.<br>
			«Царю, будь мій рідний тато,<br>
			Поблагослови в се свято,<br>
			Щоб на прощу йти я міг!»<br>
			Лев сказав: «То шкода, сину,<br>
			Що так швидко йдеш в чужину!»-<br>
			«Царю, — скрикнув Лис, — ох, цить!<br>
			Серце в мене краєсь тоже!<br>
			Та що вдіємо! Що боже,<br>
			Богу треба заплатить!»<br>
			Лев сказав: «Так, так, мій друже!<br>
			Радує мене се дуже,<br>
			Що такий побожний ти,<br>
			Рад би я тобі й від себе<br>
			Для мандрівної потреби<br>
			Хоч чим-будь допомогти».<br>
			«Ца… рю, — хлипав Лис крізь плач,-<br>
			Дуже ласкав ти… Ось бач:<br>
			Я і торби в путь не маю!<br>
			А в Медведя у Бурмила<br>
			Доброго кожуха сила,-<br>
			Він шматок віддасть, я знаю…»<br>
			«Схоче чи не схоче дати,<br>
			Ми накажемо зідрати! -<br>
			Мовив Лев.- Ну, ще чого?» -<br>
			«Дуже ласкав ти, мій царю!<br>
			Чобіток би ще хоч пару.<br>
			Бач, я босий! Як його<br>
			Тільки світ чимчикувати,<br>
			Ноги шпигать та збивати!<br>
			Скалічію де-небудь!<br>
			А он має Вовк дві парі,<br>
			То одну чей схоче в дарі<br>
			Відступить мені в ту путь».<br>
			«Що там схоче чи не схоче! -<br>
			Крикнув Лев та аж тупоче.-<br>
			Гей, там! У тюрму підіть,<br>
			Із Бурмила торбу здріте,<br>
			А з Неситого здійміте<br>
			Пару Лисові чобіт!<br>
			Ви ж, моя дружино славна,<br>
			Щоб усім зробилась явна<br>
			Ласка наша для Микити,<br>
			Проведіть його з гонором<br>
			До могили там, під бором!<br>
			Я ж іще піду спочити».<br>
			І потюпав Лис мій гладко.<br>
			Смирний, тихий, як ягнятко,<br>
			При торбині, з костуром…<br>
			А круг нього, мов ворони,<br>
			Всі бояри та барони<br>
			Проводжають всім двором!<br>
			Цап — секретар гоноровий,<br>
			Зайць — гвардиста народовий,<br>
			Поруч Лиса дружно йдуть.<br>
			Хоч і як розмова мила,<br>
			Та вже ось тога могила,<br>
			Попрощаться треба тут!<br>
			Лис Микита промовляє,<br>
			Сльози рукавом втирає:<br>
			«Ах, Яцуню, притулись!..<br>
			Я… з тобою розстаюся!<br>
			Ах, подумати боюся,<br>
			Жаль пройма мене наскрізь!<br>
			Ох, Базильку, любий друже!<br>
			Я тебе люблю так дуже,<br>
			Що без тебе й жить не рад.<br>
			Не відмов же просьбі моїй,<br>
			Ще шматок дороги тої<br>
			Проведи мене як брат!»<br>
			Се сказавши, просльозився,<br>
			Їм у ноги поклонився.<br>
			«Ви оба з-між всіх звірів<br>
			Справедливі й непорочні,<br>
			Лиш траву й листочки сочні<br>
			Все їсте — і я так їв!<br>
			Про убійства, про рабунки<br>
			В вас немає ані думки,<br>
			Вам м’ясних не хочесь страв.<br>
			Вас-то, щирі, праві душі,<br>
			Я, пустинником ще бувши,<br>
			За взірець собі обрав».<br>
			Так-то лестними словами<br>
			Лис їх знадив, аж до ями<br>
			Лисової підійшли.<br>
			«Слухай, — каже Лис, — Базильку,<br>
			Ти зажди на нас тут хвильку,<br>
			Ось траву собі щипли!<br>
			Ти ж, Яцуню, любий свату,<br>
			Потрудись зо мною в хату!<br>
			Знаєш, жінка там моя<br>
			Як почує чутку тую,<br>
			Що на прощу я мандрую,<br>
			То-то буде плач!.. А я<br>
			Страх не рад з жінками плакать<br>
			І не вмію забалакать.<br>
			Ти потішить їх гаразд!<br>
			Мій Яцуню, ти в тім справний!<br>
			Тож ходи, мій друже давний,<br>
			Вид твій духу її додасть!»<br>
			Серце в Заяця добряче:<br>
			Вчув се й мало сам не плаче.<br>
			«Бідна жінка! — він озвавсь.-<br>
			Я її, як рідну маму,<br>
			Рад любить!» І в лисю яму<br>
			Він з Микитою попхавсь.<br>
			Входять — боже! Серед ями<br>
			Микитиха з діточками<br>
			Плаче, сліз потоки ллє!<br>
			Як побачила Микиту,<br>
			Схопилась… «Микито! Ти тут!<br>
			Діти! Батько ваш жиє!»<br>
			Ну Микиту цілувати<br>
			І до серця пригортати!<br>
			«Любий! Що ж? Біда пройшла?<br>
			Говори-бо швидше, швидше!<br>
			Я гадала, що ти згиб вже…<br>
			Ох, що сліз я пролила!»<br>
			«Радуймось! — сказав Микита.-<br>
			Цар наш — славою покрита<br>
			Будь його держава вся! -<br>
			Дарував мені провини,<br>
			І від нинішньої днини<br>
			В ласці царській тішусь я.<br>
			Вороги ж мої запеклі<br>
			Десь там нині ледве теплі:<br>
			Царський гнів їх б’є всіх трьох:<br>
			Кіт, Неситий і Бурмило<br>
			Мусили стулити рило,<br>
			Ще й попали в темний льох.<br>
			А отсей фальшивий паяц,<br>
			Що свідчив на мене, Заяць,<br>
			Відданий мені у власть:<br>
			Чи живим його лишити,<br>
			Чи відразу задушити,<br>
			Скоро викупу не дасть!»<br>
			Як почув се Яць сарако,<br>
			Стало так йому ніяко,<br>
			Мовби хорт за ним туй-туй.<br>
			«Базю! — крикнув.- Чесний отче,<br>
			Лис мене тут з’їсти хоче!<br>
			Базю, Базю, ох, рятуй!»<br>
			«Зараз тихо будь, драбуго!» -<br>
			Крикнув Лис і вхопив туго<br>
			Зайця й горло перегриз.<br>
			«Ось тобі від мене штука!<br>
			І всім злюкам то наука,<br>
			Щоб Микити стереглись!»<br>
			А відтак, поссавши крови,<br>
			Лис Микита втішно мовив:<br>
			«Та й смачний же, бестіон.<br>
			Діти, нині на вечерю<br>
			Маєм з Заяця печеню!<br>
			Славний буде потім сон!<br>
			А тепер послухай, люба,<br>
			Як мені грозила згуба<br>
			І як вибрехався я!»<br>
			І, розсівшися вигідно,<br>
			Розповів усе довідно<br>
			З початку аж до кінця.<br>
			А Лисиця й Лисенята<br>
			Посідали коло тата -<br>
			То сміються, то тремтять.<br>
			«Голово моя ти мила! -<br>
			Так Лисиця говорила.-<br>
			Ну, та й знав ти, як їх взять!<br>
			Лиш одно тото негарно,<br>
			Що ти нас покинеш марно<br>
			І на прошу йдеш кудись».<br>
			«Жінко, — скрикнув Лис поспішно,-<br>
			Ти гадаєш, що я дійсно<br>
			Зараз дурень став якийсь?<br>
			Там, де смерть перед очима,<br>
			То плелось, що тільки слина<br>
			Приносила на язик.<br>
			Чи я паломник, абощо?<br>
			Що там Лев мені і проща?<br>
			Я тепер сміюся з них!<br>
			Най їсть сіль, в кого оскома!<br>
			Я ж лишусь з тобою дома,<br>
			А про прощу ні ду-ду!»<br>
			Втім почувся крик знадвору:<br>
			«Яцю, де ти? Кільку пору<br>
			Я вже тут на тебе жду!»<br>
			Вибіг Лис. «Базильку, друже,<br>
			Ти не гнівайся так дуже!<br>
			Нічим нам тебе занять.<br>
			Яць там з жінкою моєю,<br>
			І з маленькою сім’єю<br>
			Преприязно гомонять».<br>
			«Кажеш: гомонять приязно?<br>
			Але ж бо я чув виразно<br>
			Яців крик: «Рятуй!» — ряс Цап.<br>
			«Правда, — Лис рік, — як Лисиця<br>
			Вчула, що нам тре проститься,<br>
			Вмліла і на землю хляп!<br>
			Тут-то Яць — здоров най буде! -<br>
			Жбухнув їй води на груди<br>
			Та й почав рятунку звать:<br>
			«Ой-ой-ой, рятуй, Базильку,<br>
			Моя тітка вмре за хвильку!»<br>
			Та тепер вже благодать».<br>
			«Ну, то дякувати богу!<br>
			Я гадав, що Яця мого<br>
			Там зо шкіри хто дере».-<br>
			«Базю, чи ж тобі не стидно?<br>
			Яць прийде, лиш що не видно,<br>
			Ще й дарунків набере.<br>
			Базю, бородатий ребе,<br>
			В мене просьба є до тебе!<br>
			Бачиш, цар мені казав,<br>
			Щоб, заким ще рушу з дому,<br>
			Про одну річ, нам відому,<br>
			Лист йому я написав.<br>
			Отже, поки Яць там бавивсь<br>
			З жінкою й дітьми, я справивсь:<br>
			Два грубезнії листи<br>
			Написав. Тебе, мій друже,<br>
			Я просити хочу дуже<br>
			До царя їх занести».<br>
			«Добре, — Цап сказав, — гляди лиш,<br>
			Щоб де в мене не згубились,<br>
			Не зламалась би печать!» -<br>
			«Правда є! Зажди хвилину,<br>
			Я в медвежую торбину<br>
			Зав’яжу їх, можеш брать!»<br>
			І побіг до хати живо,<br>
			А в душі смієсь злостиво:<br>
			«Будеш мав лист! Жди лише!»<br>
			Зайця голову кроваву<br>
			В торбу щасть, шнурками жваво<br>
			Позав’язував, несе.<br>
			«Ось, Базуню мій любезний,<br>
			Тут в тій торбі лист грубезний<br>
			І два меншії лежать.<br>
			Ти неси їх осторожно,<br>
			А розв’язувать не можно,<br>
			Бо зламається печать.<br>
			А про Зайця не журися!<br>
			Він там так заговорився,<br>
			Що казав перепросить!<br>
			Йди наперед шмат дороги,<br>
			А вже Заяць бистроногий<br>
			Дожене тебе за мить.<br>
			І ще знаєш що, мій друже?<br>
			Лев, наш батько, любить дуже<br>
			Дотеп, гарний, гладкий стиль.<br>
			Сі листи — я не хвалюся -<br>
			До смаку йому прийдуться,<br>
			В них майстерства мого шпиль!<br>
			Вже ж я, де лиш міг, небоже,<br>
			І про тебе слово гоже<br>
			Вкинути не занедбав.<br>
			І я певний, що цар-тато<br>
			Ласки й честі ще багато<br>
			Більше дасть тобі, чим дав.<br>
			Тільки будь ти все притомний,<br>
			Не чинися надто скромний!<br>
			Смілість виграє в війні.<br>
			Мов цареві: «На листи ті,<br>
			Я дораджував Микиті,<br>
			Їх завдячив він мені».<br>
			Як почув се Цап Базилий,<br>
			Задрижали в нім всі жили,<br>
			Аж підскочив з радощів!<br>
			Ну Микиту цілувати!..<br>
			«От тепер я буду знати,<br>
			Хто мені добра хотів!<br>
			Друже, брате! Я мов в раю!<br>
			О, твій дотеп добре знаю!<br>
			Лев задре з утіхи хвіст!<br>
			Не минуть мене гонори,<br>
			А і край весь заговорить:<br>
			«Бачте, Цап який стиліст».<br>
			Тут я виступлю вже сміло,<br>
			Бо, як справді малось діло,<br>
			Се ніхто не буде знать.<br>
			Ну, прощай же! Дасть бог, може,<br>
			Я й тобі віддячусь тоже,<br>
			То не будеш жалувать!»<br>
			«Прощавай!» — сказав Микита.<br>
			А як Цап пішов, то скрита<br>
			Вилилась словами злість:<br>
			«Отсей дурень квадратовий<br>
			Є секретар гоноровий!<br>
			Ух, аж б’є на мене млість!<br>
			Що за ряд! Яка держава!<br>
			Дурням в ній гонори й слава,<br>
			Бідний, слабший хижих лап<br>
			Не уйде! А членом суду,<br>
			Що мене судив на згубу,<br>
			Чи ж не був сей глупий Цап?<br>
			Але я помстивсь на тобі!<br>
			Будеш жив чи ляжеш в гробі,-<br>
			Вже не змиється сей хляп,<br>
			Що прилип на твоїй пиці;<br>
			Стане притчею в язиці<br>
			Слово те: дурний, як Цап!»<br>
			За той час Базьо поспішно<br>
			В царський двір прибіг і втішно<br>
			Перед троном гордо став:<br>
			«Лис Микита із дороги<br>
			Клониться цареві в ноги<br>
			І отсей пакет прислав.<br>
			Три листи є в нім грубезні;<br>
			Стиль, язик, думки — чудесні!<br>
			Се й не диво. Адже ж я<br>
			Не одну йому дав раду<br>
			Щодо стилю, щодо складу,-<br>
			То й заслуга тут моя!»<br>
			Цар до рук пакет приймає,<br>
			Шнур за шнуром відпинає,<br>
			Глип у торбу — аж з’умівсь.<br>
			«Що се! Лист якийсь ухатий!<br>
			Базю, Цапе ти проклятий,<br>
			Ти кровавий лист приніс!»<br>
			Зайця голову нещасну<br>
			Вгору виняв, рикнув страшно,<br>
			Що аж Цап на землю впав:<br>
			«Так-то Лис сміється з мене!<br>
			На таке письмо мерзенне<br>
			Цап йому ще раду дав!<br>
			Га, кленусь на царську гирю,<br>
			Що вже більше не повірю<br>
			Клятим Лисовим брехням!<br>
			Гей, біжіть в тюрму щосила,<br>
			Вовка, і Кота, й Бурмила<br>
			Увільніть з тяжких кайдан!<br>
			О безсовісний брехачу!<br>
			Через тебе то я, бачу,<br>
			Дурно мучив вірних слуг!<br>
			Та за те даю їм плату:<br>
			Цапа й всю рідню патлату,<br>
			Щоб із неї дерли смух!<br>
			А поганий той Лисюра,<br>
			Що так вибрехавсь від шнура,<br>
			Він є винятий з-під прав:<br>
			Хто де здибле сю облуду,<br>
			Може вбить його без суду<br>
			І не буде кари мав».<br>
			Так-то Яць і Цап Базилий<br>
			Головами наложили,<br>
			Винуваті без вини;<br>
			А хоч жертви злоби й сили,<br>
			Та проте не полишили<br>
			Й згадки доброї вони.<br>
			Особливо Цап сарака!<br>
			Ну, скажіть, яка подяка<br>
			Випала за те йому,<br>
			Що до сильних він лестився,<br>
			В царський двір він примостився,<br>
			Мав царицю за куму?<br>
			Що дворак був, ордеровий<br>
			І секретар гоноровий,<br>
			В трибуналі засідав?<br>
			А проте на кпини, з жарту<br>
			Через Лисову ту карту<br>
			Душу цап’ячу віддав.<br>
			І донині сю пригоду<br>
			Хто з хрещеного народу<br>
			Добрим словом ізгада?<br>
			Як хто злий з марниці згине,<br>
			Чи ж не кажуть: за цапине<br>
			Покоління пропада?<br>
			А хто дметься, і балює,<br>
			І леститься, й спекулює<br>
			На нечесні бариші,<br>
			Всім любенько рад балакать,-<br>
			Чи ж по нім не будуть плакать,<br>
			Як по Цаповій душі?
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
