<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня четверта</title>
<meta name="Description" content="Іван Франко «Лис Микита» Пісня четверта">
<link rel="canonical" href="https://proridne.org/Український фольклор Книги/Іван Франко ☼ Лис Микита/4.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня четверта <br><span class="article__authorInHeader">Іван Франко</span></h1>
	<div class="poem">
		<p>
			Лис собі в вечірню пору<br>
			З діточками коло двору,<br>
			Розмовляючи, гуляв, —<br>
			Аж тут голос у діброві<br>
			Обізвався: — А, здорові!<br>
			Ось до вас я причвалав.<br>
			— Ах, Бабай! Це ти, мій дядю!<br>
			Всі тобі ми щиро раді.<br>
			Новину несеш до нас?<br>
			Ти втомився? Ти сумуєш?<br>
			Ну, до хати! Заночуєш?<br>
			Розмовляти буде час! —<br>
			Всі гарненько привітались,<br>
			Про здоров’я розпитались,<br>
			Випив чарочку Бабай,<br>
			Сів на призьбі, спочиває.<br>
			Лис про царський двір питає:<br>
			— Ну, балакай, не зітхай!<br>
			— Гей, синашу, схаменися! —<br>
			Так сказав Бабай до Лиса. —<br>
			Що, подумай, робиш ти?<br>
			Нащо ти з послів сміявся?<br>
			Може й справді забоявся<br>
			На той царський суд іти?<br>
			Я ж гадаю, синку милий,<br>
			Що ми знайдемо ще сили<br>
			Ворогам заткнути рот.<br>
			Все то — голови порожні,<br>
			Можеш ти у справі кожній<br>
			Обдурити той народ.<br>
			— Правда, дядечку Бабаю, —<br>
			Лис йому відповідає. —<br>
			Ти мене підбадьорив.<br>
			Що ж, піду. Хай всі побачать!<br>
			Хто сміється, ті заплачуть.<br>
			Цар на ласку змінить гнів.<br>
			Хоч на мене він сердитий,<br>
			Але знає: без Микити<br>
			Царству цілому загин.<br>
			Кожне вміє лепетати,<br>
			А пораду мудру дати<br>
			Вміє тільки Лис один. —<br>
			Тут ввійшли вони в світлицю.<br>
			Привітав Бабай Лисицю,<br>
			Всі засіли край стола.<br>
			Лисенята Мицько й Міна<br>
			Сіли гостю на коліна,<br>
			І розмова враз пішла.<br>
			— Дуже лютий цар, Бабаю, —<br>
			Каже Лис Микита, — знаю!<br>
			Жаль йому медвежих мук!<br>
			Та Медвідь — мій ворог клятий.<br>
			І давно уже впіймати<br>
			Хтів Бурмила я до рук.<br>
			Тому літ ще небагато,<br>
			Як Бурмила Лев, наш тато.<br>
			Губернатором зробив,<br>
			Щоб звірячому народу<br>
			Він давав і лад, і згоду<br>
			І по правді всіх судив.<br>
			От тоді-то Вовк Неситий<br>
			Зло хотів мені зробити,<br>
			А з Бурмилом змову мав, —<br>
			І на суд мене, в науку<br>
			За одну премудру штуку,<br>
			Ніби злодія, позвав.<br>
			Що за штука? Слухай, друже.<br>
			З Вовком раз, голодні дуже,<br>
			На поживу вийшли ми.<br>
			День. У церкві дзвін десь дзвонить, —<br>
			Та нас голод з лісу гонить<br>
			Серед лютої зими.<br>
			До села ми підбігаєм<br>
			І нюшкуємо, шукаєм,<br>
			Де вхопить смачний кусок.<br>
			Аж тут сала, м’яса запах,<br>
			Що не тільки в носі, — в лапах<br>
			Закрутило до кісток.<br>
			Тії пахощі, на горе,<br>
			До попівської комори,<br>
			Мов по нитці, довели.<br>
			Стали ми довкола нюхать,<br>
			Розглядатися та слухать<br>
			І віконечко знайшли.<br>
			Страх тісне було вікно те!<br>
			«Лізем, Вовче!» — «До роботи! —<br>
			Каже Вовк. — Ти перший лізь.<br>
			Глянь, чи де нема заліза.<br>
			За тобою я полізу —<br>
			(Вовк говорить), — лізь, не бійсь»<br>
			Я проліз, хоч страшно дуже.<br>
			«Лізь тепер за мною, друже»,<br>
			Так я Вовкові сказав.<br>
			Вій голодний був, тоненький,<br>
			Ну, а в те вікно вузеньке<br>
			Ледве тулуб свій пропхав.<br>
			А в коморі — світе милий!<br>
			Нам аж очі заболіли,<br>
			Стільки там добра для нас:<br>
			Риби, сала та свинини,<br>
			І масної солонини,<br>
			Ще й довженний ряд ковбас!<br>
			Став я думать, міркувати,<br>
			Як тут господарювати, —<br>
			Та мій Вовк немов здурів:<br>
			Сало він схопив зубами,<br>
			Рвав, кусав і гриз без тями,<br>
			Аж давився і сопів.<br>
			«Ну, — гадаю, — їж, небоже.<br>
			Та для мене це не гоже».<br>
			Та й беруся до ковбас.<br>
			З жердки легко їх здіймаю,<br>
			Крізь віконце викидаю,<br>
			Поки всіх отак не стряс,<br>
			А за ними й сам плигаю<br>
			І швиденько починаю<br>
			Всі на шию надівать.<br>
			Навантажив, як коралі,<br>
			Та й до лісу — далі, далі,<br>
			Скарб у яму щоб сховать.<br>
			Заховавши, закопавши,<br>
			Ковбасу одну ум’явши,<br>
			До комори знов біжу.<br>
			Прибігаю. Вовк недбало,<br>
			Не доївши, кинув сало,<br>
			З смальцем розпочав діжу.<br>
			«Вовче, Вовче, час до гаю!<br>
			З церкви люди поспішають!<br>
			Щоб нас тут хто не застав!»<br>
			Вовк, почувши це, жахнувся,<br>
			В дірку швидко він метнувся,<br>
			Та вже ледве шию впхав.<br>
			Бачиш, повний став, як бочка,<br>
			У вікні застряг, лиш очка<br>
			Світяться, немов свічки.<br>
			Страх відняв у нього мову...<br>
			Я ж кричу: «Чого ти знову?<br>
			Може, лізти не з руки?»<br>
			Вовк не знає сам, що діє:<br>
			Лізе в дірку, аж потіє,<br>
			Рветься, б’ється, та дарма.<br>
			«Лисе, — каже, — сил нема!» —<br>
			«Вовче, — я кажу, — здурів ти,<br>
			Чи від смальцю оп’янів ти?<br>
			Вилізай, пора нам в гай». —<br>
			«Ой, не можу, мій Лисуню!<br>
			Бачиш, пуза не просуну.<br>
			Ой, Микито, помагай!»<br>
			Ну, скажи ти сам, Бабаю:<br>
			Що я тут чинити маю,<br>
			Як бідасі помогти?<br>
			Кину Вовка — може згинуть.<br>
			Краще, думаю, не кинуть —<br>
			Просто до попа піти,<br>
			Попросить по добрій волі,<br>
			Щоб дав пилку і дозволив<br>
			Більшу вирізать діру.<br>
			Думка хитра, та ще й дуже!<br>
			«Зачекай, — кажу, — мій друже»<br>
			Він кричить: «Скоріш, бо вмру!»<br>
			Піп якраз, обід кінчивши,<br>
			Меду кухликом запивши.<br>
			Люльку, ходячи, курив.<br>
			У вікно я заглядаю,<br>
			Стукнув лапою, благаю,<br>
			Щоб вікно він одчинив.<br>
			Піп поглянув, підбігає —<br>
			Лис у вікна заглядає!<br>
			«Гей, ловіть його! Біжіть!»<br>
			Я й не зчувся, а за мною<br>
			Слуги, служниці юрбою —<br>
			Хмара хмарою летить.<br>
			Лемент, крик, біда і горе!<br>
			А я просто до комори<br>
			Та й сховався під поміст.<br>
			Тут погоня надлітає:<br>
			«Де він? Де той Лис? — питає. —<br>
			Показав нам тільки хвіст!»<br>
			Раптом бачать — із віконця<br>
			Вовк Неситий проти сонця<br>
			Визирає. «Ось він де!<br>
			Ой, нещасная ж головка,<br>
			Та це Вовк! А бийте ж Вовка!<br>
			Хай проклятий пропаде!»<br>
			Вовк їх там не дожидався<br>
			І в комору заховався,<br>
			Став якраз проти дверей..<br>
			От вони як відчинили,<br>
			То Неситий плиг щосили,<br>
			Скочив просто між людей.<br>
			Тут Неситого побито,<br>
			Що не радий був він світу,<br>
			Аж допхався ледве в ліс<br>
			І про справу ту немилу<br>
			Зараз панові Бурмилу<br>
			Скаргу писану заніс.<br>
			У писанні тім брехливім<br>
			Він назвав мене зрадливим,<br>
			Про свою ж вину мовчав...<br>
			Ну, а, думаєш, Бурмило<br>
			Це ясне і просте діло<br>
			По закону розібрав?<br>
			Де тобі! Суддя той ласий,<br>
			Як дізнався про ковбаси,<br>
			Що я в лісі заховав,<br>
			Як ревне він раз і вдруге:<br>
			«Зараз всі віддай, злодюго,<br>
			Щоб ніколи вже не крав!»<br>
			— Ти й віддав? — Бабай питає.<br>
			— Що ж було робить, Бабаю?<br>
			Хоч пекла у серці злість,<br>
			Дав йому штук три тоненьких,<br>
			А собі таки грубеньких<br>
			Залишив штук сім чи шість.<br>
			От Медвідь наш судить справу:<br>
			«За побої, за неславу,<br>
			Вовче, маєш ковбасу.<br>
			Решту я з’їм. Ти ж, Микито,<br>
			Рад будь, що тебе не бито.<br>
			Марш, бо кості рознесу!»<br>
			Так-то нас судив Бурмило.<br>
			Страх мене це розгнівило,<br>
			І присягся я хвостом:<br>
			Як його впіймаю в руки,<br>
			То за всі ті підлі штуки<br>
			Відплачу Медведю злом. —<br>
			Надоспіла і вечеря:<br>
			З пір’ям смажена тетеря<br>
			Та куріпок штук із п’ять.<br>
			Всі гарненько попоїли,<br>
			Де про що поговорили<br>
			Та й пішли відпочивать.<br>
			А як рано повставали,<br>
			То й сніданок добрий мали:<br>
			їли сало з часником,<br>
			Потім курку, потім гуску,<br>
			А скінчили ту закуску<br>
			Ще й копченим судаком.<br>
			Отоді Микита вбрався<br>
			І ласкаво попрощався<br>
			З господинею й дітьми:<br>
			— Люба жінко, будь здорова.<br>
			Час іти мені до Львова,<br>
			Тож ключі усі прийми.<br>
			Наглядай як слід в коморі,<br>
			Бо ті миші красти скорі, —<br>
			А про мене не журись.<br>
			Нині цар на мене лютий,<br>
			Але легко може бути,<br>
			Що всміхнеться ще колись.<br>
			А ви, діти, не пустуйте,<br>
			Поза домом не гарцюйте,<br>
			Мамі шкоди не творіть.<br>
			Глянь лиш, дядьку, що за звірик<br>
			Той Міцунько! Хто повірить,<br>
			Що йому ще тільки рік! —<br>
			І дітей поцілувавши,<br>
			Жінці в вухо пошептавши,<br>
			Що там ще сказати мав,<br>
			Лис Микита, мов у гості,<br>
			В Львів, назустріч царській злості<br>
			Із Бабаєм почвалав.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня четверта <br><span class="article__authorInHeader">Іван Франко</span></h1>
	<div class="poem">
		<p>
			Лис собі в вечірню пору<br>
			З діточками коло двору<br>
			Розмовляючи гуляв,<br>
			Аж тут голос у діброві<br>
			Обізвався: «А, здорові!<br>
			Ось до вас я причвалав!»<br>
			«Ах, Бабай! Чи ти се, стрику?<br>
			Ну, мабуть, якусь велику<br>
			Новину несеш до нас!<br>
			Ти втомився? Ти сумуєш,<br>
			Ну, до хати! Заночуєш,<br>
			То й балакать буде час».<br>
			Всі гарненько привітались,<br>
			Про здоров’я розпитались,<br>
			Випив вишнячку Бабай.<br>
			Сів на приспі, віддихає,-<br>
			Лис про царський двір питає:<br>
			«Ну, балакай, не зітхай!»<br>
			«Гей, синашу, схаменися,-<br>
			Так сказав Бабай до Лиса,-<br>
			Що за збитки робиш ти?<br>
			За що ти з післанців кпишся?<br>
			Чи направду ти боїшся<br>
			На той царський суд іти?<br>
			Я ж гадаю, синку милий,<br>
			Що ти зможеш в одній хвили<br>
			Ворогам заткати рот.<br>
			Адже всі їх глупі мізки<br>
			Проти твого стоють тріски!<br>
			Отакий то весь народ!»<br>
			«Правду кажеш, любий стрику,-<br>
			Рік Микита, — і велику<br>
			Ти охоту в мні підвів.<br>
			Що ж, піду! Най всі побачуть!<br>
			Хто сміється, ті заплачуть.<br>
			Цар на ласку змінить гнів!<br>
			Хоч там цар на мене лютий,<br>
			Та він знає, що в мінути<br>
			Небезпечні, в чорний день<br>
			Всі торочать не до ладу,<br>
			Але дати мудру раду<br>
			Вміє тільки Лис оден».<br>
			І ввійшли оба в світлицю,<br>
			Привітав Бабай Лисицю,<br>
			Всі засіли край стола.<br>
			Лисенята Міцько й Міна<br>
			Повлазили на коліна -<br>
			Живо гутірка пішла.<br>
			«Дуже лютий цар, Бабаю? -<br>
			Рік Микита.- Знаю, знаю,<br>
			Жаль йому медвежих мук!<br>
			Та в нас був старий рахунок,-<br>
			Довго ждав я на трафунок,<br>
			Щоб дістать його до рук.<br>
			Тому літ ще небагато,<br>
			Як Бурмила Лев, наш тато,<br>
			Губернатором зробив<br>
			На підгірські наші бори,<br>
			Щоб звірячі справи й спори<br>
			Всі по правді він судив.<br>
			Оттоді-то Вовк Неситий<br>
			Напосівсь мене здушити,<br>
			А з Бурмилом змову мав;<br>
			І на суд губерніальний<br>
			За мій помисл геніальний<br>
			Перший раз мене позвав.<br>
			Що за помисл? Слухай, друже!<br>
			З Вовком раз, голодні дуже,<br>
			На поживу вийшли ми.<br>
			День. У церкві дзвін десь дзвонить,-<br>
			Та нас голод з лісу гонить<br>
			Серед лютої зими.<br>
			До села йдем осторожно,<br>
			Нюхаємо, де би можно<br>
			Чим масненьким поснідать,-<br>
			Аж тут сала, м’яса запах<br>
			Не лиш в носі, а аж в лапах<br>
			Закрутив нам — хоч тут сядь!<br>
			Тії пахощі нас гарні<br>
			До попівської спіжарні,<br>
			Мов по нитці, довели.<br>
			Стали ми довкола нюхать,<br>
			Чи безпечно всюди — слухать,<br>
			Аж віконце ми знайшли.<br>
			Страх тісне було віконце.<br>
			«Лізем, Вовче?» — «Лізем конче! -<br>
			Каже Вовк, — Ти перший лізь!<br>
			Глянь, чи де нема заліза!<br>
			За тобою й я полізу -<br>
			(Так Вовк каже) -лізь, не бійсь!»<br>
			Я проліз досить вигідно,<br>
			Роздивився. «Лізь свобідно!» -<br>
			Так до Вовка я сказав.<br>
			Він голодний був, тоненький,<br>
			Ну, та в отвір той вузенький<br>
			Ледве тулуб свій пропхав.<br>
			А в спіжарні — боже кріпкий!<br>
			Світ затьмився нам до дрібки,<br>
			Стільки там добра для нас:<br>
			М’яса, сала, вуженини,<br>
			Штири пілті солонини<br>
			І довжезний ряд ковбас.<br>
			Став я думать, міркувати,<br>
			Як тут господарювати,-<br>
			Та мій Вовк мов оцапів:<br>
			Перший полоть хап зубами!<br>
			Рве, куса, гризе без тями -<br>
			Став, і їв, і, знай, сопів.<br>
			«Ну, — гадаю, — їж, небоже!<br>
			Та для мене се негоже».<br>
			Я беруся до ковбас.<br>
			З жердки легко їх здіймаю,<br>
			Крізь віконце викидаю,<br>
			Поки всіх отак не стряс.<br>
			А за ними й сам в віконце<br>
			Вискочив та й ну чимскорше<br>
			Всі на шию надівать.<br>
			Навантажив, як коралі,<br>
			Та й до лісу далі, далі,<br>
			Скарб у яму щоб сховать.<br>
			Скарб у яму заховавши,<br>
			Спокійненько поснідавши,<br>
			До спіжарні знов біжу.<br>
			Прибігаю: Вовк ще голить!<br>
			Не доївши, кинув полоть,<br>
			З смальцем розпочав діжу.<br>
			«Вовче, — шепчу, — час до гаю!<br>
			З церкви люди вже вертають,-<br>
			Щоб нас тут хто не застав!»<br>
			Вовк, почувши се, зжахнувся,<br>
			В дірку прожогом метнувся,<br>
			Та вже ледве шию впхав!<br>
			Бачиш — повний був, мов бочка!<br>
			Став у дірці, тілько очка<br>
			Витріщив, немов баньки.<br>
			Страх відняв у нього мову…<br>
			Я ж кричу: «Чого став знову?<br>
			Ну, якої бідоньки?»<br>
			Вовк не тямить вже, що діє!<br>
			Пхаєсь в дірку, аж потіє,<br>
			Та дармий його весь труд.<br>
			Далі з лютої розпуки<br>
			Заламав передні руки:<br>
			«Лисе, — каже, — згину тут!»<br>
			«Вовче, — кажу, — чи здурів ти,<br>
			Чи від смальцю оп’янів ти?<br>
			Вилізай, пора нам в гай!» -<br>
			«Ой, не можу, мій Лисуню!<br>
			Бачиш, пуза не просуну!<br>
			Ой Микито, помагай!»<br>
			Ну, скажи ти сам, Бабаю:<br>
			Що я тут чинити маю,<br>
			Як драбузі помогти?<br>
			Лишу Вовка — може згинуть.<br>
			Ліпше, думаю, не кинуть,<br>
			Але до попа піти.<br>
			Попросить по добрій воли,<br>
			Щоб дав пилки і позволив<br>
			Більшу вирізать діру.<br>
			Здумавши сю річ штудерну,<br>
			Мовлю Вовку: «Жди, я верну!»<br>
			І в попівство просто дру.<br>
			Піп був власне у покою:<br>
			В пообідньому настрою<br>
			Люльку, ходячи, курив.<br>
			У вікно я заглядаю,<br>
			Лапою шкряб-шкряб, благаю,<br>
			Щоб вікно він створив.<br>
			Піп поглянув, підбігає…<br>
			«Лис у вікна заглядає!<br>
			Гей, ловіть його! Біжіть!»<br>
			Я й незчувся, а за мною<br>
			Слуги, служниці юрбою,-<br>
			От я духом через пліт.<br>
			Крик за мною, як в гамарні…<br>
			А я просто до спіжарні<br>
			Та й сховався під поміст.<br>
			Тут погоня надлітає:<br>
			«Де він? Де той Лис? — питає.-<br>
			Показав нам тільки хвіст!»<br>
			Втім зирнули, а з віконця<br>
			Вовк Неситий проти сонця<br>
			Визирає! «А, ти тут?<br>
			Ой, нещасная головка!<br>
			Таж се Вовк! А бийте ж Вовка!<br>
			Тут йому зробіть капут!»<br>
			Вовк їх там не дожидався,<br>
			А в спіжарню заховався,<br>
			При саміських дверях став.<br>
			От вони як створили,<br>
			То Неситий скік в тій хвили -<br>
			З сеї шпарки скористав.<br>
			Та дістав там з дивовижі<br>
			Скілька буків через крижі,<br>
			Так що ледве в ліс доліз,<br>
			І про справу сю немилу<br>
			Заразісінько Бурмилу<br>
			Він на мене скаргу вніс.<br>
			Хоч сам винен за лакомство,<br>
			А на мене віроломство,<br>
			Злобу й зраду наклепав.<br>
			Ну, а, думаєш, Медвідь<br>
			Розібрав усе як слід,<br>
			По закону поступав?<br>
			Де тобі? Суддя той ласий,<br>
			Як дізнався про ковбаси,<br>
			Що я з трудом розстарав,<br>
			Як ревне на мене туго:<br>
			«Зараз все віддай, злодюго!<br>
			Будеш ти ковбаси крав?»<br>
			«Ти й віддав?» — Бабай питає.<br>
			«Що ж було робить, Бабає?<br>
			Адже ж хтів відтяти хвіст!<br>
			Та щоб всі віддать — а дзуськи!<br>
			Штири дав йому тонюські,<br>
			А собі лишив ще шість.<br>
			От Медвідь так судить справу:<br>
			«За побої, за неславу,<br>
			Вовче, маєш ковбасу!<br>
			Решту я з’їм. Ти ж, Микито,<br>
			Рад будь, що тебе не бито!<br>
			Марш, бо кості рознесу!»<br>
			Так-то нас судив Бурмило!<br>
			Гірко се мене вшпилило!<br>
			Я присяг на царський хвіст:<br>
			«Як його дістану в руки,<br>
			То за всі ті подлі штуки<br>
			Він тяженько відповість».<br>
			Надоспіла і вечеря;<br>
			З пір’ям пряжена тетеря -<br>
			Всім досить її було.<br>
			Як гарненько поживились,<br>
			Де про що розговорились<br>
			Та й пішли собі в стебло.<br>
			А як рано повставали,<br>
			То гарненько поснідали:<br>
			Їли сало з часником,<br>
			Потім гусячу потравку,<br>
			Закусили ж сю приправку<br>
			Ще копченим судаком.<br>
			Отоді Микита вбрався<br>
			До дороги й так прощався<br>
			З господинею й дітьми:<br>
			«Люба жінко, будь здорова!<br>
			Час іти мені до Львова,<br>
			Тож ключі усі прийми!<br>
			Наглядай як слід в коморі,<br>
			Бо ті миші красти скорі,-<br>
			А про мене не журись!<br>
			Хоч тепер на нас цар лютий,<br>
			Але легко може бути,<br>
			Що всміхнеться ще колись.<br>
			А ви, дітки, не пустуйте,<br>
			Поза домом не гарцюйте,<br>
			Мамі збитків не творіть!<br>
			Глянь-но, стрику, що за звірик<br>
			Отой Міцько! Хто повірить,<br>
			Що йому ще тільки рік!»<br>
			І дітей поцілувавши,<br>
			Жінці в вухо пошептавши,<br>
			Що там ще сказати мав,<br>
			Лис Микита, мов у гості,<br>
			В Львів, назустріч царській злости<br>
			Враз з Бабаєм почвалав.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
