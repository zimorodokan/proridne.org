<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня дванадцята</title>
<meta name="Description" content="Іван Франко «Лис Микита» Пісня дванадцята">
<link rel="canonical" href="https://proridne.org/Український фольклор Книги/Іван Франко ☼ Лис Микита/12.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня дванадцята <br><span class="article__authorInHeader">Іван Франко</span></h1>
	<div class="poem">
		<p>
			Рано сонечко схопилось,<br>
			У росі перлистій вмилось<br>
			І сміється, не пече...<br>
			Лис Микита спав любенько,<br>
			Раптом хтось його тихенько:<br>
			— Гей, ледачий! Годі спати.<br>
			Зазирає день до хати!<br>
			А ти знаєш, що за день?<br>
			Хоч на полі бою ляжеш,<br>
			А хоч слави ти докажеш...<br>
			Ну ж бо, ну, вставай лишень! —<br>
			Так при ліжку Лиса ставши<br>
			І його за руку взявши,<br>
			Малпа Фрузя аж пищить.<br>
			Цілу ніч вона не спала,<br>
			Всюди помочі шукала,<br>
			Щоб Микиту захистить.<br>
			— Ах, Микито, я турбуюсь<br>
			І за тебе все піклуюсь,<br>
			Хоч про це ніхто не зна.<br>
			Маєш ти перед юрбою<br>
			Із Неситим стать до бою,<br>
			Навіть думка ця страшна.<br>
			Дужий Вовк, це сам ти знаєш,<br>
			Ти ж, хоч бистрий розум маєш<br>
			І проворний на язик,<br>
			Проти нього малосилий...<br>
			Можеш згинуть, друже милий:<br>
			Жартувати Вовк не звик.<br>
			Цим стурбована я дуже<br>
			І прийшла сюди, мій друже,<br>
			Щоб тобі допомогти.<br>
			Мудреці бувають раді<br>
			Навіть бабиній пораді,<br>
			Слухай же мене і ти. —<br>
			Він сміється: — Фрузю люба,<br>
			Всі ти цілі маєш зуби<br>
			І ні пасма сивих кіс...<br>
			Нащо бабою взиватись?<br>
			Та ж красунею пишатись<br>
			Має право весь наш ліс!<br>
			Розум твій я також знаю<br>
			І поради дожидаю,<br>
			Вірю заходам твоїм. —<br>
			Фрузя вдарила в долоні -<br>
			Всі Малпи, як бистрі коні,<br>
			У Микитин вбігли дім.<br>
			— Го-го-го! — сказав Микита. —<br>
			Тут рідня вся знакомита!<br>
			Що ж ви маєте робить? —<br>
			Фрузя каже: —Не журися,<br>
			Сядь на лавці, простягнися.<br>
			Все ми зробимо умить. —<br>
			Тут найгидші малпенята<br>
			Ну Микиту остригати,<br>
			Голять, миють, милом труть.<br>
			Гладко тіло обголили,<br>
			Потім принесли оливи<br>
			І на хвіст кудлатий ллють.<br>
			Каже Фрузя: — Ну, Микито,<br>
			Все обстрижено, обмито,<br>
			Тільки в кудлах хвіст один.<br>
			Це на те, щоб Вовк Неситий<br>
			Не здолав тебе вхопити, —<br>
			Ой же, лютий буде він!<br>
			Як почне він нападати,<br>
			Вдай, що хочеш ти втікати,<br>
			Ніби з ляку аж осліп...<br>
			А як він надійде ближче,<br>
			Обваляй в пісок хвостище<br>
			І йому між очі сип.<br>
			Ну, мій голубе, не гайся,<br>
			На майдан мерщій збирайся,<br>
			Надворі вже білий день.<br>
			Ви ж, мої кохані діти,<br>
			Лиса славного ведіте<br>
			Ще й приспівуйте пісень. —<br>
			От з Малпами Лис Микита<br>
			Виступає гордовито,<br>
			Сміло дивиться на світ.<br>
			Цар, узрівши, як він вбрався.<br>
			Аж зо сміху закачався,<br>
			Аж схопився за живіт.<br>
			Лис іде поважний, строгий,<br>
			Поклонивсь цареві в ноги,<br>
			А Цариці до колін,<br>
			А тоді на місце бою,<br>
			В круг, обступлений юрбою,<br>
			Виступив спокійно він.<br>
			Озирнувся — Вовк Неситий,<br>
			Радий ворога зустріти,<br>
			Виступає з-між рядів,<br>
			Аж зубами він скрегоче,<br>
			Мов свічки, палають очі —<br>
			Він з кістками б Лиса з’їв!<br>
			Цар, махнувши головою,<br>
			Знак подав їм булавою<br>
			Починати боротьбу.<br>
			Сурми, труби загриміли,<br>
			Всі затихли, заніміли,<br>
			На непевну ждуть судьбу.<br>
			Перший скочив Вовк лапастий,<br>
			Лиса в зуби щоб попасти,<br>
			Закусать його на смерть<br>
			Лис завив, перелякався<br>
			І швиденько геть подався,<br>
			Покотився шкереберть.<br>
			Та Неситий ближче, ближче...<br>
			В ту хвилину Лис хвостище<br>
			По піску проволочив, —<br>
			Як посипле Вовку в очі!<br>
			Ніби темрявою ночі<br>
			Враз він Вовка засліпив.<br>
			— Ой, та сучий же ти злодій! —<br>
			Крикнув Вовк, та битись годі.<br>
			Став і тре з очей пісок.<br>
			— Що, Вовцуню, будем битись, —<br>
			Каже Лис, — а чи миритись?<br>
			Ну, подай свій голосок! —<br>
			По словах таких Микита<br>
			Вовка хтів уже вхопити.<br>
			Вже й зубами залящав,<br>
			Але Вовк стрибнув до нього<br>
			І Микиту хап за ногу —<br>
			Лис на землю так і впав.<br>
			— Га, собака ти брехлива,<br>
			Ось пора моя щаслива: —<br>
			Все, що сіяв, ти пожнеш!<br>
			У мої попав ти руки<br>
			І за всі погані штуки<br>
			Плату добру тут візьмеш.<br>
			«Ой, — подумав Лис, — як гидко!<br>
			Тут пропасти можна швидко!<br>
			Нумо з іншого кінця!»<br>
			І, щоб час лиш протягнути.<br>
			Він почав, хоч в серці лютий,<br>
			Промовлять такі слівця:<br>
			— Друже! Зглянься надо мною!<br>
			Ми ж бо родичі з тобою,<br>
			Потвердить це весь наш ліс.<br>
			Здумать тільки: задля чого<br>
			Ми б’ємо один одного —<br>
			Лиса Вовк і Вовка Лис?<br>
			Брате Вовче! Помирімось,<br>
			В дружбі жити присягнімось,<br>
			Лиха більше не робить!<br>
			Ти пробач мої провини!<br>
			До останньої хвилини<br>
			Буду я тобі служить.<br>
			Все робитиму для тебе,<br>
			Всякий труд прийму на себе,<br>
			Не доїм і не досплю,<br>
			Я тобі гусей, качаток,<br>
			Риб, і раків, і курчаток<br>
			Повну кухню наловлю...<br>
			Пригадай, чи то ж я бою<br>
			Дуже так хотів з тобою?<br>
			Ні! Його я уникав!<br>
			І тепер як дбав я пильно,<br>
			Щоб тебе не вдарить сильно,<br>
			Певне ж, сам ти помічав?<br>
			Хоч мені це й дуже трудно,<br>
			Я ладен себе прилюдно<br>
			Брехуном отут назвать.<br>
			Ой, болить, Вовцуню милий,<br>
			Ти прости мене й помилуй, —<br>
			Буду вік благословлять!<br>
			— Ні, — гарчить Неситий. — годі!<br>
			Знаю: ти брехун і злодій.<br>
			Ошуканець і шахрай!<br>
			Обіцяєш злота мірку,<br>
			А даси лиш круглу дірку...<br>
			Ні, поганцю! Умирай! —<br>
			Так гарчав Неситий гордо,<br>
			Рад би Лиса взять за горло,<br>
			Та нога була в зубах.<br>
			А Микита, поки рюмав,<br>
			Хитрощі нові обдумав,<br>
			І минувся в нього страх.<br>
			Ніби молиться він богу,<br>
			А тимчасом задню ногу<br>
			Всунув Вовку під живіт...<br>
			Як зашкрябав пазурами —<br>
			Бідний Вовк завив з нестями,<br>
			Аж в очах змінився світ.<br>
			— Ой, — гукнув він, — я пропащий! —<br>
			Вирвав лапу Лис із пащі,<br>
			Знову задньою потис...<br>
			Вовк зомлів і повалився,<br>
			А на Вовку опинився<br>
			Переможець бравий, Лис.<br>
			— Ну, молись тепер, проклятий!<br>
			Надійшла пора розплати! —<br>
			Гордо, гучно Лис кричав.<br>
			А Неситий лиш здригався,<br>
			Не змагався, не пручався<br>
			І, слабіючи, гарчав.<br>
			Та обачний був Микита,<br>
			Не хотів його пустити,<br>
			Мов кліщами горло тис<br>
			Цар гукнув їм: — Ну, доволі!<br>
			Нащо ці страждання й болі?<br>
			Переміг сьогодні Лис. —<br>
			Що ж тут Лис робити має?<br>
			Вовка враз він одпускає...<br>
			— Царю, — каже, — я корюсь,<br>
			Я хотів лиш пляму стерти,<br>
			Вовчої не хочу смерті.<br>
			На безсильнім я не мщусь. —<br>
			Тут піднявся гомін, галас...<br>
			Малпа крізь юрбу пропхалась<br>
			З переможницьким вінком.<br>
			Друзі Лисові зійшлися,<br>
			Вихваляли гучно Лиса,<br>
			Звали славним вояком.<br>
			Не один, що тільки вранці<br>
			Кляв Микиту, як поганця,<br>
			Тут ревів: — Привіт! Привіт! —<br>
			Лис подякував уклоном,<br>
			Далі, впавши перед троном,<br>
			Слухав царський заповіт:<br>
			— Встань, Микито, — цар озвався, —<br>
			Добре, синку, захищався,<br>
			Честь і славу боронив.<br>
			Що було, нехай минає,<br>
			Цар дарує і прощає,<br>
			Що коли ти завинив.<br>
			Край настав злобі та зваді.<br>
			Від сьогодні в царській раді<br>
			Ти про благо наше дбай.<br>
			Першим будь у нас міністром.<br>
			Скрізь дивися оком бистрим,<br>
			Ворогів викореняй.<br>
			Як ти мудро вмів держатись.<br>
			Від біди оборонятись,<br>
			Так державу борони.<br>
			Що порадиш — цар накаже,<br>
			Що напишеш — цар не змаже,<br>
			Тільки чесно все чини. —<br>
			Каже Лис: — Мій царю й тату,<br>
			Ти даруєш так багато,<br>
			Що й прийняти я боюсь<br>
			Невеликі в мене сили,<br>
			Та служити до могили<br>
			Вірно буду, я клянусь.<br>
			Я прошу лиш об одному:<br>
			Відпусти мене додому<br>
			Хоч на два, мій царю, дні.<br>
			Хай я рідних заспокою:<br>
			Жінка тужить там за мною.<br>
			Плачуть дітоньки дрібні. —<br>
			Цар сказав: — Іди, мій друже.<br>
			Я й цариця раді дуже,<br>
			Що потішиш ти своїх.<br>
			Тож іди, та не барися,<br>
			Разом з ними повернися,<br>
			Обійму я щиро їх. —<br>
			Тут скінчиться наша казка<br>
			Бубликів солодких в’язка<br>
			Тим, хто слухав, не шумів...<br>
			Може, дехто пригадає,<br>
			Що не раз таке буває<br>
			І в людей, як у звірів.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня дванадцята <br><span class="article__authorInHeader">Іван Франко</span></h1>
	<div class="poem">
		<p>
			Рано сонечко схопилось,<br>
			У росі перлистій вмилось<br>
			І сміється, не пече…<br>
			Лис Микита ще любісько<br>
			Спить, розлягтись на все ліжко,<br>
			Втім, хтось штурк його в плече.<br>
			«Гей, ти, спюху, час вставати!<br>
			Зазирає день до хати;<br>
			А ти знаєш, що за день?<br>
			Він рішить, чи до побіди<br>
			Ти дійдеш, чи смерть і біди<br>
			З бою винесеш лишень!»<br>
			Так при ліжку Лиса ставши<br>
			І його за руку взявши,<br>
			Малпа Фрузя прорекла.<br>
			Всю ту ніч вона не спала,<br>
			Все за Лисом промовляла,<br>
			Де в кого лише могла.<br>
			Буркнув Лис крізь сон гнівливо,<br>
			Та, протерши очі живо,<br>
			Коло ліжка Малпу вздрів.<br>
			«Фрузю, ти се? — скрикнув втішно<br>
			З ліжка схопився поспішно.-<br>
			З чим же бог тебе привів?»<br>
			Фрузя каже: «Ах, Микито,<br>
			Що колись було прожито,<br>
			В мене з тямки не зійде!<br>
			Бо жіноче серце любить<br>
			Вічно того, хто нас губить,<br>
			Навіть вдячності не жде.<br>
			Так тобою я турбуюсь<br>
			І за тебе все піклуюсь,<br>
			Хоч про се ніхто й не зна.<br>
			Але нині бійка люта<br>
			Привела мене аж тута.<br>
			Мучить мисль мене страшна!..<br>
			Ой Микито, Вовк могучий,<br>
			А хоч хитрий ти, і ручий,<br>
			І проворний на язик,<br>
			То все ж легко бути може,<br>
			Що пропадеш ти, небоже,<br>
			Жартувати Вовк не звик!<br>
			Тим стурбована я дуже<br>
			І прийшла сюди, мій друже,<br>
			Щоб тобі допомогти.<br>
			Знаєш, де прийде до звади,<br>
			Добра й баба до поради,-<br>
			Слухай моїх рад і ти!»<br>
			Лис сміється: «Фрузю люба,<br>
			В тебе ні одного зуба<br>
			Не хибує! Що ж притьмом<br>
			Бабою тобі чиниться?<br>
			Ти ще можеш похвалиться<br>
			І красою, і умом!<br>
			Вчинок твій великодушний!<br>
			Радо буду я послушний<br>
			Твоїй раді, тільки радь!»<br>
			Фрузя плеснула в долоні -<br>
			Гей, Малпи, що на вигоні<br>
			Ждали, всі гуртом біжать.<br>
			«Го-го-го, — сказав Микита,-<br>
			Тут рідня вся знакомита!<br>
			Фрузю, що ж се все значить!»<br>
			Фрузя каже: «Не журися,<br>
			Сядь на лавці, простягнися,<br>
			А про решту тихо, цить!»<br>
			Тут нараз три Малпи-злюки<br>
			Як візьмуть Микиту в руки:<br>
			Голять, миють, милом труть;<br>
			Гладко тіло все обстригли,<br>
			Потім принесли оливи<br>
			І на хвіст кудлатий ллють.<br>
			Каже Фрузя: «Ну, Микито,<br>
			Все обстрижено, обмито,<br>
			Тільки в кудлах хвіст лишивсь:<br>
			Се на те, щоб Вовк нікуди,<br>
			Ні за крижі, ні за груди,<br>
			Ні за лоб тебе не ймивсь.<br>
			Як на тебе він накинесь,<br>
			Ти чинись, мов з страху гинеш,<br>
			Втеки! Та не дуже квап!<br>
			А як буде Вовк вже близько,<br>
			Обваляй в пісок хвостисько<br>
			Та й в лице йому талап!<br>
			Буде се йому несмачно<br>
			І остудить запал значно;<br>
			Поки очі він протре,<br>
			Всядь на карк йому ти сміло<br>
			І велике зробиш діло,<br>
			Вовка дідько забере.<br>
			А тепер клякни покірно,<br>
			Чари дам тобі, що вірно<br>
			Доведуть все до пуття:<br>
			«Іракі чо й рачіш реп,<br>
			Йирям узори рачін веп,<br>
			Яттучь цімішь ліб й анат»*.<br>
			Ну, тепер вставай, мій друже,<br>
			Йди здоров, не гайся дуже<br>
			І з побідою вертай!<br>
			Ви ж ведіть, Малпятка, Лиса<br>
			Там, де звірі всі зійшлися,<br>
			На ту толоку під гай!»<br>
			Йде дружина знакомита,<br>
			Гордо суне Лис Микита,<br>
			Просто перед царський трон.<br>
			Цар, уздрівши, як він вбрався,<br>
			За живіт зо сміху взявся.<br>
			«Хитрий же ти, бестіон!»<br>
			Але Лис, поважний, строгий,<br>
			Поклонивсь цареві в ноги,<br>
			А цариці до колін,<br>
			А відтак на місце бою,<br>
			Вкруг обступлене юрбою,<br>
			Виступив спокійно він.<br>
			Озирнувсь — аж Вовк вже тута:<br>
			Наче чорна хмара люта,<br>
			Виступає з-між рядів;<br>
			Аж зубами він скрегоче,<br>
			Мов свічки, блищаться очі -<br>
			Так з кістьми би Лиса й з’їв.<br>
			І махнув цар головою,<br>
			Знак подав їм булавою<br>
			Починати боротьбу.<br>
			Сурми, труби загриміли,<br>
			Всі затихли, заніміли,<br>
			На непевну ждуть судьбу.<br>
			Перший скочив Вовк лапастий,<br>
			Лиса в зуби щоб попасти<br>
			І зробить йому капут.<br>
			Лис завив, перелякався<br>
			І швиденько взад подався,-<br>
			Вовк за ним ось тут… ось тут!<br>
			Наздогнав його вже близько,<br>
			А втім Лис в бігу хвостисько<br>
			По піску проволочив,-<br>
			Як не свисне Вовка в очі,<br>
			Так його темніше ночі<br>
			Світ увесь заморочив.<br>
			«Ой та й сучий же ти злодій!» -<br>
			Крикнув Вовк, та гнать вже годі,<br>
			Став і тре з очей пісок.<br>
			«Що, Вовцуню, будем биться,-<br>
			Рік Микита, — чи мириться?<br>
			Ну, подай свій голосок!»<br>
			Обернувсь Микита скоро,<br>
			Вовка вхопити за горло<br>
			Вже ось-ось він наостривсь -<br>
			Але Вовк скакіць до нього<br>
			І зубами хап за ногу -<br>
			Лис на землю поваливсь.<br>
			«Га, собако ти брехлива,<br>
			Ось тепер приходять жнива:<br>
			Все, що сіяв, те й пожнеш!<br>
			Раз в мої попав ти руки,<br>
			За всі кривди, збитки, штуки<br>
			Ти заплату відбереш!»<br>
			«Ов, — подумав Лис, — се бридко,<br>
			Тут пропасти можна швидко!<br>
			Нумо з смирного кінпя!»<br>
			І щоб час лиш протягнути,<br>
			Він почав на жальні нути<br>
			Промовлять такі слівця:<br>
			«Стрику, майте бога в серці!<br>
			Я ж якась рідня вам преці!<br>
			Що се ви так завзялись?<br>
			Чи ж то честь, гонори знатні,<br>
			Що, мов бестії остатні,<br>
			Б’ються на смерть Вовк і Лис?<br>
			Ой стрицуню рідний, чуйте,<br>
			Лиш сей раз мені даруйте,-<br>
			А кленусь вам, поки жить,<br>
			Я і всі мої народи<br>
			Сумирно, без перешкоди,<br>
			Вірно будем вам служить.<br>
			Все робитиму для тебе,<br>
			Всякий труд прийму на себе,<br>
			Не доїм і не досплю,<br>
			А тобі гусей, качаток,<br>
			Риб, і раків, і курчаток<br>
			Повну кухню наловлю.<br>
			Га й згадай, чи то я бою<br>
			Іменно хотів з тобою?<br>
			Як я довго вагувавсь!<br>
			І тепер як дбав я пильно,<br>
			Щоб тебе не вдарить сильно,<br>
			В своїй силі гамувавсь!<br>
			Що лиш хочеш, хоч як трудно,<br>
			Все я вчиню! Хоч прилюдно<br>
			Підлим брехуном назвусь!<br>
			Ой, болить! Рідненький стрику!<br>
			Милість покажи велику,<br>
			Най надарма не молюсь!»<br>
			«Ні, — гарчить Неситий, годі!<br>
			Знаю я, який ти злодій,<br>
			Бреха і крутій єси!<br>
			Обіцяєш злота мірку,<br>
			А по тому завше дірку<br>
			Із обарінка даси.<br>
			Та тепер хоч присягни ти<br>
			Нас усіх озолотити,<br>
			Віри я тобі не йму!<br>
			Гамувавсь ги в бою ладно,<br>
			Що мені у очі зрадно<br>
			Впер піску чортівську тьму!<br>
			Ні, хоч як бреши й ввивайся,<br>
			А з життям уже прощайся!<br>
			Я здурить себе не дам.<br>
			Помолися швидко богу.<br>
			Кайся всіх гріхів — в дорогу<br>
			Мусиш нині йти к дідам!»<br>
			Так гарчав Неситий гордо,<br>
			Рад би Лиса взять за горло,<br>
			Але ногу мав в зубах.<br>
			А Микита, поки рюмав,<br>
			Хитрість вже нову обдумав,<br>
			Як минувся перший страх.<br>
			Ніби молиться він богу,<br>
			А тим часом задню ногу<br>
			Всунув Вовку під живіт…<br>
			Як нараз запоре жмінку<br>
			Попід саму селезінку,<br>
			Вовкові змінився світ.<br>
			«Ай!» — ревнув, згадавши бабу.<br>
			Фіть! Лис з пащі вирвав лапу,<br>
			Задньою ж ще раз потис:<br>
			Вовк зомлів і повалився -<br>
			Гульк, наверху опинився<br>
			Й хап його за горло Лис.<br>
			«Га, тепер проси пощади!<br>
			Тут заплату за всі зради<br>
			Ти дістанеш!» — Лис кричав.<br>
			Вовк, запінений, заїлий,<br>
			Лиш метавсь, мов ошалілий,<br>
			І, слабіючи, гарчав.<br>
			Та Микита, вже не глупий,<br>
			Силу всю зібрав докупи,<br>
			Мов кліщами, горло тис;<br>
			Тягне, шарпає, термосить,<br>
			Аж Лев крикнув: «Досить! Досить!<br>
			Побідив сим разом Лис!»<br>
			Лис на тес царське слово<br>
			Вовка відпустив здорово.<br>
			«Царю, — каже, — я корюсь!<br>
			Я хотів лиш пляму стерти,<br>
			Вовчої не хочу смерти,<br>
			На безсильнім я не мщусь».<br>
			Тут піднявсь утіхи галас!<br>
			Малпа крізь юрбу пропхалась<br>
			Із лавровим вже вінцем.<br>
			Всі приятелі зійшлися,<br>
			Славили й вітали Лиса.<br>
			Що таким явивсь борцем.<br>
			Не один, що ще недавно<br>
			Був би з’їв його, вив: «Славно!<br>
			Жий, Микито, много літ!»<br>
			Лис подякував уклоном,<br>
			Потім клякнув перед троном,<br>
			Щоб чуть царський заповіт.<br>
			«Встань, Микито! — цар озвався.-<br>
			Славно, сину, ти списався,<br>
			Честь свою оборонив.<br>
			Що було, нехай минає!<br>
			Цар дарує і прощає,<br>
			Що коли ти завинив.<br>
			Днесь конець сварні і зваді,<br>
			І віднині в царській раді<br>
			Ти про спільне благо радь!<br>
			Честь прийми від мене тую:<br>
			Канцлером тебе йменую,<br>
			Віддаю тобі печать.<br>
			Як ти мудро вмів держаться,<br>
			Від біди обороняться,<br>
			Так державу борони!<br>
			Що порадиш — цар прикаже,<br>
			Що напишеш — цар не змаже,<br>
			Лиш сумлінно все чини!»<br>
			Каже Лис: «Мій царю й тату,<br>
			За так щедру і багату<br>
			Ласку чим я відплачусь?<br>
			Сил у мене є не много,<br>
			Але весь для блага твого<br>
			Й для держави посвячусь.<br>
			Ще лиш на однім прости мя!<br>
			На деньок домів пусти мя:<br>
			Жінка й діточки десь там<br>
			Плачуть, тужать… Най же нині<br>
			О щасливій переміні<br>
			Сам я звістку їм подам».<br>
			Цар сказав: «Іди, мій друже!<br>
			Я й цариця раді дуже,<br>
			Щоб весь смуток їх пропав.<br>
			Маєш дозвіл на три днини,<br>
			А вертай же разом з ними,<br>
			Щоб я тут їх привітав».<br>
			Тут кінчиться наша казка.<br>
			Всім, хто слухати був ласка,<br>
			Дай же боже много літ!<br>
			Най і наш весь сум пропаде!<br>
			А тим, хто нам коїть зради,<br>
			Най зійдеться клином світ!
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
