<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня друга</title>
<meta name="Description" content="Іван Франко «Лис Микита» Пісня друга">
<link rel="canonical" href="https://proridne.org/Український фольклор Книги/Іван Франко ☼ Лис Микита/2.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня друга <br><span class="article__authorInHeader">Іван Франко</span></h1>
	<div class="poem">
		<p>
			Гей, хто в лісі не буває,<br>
			Той не бачив, той не знає,<br>
			Як живе Микита Лис.<br>
			Лисовичі — славний замок,<br>
			Не один там хід і ганок,<br>
			Двері в поле, двері в ліс.<br>
			Лис Микита у палаці<br>
			Спочива собі по праці,<br>
			Аж тут чує: стук, стук, стук!<br>
			Глянув — ой, небесна сило!<br>
			Та ж це сам Медвідь Бурмило,<br>
			А в руках страшенний дрюк!<br>
			— Гей, Микито! Де подівся?<br>
			Вилізай! Ось я з’явився<br>
			Від царя усіх звірів.<br>
			Наробив ти зла багато,<br>
			Розгнівився Лев, наш тато,<br>
			І таке сказать велів:<br>
			«Мій одержавши наказ,<br>
			Хай на суд прибуде враз.<br>
			Лис Микита, розбишака.<br>
			А не схоче йти в мій двір, —<br>
			Під ударами сокир<br>
			Пропаде він, мов собака». —<br>
			Лис Микита зщулив вуха,<br>
			Коло брами пильно слуха<br>
			Тих страшних медвежих слів.<br>
			«Ей, — гадає, — що робити?<br>
			Цього дурня слід провчити,<br>
			Щоб так гордо не ревів!»<br>
			Хитро в шпарку зазирає,<br>
			Чи де засідки немає, —<br>
			Але ні, Бурмило сам.<br>
			Ну, тоді він вийшов сміло<br>
			Та й говорить любо й мило:<br>
			— Дядечку, добридень вам!<br>
			Дядечку! Надворі спека,<br>
			Ваша ж путь була далека,<br>
			Через гори, через яр<br>
			Ви втомились, ви без духа.<br>
			Піт вам скрізь тече з кожуха...<br>
			Що ж то, наш вельможний цар<br>
			Інших посланців не має,<br>
			Що найкращих посилає,<br>
			На найстарших труд поклав?<br>
			Ну, подвійно рад я тому,<br>
			Що хоть раз до мого дому<br>
			Гість високий завітав.<br>
			Суд для мене — з маслом каша,<br>
			Бо премудра рада ваша,<br>
			Знаю, захистить мене,<br>
			А як ви за мене слово<br>
			Скажете, то все готово,<br>
			Царський гнів тяжкий мине.<br>
			Ми ж таки одного роду,<br>
			З вами я в огонь і в воду.<br>
			Лиш цю нічку ще заждіть:<br>
			Гляньте, небо стало темне,<br>
			Ви втомилися, а в мене —<br>
			Вибачте — болить живіт.<br>
			— А це що тобі, небоже?<br>
			— Ох, дядюню, страх негоже!<br>
			Я ж присягся не вживать<br>
			М’яса зовсім. От і мушу,<br>
			Щоб не брать гріха на душу,<br>
			Мед отой набридлий ссать.<br>
			— Мед! — аж крикнув пан Бурмило. —<br>
			Мед набридлий? Божа сило!<br>
			Мед набридлим називать?<br>
			Де він? Де його купуєш?<br>
			Як мене ним почастуєш,<br>
			Вір — не будеш нарікать.<br>
			— Дядьку, — каже Лис, — це жарти!<br>
			— Жарти? Дай лиш зо три кварти,<br>
			То й присягою скріплю.<br>
			Мед — це райський корм чудовий!<br>
			Все за мед я дать готовий!<br>
			Над усе я мед люблю!<br>
			— Га, як так, дядюню милий<br>
			То ходім. Хоч в мене сили<br>
			Дуже мало — що робить?<br>
			Твій наказ — то голос неба,<br>
			Для таких гостей нам треба<br>
			Сил, здоров’я не жаліть.<br>
			Недалеко — біля того<br>
			Дуба давнього, старого —<br>
			Багатій живе, Охрім.<br>
			В нього меду так багато,<br>
			Що не то що ласувати,<br>
			А й купатись можна в нім.<br>
			— Ой, — зітхнув Медвідь Бурмило, —<br>
			Навіть сонце затремтіло!<br>
			Ну, Микито, ну, біжім! —<br>
			Сонце сіло вже за гори,<br>
			Як добігли до обори,<br>
			Де багатий жив Охрім.<br>
			На землі, біля города,<br>
			З дуба претяжка колода<br>
			Там лежала. Майстер Гринь<br>
			Хтів уздовж її колоти,<br>
			В щіль її загнавши клин.<br>
			Від того страшного клина<br>
			Вже роззявилась дубина,<br>
			Та держалася іще,<br>
			Тільки глухо заскрипіла,<br>
			Ніби мовити хотіла:<br>
			«Ой, болить мені, пече!»<br>
			— Дядю, — шепче Лис Микита, —<br>
			Ось колода ця відкрита.<br>
			Ти залізь-но їй під бік<br>
			Хоч крива вона та сіра,<br>
			А в ній меду повна міра,<br>
			Каже правду мій язик.<br>
			Глянь, вже темно по долині,<br>
			Спить хазяїн у перині,<br>
			Тож нічого ти не бійсь,<br>
			їж досхочу в ім’я боже:<br>
			Я постою на сторожі...<br>
			Ну-бо, сміло в шпарку лізь.<br>
			— Дякую тобі, небоже!<br>
			Погляди, щоб хтось ворожий<br>
			Не закрався з цеї тьми.<br>
			Ой, вже чую запах меду!<br>
			Ти, мій любий, стань спереду.<br>
			Та сокиру он візьми. —<br>
			І за цим Медвідь Бурмило<br>
			Лапи, голову і рило<br>
			В ту широку щіль запхав;<br>
			Лис сокиру підіймає,<br>
			Клин із дуба вибиває, —<br>
			І Бурмила дуб спіймав.<br>
			«У! — дуб каже. — Є ще сила!»<br>
			Гей, як схопить він Бурмила,<br>
			Аж кістки йому тріщать!<br>
			— Дядю, — крикнув Лис Микита. —<br>
			Правда, шпарка знаменита?<br>
			Знав Охрім, де мед ховать! —<br>
			А Медведя геть здушило,<br>
			Стогне, сапа мій Бурмило —<br>
			Держить дуб, як сто собак.<br>
			Шарпонув він зо три рази,<br>
			Затріщали лапи, в’язи,<br>
			А не вирватись ніяк.<br>
			— Дядю, — каже Лис, — як чую.<br>
			Дуже вам медок смакує;<br>
			Їжте ж, тільки міру майте.<br>
			Бо як об’їстеся — знайте:<br>
			Буде шкода немала! —<br>
			Та Медведю не до меду.<br>
			Крутить задом, а спереду<br>
			Держить дуб його в кліщах...<br>
			То шарпне він, то смикне він.<br>
			А тоді як зареве він, —<br>
			Аж почули в небесах.<br>
			Лис на сміх його здіймає:<br>
			— Бач, як дядько мій співає!<br>
			Дядю, що воно за спів?<br>
			Та сидіть же, дядю, тихо:<br>
			В хаті світло — буде лихо!<br>
			Хтось Охріма розбудив! —<br>
			А Охрім посеред ночі<br>
			Чує: щось реве, скрегоче...<br>
			У кватирку вигляда...<br>
			Що за чудо? При колоді<br>
			Щось чорніє... Може, злодій?<br>
			Чи грабіжник? От біда!<br>
			Вибіг з хати — дивне діло:<br>
			У колоді пан Бурмило!<br>
			Закричав тоді Охрім:<br>
			— Гей, сюди, сусіди любі!<br>
			Ось Медвідь зловився в дубі!<br>
			Гей, Медведя ми провчім. —<br>
			У! Кипить в селі тривога,<br>
			Наче трапилась облога!<br>
			Люди всі, зчинивши гук,<br>
			В чім хто був, повибігали,<br>
			Дрюччя, вила похапали,<br>
			Щоб озброїтись, до рук.<br>
			Як прискочать до Бурмила —<br>
			В того ціп, у того вила,<br>
			В баби кочерга в руках,<br>
			А Охрім несе сокиру.<br>
			І взялись до звіра щиро:<br>
			Луп-луп-луп та трах-тарах!<br>
			Біль додав Медведю сили:<br>
			Як шарпнеться наш Бурмило,<br>
			Шкуру всю з чола зідрав,<br>
			Вирвав лапи так же само,<br>
			Але шкуру з пазурами<br>
			Дуб, немов своє, забрав.<br>
			— Вирвавсь! Вирвавсь! — закричали.<br>
			Люди геть повідбігали,<br>
			А Бурмило трух-трух-трух!<br>
			В ліс густий утік швиденько,<br>
			Ліг та стогне так тяженько,<br>
			Мовби з нього перло дух.<br>
			Аж підходить Лис Микита:<br>
			— Ну, дядюню, — каже, — сита<br>
			Вже душа? А добрий мед?<br>
			Смачно ви поласували?<br>
			Хочете, щоб частували<br>
			Вас так само й наперед?<br>
			Ой, я трохи не заплакав,<br>
			Як Охрім до вас балакав:<br>
			Думав я, що буде бить.<br>
			Ну, та добре обійшлося.<br>
			Певне, трохи довелося<br>
			Вам за мед той заплатить?<br>
			Е! Куди ж цс ви зібрались,<br>
			Що чудово так прибрались<br>
			У червоні чобітки?<br>
			А цю шапочку червону<br>
			Несете, мабуть, додому<br>
			Для найменшої дочки? —<br>
			Так Микита насміхався,<br>
			А Бурмило лиш метався<br>
			Та бурчав собі під ніс.<br>
			Аж на третій день ходою<br>
			Він із лихом та бідою<br>
			Ледве в царський двір приліз.<br>
			Як побачив цар суворий,<br>
			Що таке з Бурмилом горе,<br>
			То аж руки заламав:<br>
			— Гей, Бурмило, любий друже.<br>
			Хто побив тебе так дуже<br>
			Та ще й шкуру обідрав?<br>
			— Царю, — каже тут Бурмило, —<br>
			І розказувать несила:<br>
			Це Микита все зробив.<br>
			Через нього мук багато<br>
			Мусив, царю, я прийняти,<br>
			Ледве смерті не зустрів. —<br>
			Ух! — Затупав цар ногою: —<br>
			Я короною ясною<br>
			Присягаюсь: не втекти<br>
			Лиходієві од муки.<br>
			Дай мені його у руки,<br>
			Смерть його побачиш ти. —<br>
			Потім думав і гадав він,<br>
			Старших радників скликав він,<br>
			З ними справу розглядав.<br>
			Далі в палац він прикликав<br>
			Вірного кота Мурлику<br>
			І таке йому сказав:<br>
			— Ти, мій вірний Кіт Мурлика,<br>
			Хоч тварина невелика,<br>
			Та розумний ти за трьох.<br>
			Ось тебе я шлю: піди ти<br>
			Сам до Лиса до Микити,<br>
			У його злодійський льох,<br>
			І скажи, щоб у столицю,<br>
			У ясну мою світлицю<br>
			Лис, не гаючись, прийшов,<br>
			А як ні, то розбишаку<br>
			Я повішу на гілляку<br>
			Без усяких там розмов. —<br>
			Кіт Мурлика поклонився<br>
			І в дорогу спорядився,<br>
			Хоч мороз по шкурі дер:<br>
			Страх не рад він був тій честі —<br>
			Повеління царське нести, —<br>
			Мало з остраху не вмер.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня друга <br><span class="article__authorInHeader">Іван Франко</span></h1>
	<div class="poem">
		<p>
			Гей, хто в лісі не буває,<br>
			Той не бачив, той не знає,<br>
			Як Микита Лис жиє.<br>
			Лисовичі — славний замок.<br>
			Не один там хід і ґанок,<br>
			Ям, скриток чимало є.<br>
			Лис Микита в своїй буді<br>
			Спочива собі по труді,<br>
			Аж нараз почув: стук, стук!<br>
			Глянув — ой, небесна сило!<br>
			Аж се сам Медвідь Бурмило,<br>
			А в руках страшенний бук.<br>
			«Гей, Микито! Де він, ланець?<br>
			Вилізай! Ось я, післанець<br>
			Від саміського царя!<br>
			Наробив ти зла багато,<br>
			Злий на тебе Лев, наш тато,-<br>
			То й спокутувать пора!<br>
			Кличе цар тебе на суд:<br>
			«Най мені явиться тут<br>
			Лис Микита, гайдамака!<br>
			А не хоче йти в мій двір,-<br>
			На тортури, під топір!<br>
			Най пропаде, мов собака!»<br>
			Лис Микита зчулив вуха,<br>
			Коло брами пильно слуха<br>
			Тих грізних медвежих слів.<br>
			«Ех, — гадає, — що б зробити,<br>
			Сього дурня раз провчити,<br>
			Щоб так гордо не ревів!»<br>
			Хитро в шпарку зазирає,<br>
			Чи де засідки немає?<br>
			Але ні, Бурмило сам!<br>
			Ну, тоді він вийшов сміло,<br>
			Втіхою лице горіло:<br>
			«Вуйку, ах, вітайте ж нам!<br>
			Вуйку, ви ж се? Бійтесь бога!<br>
			Так далекая дорога,<br>
			А такий надворі сквар!<br>
			Ви втомились, ви без духа,<br>
			Піт вам скрізь тече з кожуха!<br>
			Що ж то, наш вельможний цар<br>
			Інших вже послів не має,<br>
			Що найліпших посилає,<br>
			На найстарших труд валить? -<br>
			Ну, подвійно рад я тому,<br>
			Що хоч раз до мого дому<br>
			Гість так чесний загостить.<br>
			Суд для мене — з маслом каша!<br>
			Знаю-бо, що мудра ваша<br>
			Рада захистить мене.<br>
			А як ви за мене слово<br>
			Скажете, то все готово,<br>
			Царський гнів тяжкий мине.<br>
			Вуйку, ми ж одного роду!<br>
			З вами я в огонь і в воду!<br>
			Лиш сю нічку ще заждіть!<br>
			Гляньте, небо замрячене,<br>
			Ви втомилися, а в мене -<br>
			Вибачте — болить живіт».<br>
			«А се що тобі, небоже?» -<br>
			«Ох, вуйцуню, страх негоже!<br>
			Я ж пустинник, то й не слід<br>
			М’яса їсти. Ось я мушу,<br>
			Щоб не брать гріха на душу,<br>
			Ссати той обридлий мід».<br>
			«Мід? — аж крикнув пан Бурмило.-<br>
			Мід обридлий? Божа сило!<br>
			Я ж за мід би й душу дав!<br>
			Де він? Де його купуєш?<br>
			Як мене ним утрактуєш,<br>
			Вір — не будеш напікав».<br>
			«Вуйку,-каже Лис,-се жарти!»<br>
			«Жарти? Дай лиш зо три кварти,<br>
			То й присягою скріплю!<br>
			Мід — се райський корм чудовий!<br>
			Все за мід я дать готовий,<br>
			Над усе я мід люблю!»<br>
			«Га, як так, мій вуйку милий,<br>
			То ходім! Хоч в мене сили<br>
			Дуже мало — що робить!<br>
			Розказ твій — то голос з неба.<br>
			Для так чесних гостей треба<br>
			Сил, здоровля не щадить.<br>
			Недалеко тут — ось тільки<br>
			Буде відси зо чверть мильки -<br>
			Є багатий хлоп Охрім.<br>
			В нього меду тьма безбожна,<br>
			Що не то що їсти можна,<br>
			Але хоч купайся в нім!»<br>
			«Ой! — зітхнув Медвідь Бурмило.-<br>
			Аж на серці замлоїло!<br>
			Ну, Микито, ну, біжім!»<br>
			Сонце сіло вже за гори,<br>
			Як добігли до обори,<br>
			Де багатий жив Охрім.<br>
			На землі там, близь города,<br>
			З дуба грубая колода<br>
			Бовваніла. Майстер Гринь<br>
			Хтів поздовж її лупати,<br>
			То й почав з кінця вже гнати<br>
			Здоровенний в щілку клин.<br>
			З на дві п’яді вже отверта<br>
			Щіль була; колода вперта<br>
			Про тото не трісла ще,<br>
			Лиш від клина заскрипіла,<br>
			Ніби зуби заціпила,<br>
			Прохрипівши: «Ов, пече!»<br>
			«Вуйку! — шепче Лис Микита.-<br>
			Ось колода ся відкрита -<br>
			Ти пощупай їй під бік!<br>
			Хоч крива вона та сіра,<br>
			Та в ній меду, що не міра,<br>
			Відси й я не раз волік.<br>
			Глянь, вже темно по долині.<br>
			Хлоп давно лежить в перині,<br>
			Тож нічого ти не бійсь!<br>
			Їж досхочу в ім’я боже!<br>
			Я постою на сторожі…<br>
			Ну лиш, сміло в шпарку лізь!»<br>
			«Спасибіг тобі, небоже! -<br>
			Рік Бурмило.- Стій, щоб, може,<br>
			Не надліз який злий дух!<br>
			Ой, вже чую запах меду!<br>
			Ти, небоже, стань спереду,<br>
			На до рук отсей обух!»<br>
			І за сим Медвідь Бурмило<br>
			Лапи, голову й карчило<br>
			В ту широку щіль запхав;<br>
			Лис тим часом трах! обухом<br>
			Клин із дуба вибив духом,<br>
			І Бурмила дуб спіймав.<br>
			«У! — сказав дуб.- Є ще сила!»<br>
			Гей, як вхопить він Бурмила,<br>
			Аж стріщав у нього лоб.<br>
			«Вуйку! — крикнув Лис Микита,-<br>
			Правда, шпарка знаменита!<br>
			Знав, де мід ховати, хлоп».<br>
			А Медведя заціпило!<br>
			Стогне, сапа мій Бурмило,<br>
			Але дуб трима й трима.<br>
			Шарпнув вуйко зо три рази,<br>
			Затріщали лапи й в’язи,<br>
			Але вирвати — дарма!<br>
			«Вуйку, — каже Лис, — як чую,<br>
			Дуже вам медок смакує,<br>
			Та, мабуть, вас муха тне.<br>
			Їжте ж, але міру майте,<br>
			Бо, як об’їстеся, знайте:<br>
			Мід вам пупом поплине».<br>
			Та Медведю не до меду!<br>
			Крутить задом, а спереду<br>
			Дуб держить, мов у кліщах…<br>
			То він шарпне, дряпне, смикне,<br>
			Далі з болю як не рикне,<br>
			Аж почули в небесах.<br>
			Лис на кпи його здіймає:<br>
			«Бач, як вуйко мій співає!<br>
			Вуйку, що за нута се?<br>
			Вуйку, вуйку, будьте тихо!<br>
			В хаті світло — буде лихо!<br>
			Вуйку, хлопа біс несе!»<br>
			А Охрім, багач-мужик,<br>
			Пробудився, — що за рик?<br>
			Виглядає у кватиру -<br>
			Що за диво? При колоді<br>
			Щось чорніє… Може, злодій!<br>
			Хлоп хапає за сокиру.<br>
			Вибіг з хати, приглядаєсь:<br>
			Се Бурмило борикаєсь!..<br>
			Репет підійма Охрім:<br>
			«Гей, сюди, сусіди любі!<br>
			Ось Медвідь зловився в дубі!<br>
			Гей, Медведя бить біжім!»<br>
			У! Кипить в селі тривога,<br>
			Наче ті вовки з берлога,<br>
			Позривались мужики.<br>
			В чім хто був, в тім вибігає,<br>
			Що попало, те й хапає<br>
			Як оружжя до руки.<br>
			Як прискочуть до Бурмила -<br>
			В сього ціп, у того вила,<br>
			В баби кочерга в руках,<br>
			А Охрім з тяжким обухом -<br>
			Кинулись на вуйка духом!<br>
			Лиш луп-цуп! та трах-тарах!<br>
			Біль додав Бурмилі сили:<br>
			Як не шарпне — боже милий!<br>
			Шкіру всю з чола зідрав!<br>
			Ще раз шарпнув — вирвав лапи,<br>
			Але шкіру й кігті-дряпи<br>
			Дуб, немов своє, забрав.<br>
			«Вирвавсь! Вирвавсь!» — закричали<br>
			Люди, врозтіч поскакали,<br>
			А Бурмило трух-трух-трух!<br>
			В ліс, у корчі збіг борзенько,<br>
			Ліг та стогне так тяженько,<br>
			Мовби з нього перло дух.<br>
			Аж тут суне Лис Микита.<br>
			«Ну, вуйцуню, — мовить, — сита<br>
			Вже душа? А добрий мід?<br>
			Та й гаразд ви попоїли!<br>
			Хочете, я щонеділі<br>
			Справлю вам такий обід!<br>
			Ой, а я трохи не плакав,<br>
			Як там з вами хлоп балакав:<br>
			Я гадав, що буде бить.<br>
			Ну, та бачиться, ви чемно<br>
			З ним розстались, — дещо, певно,<br>
			Вам за мід прийшлось платить.<br>
			Е, що бачу! Ви з гризоти<br>
			Вбрались, ніби на зальоти,<br>
			У червоні сап’янці!<br>
			А сю шапочку червону<br>
			Де купили? Чи додому<br>
			Несете її доньці?..»<br>
			Так Микита насміхався,<br>
			А Бурмило лиш метався<br>
			Та бурчав собі під ніс.<br>
			Аж на третій день ходою<br>
			Він з тяженькою бідою<br>
			Ледве в царський двір приліз.<br>
			Як побачив цар ясенний,<br>
			Що Медвідь такий нужденний,<br>
			То аж руки заламав.<br>
			«Гей, Бурмило, любий друже,<br>
			Хто се збив тебе так дуже<br>
			Та зо шкіри обідрав?»<br>
			«Царю, пане! — рік Бурмило,-<br>
			Горенько мене постигло!<br>
			Се Микита все зробив.<br>
			Через нього муки много<br>
			Я приняв, — ох, мало свого<br>
			Я життя не загубив!»<br>
			Ух! Затупав цар ногою!<br>
			«Я короною ось тою<br>
			Заклинаюсь: не уйде<br>
			Сей злочинець злої муки!<br>
			Дай мені його у руки,<br>
			То до завтра не дожде!»<br>
			Потім трохи мислі ладив<br>
			І з сенатом раду радив:<br>
			Щоб Микиту взять на гак,<br>
			Постанову мав велику.<br>
			Приклика Кота Мурлику<br>
			І до нього мовить так:<br>
			«Ти, мій вірний Кіт Мурлика,<br>
			Хоч постава не велика,<br>
			Та розумний ти за трьох.<br>
			Ось тебе я шлю: піди ти<br>
			Сам до Лиса до Микити,<br>
			У його злодійський льох.<br>
			І кажи, щоби як стій<br>
			Він у двір явився мій!<br>
			Загрози йому, що гака<br>
			Не мине й тяженьких пут,<br>
			Як на суд не стане тут<br>
			Лис Микита, гайдамака!»<br>
			Кіт Мурлика поклонився<br>
			І в дорогу спорядився,<br>
			Хоч по шкірі дер мороз;<br>
			Страх не рад він був тій чести,<br>
			Та що цар дав, їж до решти!<br>
			Сперечатися не мож.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
