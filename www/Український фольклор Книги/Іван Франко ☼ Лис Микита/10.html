<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня десята</title>
<meta name="Description" content="Іван Франко «Лис Микита» Пісня десята">
<link rel="canonical" href="https://proridne.org/Український фольклор Книги/Іван Франко ☼ Лис Микита/10.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня десята <br><span class="article__authorInHeader">Іван Франко</span></h1>
	<div class="poem">
		<p>
			Так ідуть собі повільно,<br>
			Аж Микита глянув пильно;<br>
			— Заховаймось під місток, —<br>
			Борсукові шепче тихо.<br>
			Той злякавсь: мисливці? лихо?<br>
			Затремтів, немов листок.<br>
			Заховались. Борсукові<br>
			Люди бачаться здорові.<br>
			Уявляється біда,<br>
			А то тільки шляхом рівним<br>
			Куряча родина з півнем<br>
			Повертається з суда.<br>
			Курочку похоронили,<br>
			Поридали, потужили, —<br>
			Заспокоїтись пора.<br>
			Жаль ховаючи у серці,<br>
			З горя випивши по чвертці,<br>
			Всі співають «Комара».<br>
			«Прилетіла Муха з хати<br>
			Комарика рятувати»<br>
			Півень голосно завів...<br>
			Аж тут скочив Лис із ями<br>
			Півня гострими зубами<br>
			За головку ухопив.<br>
			Ухопив, обгриз головку,<br>
			Знов під міст... — А правда, ловко? —<br>
			Борсука він запитав.<br>
			— Бійся бога, мій синашу.<br>
			Заварив нову ти кашу! —<br>
			Дядько сумно відказав. —<br>
			Півень цей — велика сила.<br>
			Давній приятель Бурмила<br>
			Пошматує Лев тебе!<br>
			Розірве тебе Левиця! —<br>
			А Микита не боїться,<br>
			Півня радісно скубе.<br>
			— Ти начхай на все, Бабаю.<br>
			Глянь: тебе я пригощаю<br>
			Смачно так, що й цар не їсть<br>
			А на Півника оцього<br>
			Після випадку одного<br>
			Затаїв я в серці злість.<br>
			Раз голодний, що аж плачу<br>
			Я іду садком та й бачу:<br>
			Півень гордий на вербі.<br>
			Я подумав: «Ей, Микито.<br>
			Як би тут його зманити<br>
			І дістать до рук собі?»<br>
			Для поважної потреби<br>
			Вдав пустинника я з себе,<br>
			Мимрю щось, як люди в снах..<br>
			Далі під вербу підхожу,<br>
			Очі скромно вверх підводжу<br>
			Та й кажу, як той монах:<br>
			«Люба ти моя дитино,<br>
			Дивна, райськая пташино,<br>
			Будь здорова з божим днем.<br>
			Дбаю я про тебе ревне,<br>
			Про твоє добро душевне<br>
			Дай розмову ми почнем».<br>
			Півень крикнув сміховито:<br>
			«Ой, мій таточку Микито.<br>
			Видко, ти давно не їв,<br>
			Любиш ти у мене, певне,<br>
			Більш тілесне, ніж душевне.<br>
			Зголоднів — то й спобожнів».<br>
			«Друже, це несправедливо:<br>
			Я відрікся від м’ясива,<br>
			Їм лиш мед та корінці.<br>
			Душу я спасаю нині<br>
			І живу собі в пустині<br>
			В найтемнішому кінці».<br>
			Півень крикнув сміховито:<br>
			«Ой, мій таточку Микито,<br>
			Та й святі ж твої слова!<br>
			А язик який медовий!<br>
			Але зуб — кусать готовий,<br>
			Злоби повна голова».<br>
			Я кажу: «Ой, гарна пташко,<br>
			Знов грішиш ти дуже тяжко,<br>
			Знай же: задля тебе я<br>
			Із свого сумного краю<br>
			Три доби вже поспішаю,<br>
			І до тебе річ моя.<br>
			В сні почув я голос бога:<br>
			«Встань, Микито, бо дорога<br>
			Довга стелиться тобі.<br>
			Ти не гайся й не лякайся,<br>
			Якнайшвидше поспішайся, —<br>
			Десь там Півень на вербі.<br>
			Півень цей страшенний грішник.<br>
			Многоженець і насмішник...<br>
			Ти, не гаючись, іди,<br>
			Наберись як слід терпіння,<br>
			Пробуди його сумління,<br>
			Грішну душу пробуди...»<br>
			Синку ти мій гребенястий,<br>
			Швидко можеш ти пропасти,<br>
			І кипіти у смолі.<br>
			Злізь до мене, сповідайся,<br>
			У гріхах своїх покайся,<br>
			Признавайсь у всьому злі»<br>
			Мовить Півень сміховито:<br>
			Ох, мій таточку Микито,<br>
			В чім же той тяжкий мій гріх?<br>
			Чи я краду, чи грабую.<br>
			Чи вбиваю, чи мордую,<br>
			Чи тебе беру на сміх?» —<br>
			«Ей, небоже, мовлю грізно, —<br>
			Кайся-но, бо буде пізно,<br>
			З серця гордість викинь пріч<br>
			У тяжких гріхах конаєш,<br>
			А і сам про них не знаєш —<br>
			Це погана дуже річ.<br>
			Треба, друже мій, признаться:<br>
			Маєш ти жінок по двадцять,<br>
			Часом навіть двадцять п’ять<br>
			По якому це закону<br>
			Ти живеш в грісі такому,<br>
			Зараз я хотів би знать?»<br>
			Тут мій Півень ізлякався.<br>
			«Отче, — каже він, — зласкався<br>
			Я одверто признаюсь:<br>
			Ще душа моя гріховна<br>
			Всяких дум лукавих повна,<br>
			Сповідатись я боюсь». —<br>
			«Як то? Сповіді боятись?<br>
			і не сором признаватись?<br>
			Розкажу про це я скрізь.<br>
			Ой, погано, синку, буде, —<br>
			Засміють і звірі й люди.<br>
			Ну-бо, синку, швидше злізь».<br>
			Так-от хитро говорив я...<br>
			Бачу: Півень мій з верхів’я<br>
			Помалесеньку злетів,<br>
			Лізе нижче, нижче й нижче,<br>
			Все до мене ближче й ближче, —<br>
			Ну, його я і вхопив.<br>
			«А попавсь, — кажу, — паничу!<br>
			Поскубу тебе й посмичу!<br>
			Сповідайсь, не сповідайсь, —<br>
			Мій живіт за домовину<br>
			Буде, курячий ти сину.<br>
			Зараз із життям прощайсь!»<br>
			Очі жахом пойнялись,<br>
			І сказав він сумовито:<br>
			«Ой, мій таточку Микито,<br>
			Що вже діяти, живись.<br>
			Видко, так судилось, любий.<br>
			Щоб через твої я зуби<br>
			У нове життя ввійшов.<br>
			Так бери ж собі те тіло,<br>
			Щоб в зубах тобі хрумтіло. —<br>
			Споживай і будь здоров.<br>
			ї жупан оцей чудовий,<br>
			Одяг мій оксамитовий<br>
			Без вагання забирай,<br>
			Рви, шматуй, — я не жалію...<br>
			Тільки дай мені надію,<br>
			Що таки потраплю в рай.<br>
			Лиш один ще жаль сердечний<br>
			На той другий світ безпечний<br>
			Понесу з собою я.<br>
			Умирать, то й умирати.<br>
			Та тобі журби багато<br>
			Принесе ця смерть моя.<br>
			Бачиш, голос мій чудесний<br>
			Уподобав муж той чесний.<br>
			Що годує кобзаря.<br>
			Мав при нім я учнем стати.<br>
			А тебе він мав узяти<br>
			В найми — за поводиря.<br>
			Ось тепер, коли я гину,<br>
			Мали саме в цю годину<br>
			Посланці тебе знайти,<br>
			Закінчить твоє злидарство,<br>
			Запросить на поводарство<br>
			І завдаток принести».<br>
			Ох, взяла мене охота.<br>
			Я зрадів роззявив рота.<br>
			Мовив: «Дякую тобі.<br>
			Будь живий, мій любий сину!»<br>
			Ну, а Півень в ту хвилину<br>
			Опинився на вербі.<br>
			«Ой, мій таточку Микито, —<br>
			Каже звідти гордовито, —<br>
			Ти багатства зажадав?<br>
			Задля ледарства гидкого<br>
			Був ладен зректися всього, —<br>
			А мене ж у роті мав».<br>
			Тьфу, та й згадувати годі.<br>
			Як сміявся з мене злодій,<br>
			Як пишавсь, мов генерал<br>
			Я лагідну вдачу маю,<br>
			Все дарую, все прощаю,<br>
			Та помщуся за скандал. —<br>
			Ту пригоду розповівши.<br>
			В холодочку Півня з’ївши<br>
			І спочивши під містком.<br>
			Наші любі подорожні,<br>
			Добре ситі, не порожні.<br>
			Далі тюпали пішком...<br>
			— Кажеш, дядьку: Півень — сила.<br>
			Мав протекцію в Бурмила.<br>
			У Левиці в ласку вліз?<br>
			Знаю істину глибоку:<br>
			Без протекції — ні кроку,<br>
			Треба друзів мати скрізь!<br>
			Ласка панська, вплив жіноцтва<br>
			Вищі понад всі свідоцтва<br>
			Шепне слово пан барон<br>
			Чи напише лист княгиня, —<br>
			Весь твій труд в одній хвилині<br>
			Геть розсиплеться, як сон<br>
			Так-то, любий мій Бабаю.<br>
			Силу ту я добре знаю.<br>
			А як знаю — не боюсь.<br>
			Адже ж я не в тім’я битий.<br>
			І для себе вмів зробити<br>
			Теж протекційку якусь.<br>
			При дворі коло Левиці<br>
			Має місце фельдшериці<br>
			Малпа Фрузя, удова.<br>
			Левенят малих лікує,<br>
			Також ліками торгує, —<br>
			А вродлива, як Сова.<br>
			Правду мовивши, в Левиці<br>
			Їй те місце фельдшериці<br>
			Я знайшов — і дуже рад.<br>
			При дворі вона, я знаю,<br>
			Може все зробить, Бабаю.<br>
			Всіх на свій звертає лад.<br>
			Та хоч би мене й не знала.<br>
			То мене б обороняла,<br>
			Бо не любить Вовка — страх<br>
			Чом не любить, хочеш знати?<br>
			Можу це я розказати,<br>
			Щоб коротшим здався шлях...<br>
			Ще як з Вовком мандрував я.<br>
			Раз в чужину заблукав я<br>
			Аж над море, в Малпин край.<br>
			Ми страшенно потомились, —<br>
			Ну, а їсти так хотілось,<br>
			Що хоч ляж та умирай.<br>
			Зирк — між горами, у лузі.<br>
			Хатка тої Малпи Фрузі.<br>
			От Неситий повіда:<br>
			«Йди, Микито, в цю хатину,<br>
			Може, нас приймуть в гостину.<br>
			Бо тяжка нам тут біда».<br>
			Йду я, входжу — серед хати<br>
			Малпа, наче чорт лапатий,<br>
			Малпенятка щось пищать.<br>
			Та такі ж то всі негарні,<br>
			Та бридкі, та нечупарні,<br>
			Що аж страшно пригадать!<br>
			Пані Фрузя виступає,<br>
			Пильно дивиться, питає.<br>
			«Хто ви? Що ви? Звідкіля?»<br>
			Ну, а я брешу: «О, пані!<br>
			Всюди ви в великій шані.<br>
			Знає вас уся земля!<br>
			Із далекого Підгір’я<br>
			Миролюбний, тихий звір я<br>
			Йду молитися святим, —<br>
			Та, почувши від народу<br>
			Про ваш розум, вашу вроду.<br>
			Завітав до вас у дім».<br>
			Малпа любо засміялась,<br>
			Бід тих слів аж облизалась<br>
			«Прошу сісти! Ну, кажіть,<br>
			Що про мене ви чували?» —<br>
			«Пані, всі вас вихваляли,<br>
			Слава скрізь про вас кричить!<br>
			А ці любі ангелятка —<br>
			Ваші діточки? А татка<br>
			Чом не бачу серед вас?» —<br>
			«Ох, мій пане, я вдовиця..<br>
			Та вам треба підживиться!<br>
			Для обіду саме час». —<br>
			«Ах, спасибі, люба пані! —<br>
			А в кишках — як в барабані.<br>
			Пузо марша виграє! —<br>
			Їсти в вас я не посмів би,<br>
			Вашим любим словом хтів би<br>
			Серце втішити своє». —<br>
			«Бачу, друже, що ти чемний<br>
			І розумний, і приємний!<br>
			Любий гість мені такий.<br>
			Довго будем говорити,<br>
			Але ж треба їсти й пити<br>
			Зараз їж мені та пий».<br>
			І метнулась до комірки,<br>
			Принесла аж три тарілки<br>
			Сала, м’яса, ковбаси;<br>
			Перед мене все приносить,<br>
			Потім сіла та ще й просить:<br>
			«Їж! Чом більше не їси?»<br>
			При столі вона сиділа.<br>
			Говорила, говорила.<br>
			І молола, і плела...<br>
			Я під ту її розмову<br>
			Брав з тарілок знову й знову.<br>
			Ледве звівся з-за стола.<br>
			«Пані люба, я щасливий<br>
			Що зустрілися мені ви.<br>
			Справжній скарб я тут знайшов!<br>
			Тут скріпив я тіло й душу, —<br>
			Та простіть, спішити мушу...<br>
			Я прийду швиденько знов».<br>
			Малпа щось там ще плескала.<br>
			Та з кімнати дав я драла.<br>
			Коло Вовка опинивсь.<br>
			«Ах, Микито, я тут гину,<br>
			А ти там сидиш годину.<br>
			Ну, приніс що? Пожививсь?» —<br>
			«Поживився Вовче-брате,<br>
			Та з собою їжу брати<br>
			Не годиться; це ж бо стид.<br>
			Сам іди до Малпи, друже,<br>
			І вона зрадіє дуже, —<br>
			Пригостить тебе як слід».<br>
			Вовк у хату... Я це бачу...<br>
			Добре знаю Вовчу вдачу.<br>
			Під стіною притуливсь,<br>
			Слухаю. А він ввіходить, —<br>
			Малпа річ якусь заводить...<br>
			Вовк на лавці розваливсь.<br>
			«Дай обідать, Малпо клята!<br>
			А це що за чортенята?<br>
			Ну, та й погань, боже мій!<br>
			Та й сама ти — гидко глянуть!<br>
			А говориш — вуха в’януть!..<br>
			Ну, а де твій чорт старий?»<br>
			Так дурний Вовчисько ляпав...<br>
			Господиня камінь в лапи<br>
			Як ухопить, як жбурне!<br>
			Розгнівилась — боже любий!<br>
			Вибила чотири зуби...<br>
			Мій Неситий як ревне!<br>
			Малпу він хотів убити,<br>
			А її моторні діти<br>
			Обступили, верещать,<br>
			Б’ють Неситого дрючками<br>
			Він підскочив, як з нестями,<br>
			У вікно та й утікать!<br>
			З того дня я Малпі Фрузі,<br>
			Певна річ, попав у друзі,<br>
			А Неситий — ворог їй.<br>
			Геть же всі думки похмурі.<br>
			Не боюсь я грому й бурі,<br>
			У талан я вірю свій! —<br>
			Отака велась розмова,<br>
			Поки шляхом Лис до Львова<br>
			Із Бабаєм дочвалав.<br>
			В пообідню саме пору<br>
			На майдані просто двору<br>
			Він на суднім місці став.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня десята <br><span class="article__authorInHeader">Іван Франко</span></h1>
	<div class="poem">
		<p>
			При розмові шахом-махом<br>
			Лис с Бабаєм битим шляхом<br>
			Не спішаться, звільна йдуть.<br>
			Втім Бабая штурк Микита.<br>
			«Стрику, осьде ямка скрита,<br>
			Живо заховаймось тут!»<br>
			Під місток, що був на шляху,<br>
			Втік Бабай в великім страху,<br>
			Думав: може, де стрілець?<br>
			А за ним шмигнув Микита,<br>
			Та на шлях глядів з укриття…<br>
			Пст! А сам трясеться ввесь.<br>
			А тим шляхом ізо Львова<br>
			Йде процесія здорова,<br>
			Що ходила там на суд:<br>
			Старий Півень перед веде,<br>
			За ним його весь рід іде,<br>
			Тільки мар вже не несуть.<br>
			Заховавши жаль у серці,<br>
			З горя випивши по чвертці,<br>
			Всі співають «Комаря»:<br>
			«Гей, там в лісі шум зробився,<br>
			Комар з дуба повалився!<br>
			Кличте, кличте лікаря!<br>
			Розбив собі головище<br>
			На дубовий конарище<br>
			(Соло Півень витяга);<br>
			Вилетіла Муха з хати<br>
			Комаренька рятувати<br>
			(Вся рідня підпомага).<br>
			«Ой Комарю, господарю,<br>
			Жаль мені вас непомалу,-<br>
			Тягне Півень голоском.-<br>
			Чим же я тебе улічу?<br>
			Бо тобі я щиро зичу! -<br>
			Хор підхопив весь гуртком.-<br>
			Продам хату, продам сіни,<br>
			Щоб добути медицини,<br>
			Ще й покличу лікаря,<br>
			Продам граблі і мотику,<br>
			Заплачу ще і аптику,<br>
			А вздоровлю Комаря.<br>
			Ой, як гукне Муха люба,<br>
			Поскакали кліщі з дуба,<br>
			Комарю спинили кров.<br>
			Мурашечки прибувають,<br>
			Подушечки підстеляють,<br>
			Щоб на нього сон прийшов».<br>
			Так-то куряча рідня вся<br>
			Верещить, аж порівнявся<br>
			Старий Півень із містком;<br>
			Втім, мов блискавка, з укриття<br>
			Як не скочить Лис Микита<br>
			Та й хахап його мельком!<br>
			«Га, ти тут мені, драбуго!» -<br>
			Скржкнув Лис, і вхопив туго,<br>
			І головку враз відгриз.<br>
			Півень лиш крильцями стріпав<br>
			І лапками довго сіпав:<br>
			З трупом в яму скочив Лис.<br>
			«Бійся бога, мій синашу,<br>
			Заварив нову ти кашу!<br>
			Чи зовсім ти з глузду збивсь?<br>
			Півень сей — велика сила.<br>
			Мав протекцію в Бурмила<br>
			І цариці полюбивсь».<br>
			Так Бабай остерігає,<br>
			Та Микита вже не дбає,<br>
			Півня радісно скубе.<br>
			«Ти начхай на се, мосьпане!<br>
			Глянь лиш, що тут за сніданнє!<br>
			Пишно погощу тебе!<br>
			А на Півня сього, стрику,<br>
			Здавна злість я мав велику,<br>
			В серці й досі ще кипить:<br>
			Не за позов, не за шкоду,<br>
			Але за одну пригоду,<br>
			Про яку й згадати стид.<br>
			Раз голодний, що аж плачу,<br>
			Йду я попід сад і бачу:<br>
			Півень піє на вербі.<br>
			Як би тут його ошвабить,<br>
			Із верби додолу звабить<br>
			І до рук дістать собі?<br>
			І як стій я для потреби<br>
			Вдав пустинника із себе,<br>
			Мимрю: «Господи воззвах»;<br>
			Далі під вербу підходжу,<br>
			Очі скромно вверх підводжу<br>
			Та й говорю, як монах:<br>
			«Любая моя дитино,<br>
			Дивна, райськая пташино,<br>
			Здоровлю тебе сим днем!<br>
			Дбаю я про тебе ревне,<br>
			Про твоє добро душевне<br>
			Дай розмову розпочнем!»<br>
			Півень крикнув сміховито:<br>
			«Ой мій таточку Микито,<br>
			Видко, ти давно не їв!<br>
			Любиш ти у мене, певне,<br>
			Більш тілесне, ніж душевне!<br>
			Зголоднів — то й спобожнів!»<br>
			«Не гріши, душе честива!<br>
			Я відрікся від м’ясива,<br>
			Їм лиш мід да корінці,<br>
			Піст твердий держу щоднини<br>
			І живу собі в пустини<br>
			В найтемнішому кінці».<br>
			Півень крикнув сміховито:<br>
			«Ой мій таточку Микито,<br>
			Та й масні ж твої слова.<br>
			І язик твій медом капле.<br>
			Але зуб твій люто хапле,<br>
			Злоби повна голова».<br>
			Я кажу: «Ой гарна пташко,<br>
			Знов грішиш ти дуже тяжко!<br>
			Знай же: задля тебе я<br>
			Із далекої пустині<br>
			Вмисно аж сюди йду нині.<br>
			Ось до тебе річ моя:<br>
			В сні почув я голос з неба:<br>
			«Встань, Микито, живо треба<br>
			У село іти тобі.<br>
			Ти не гайся й не лякайся,<br>
			Якнайшвидше поспішайся,-<br>
			Здиблеш півня на вербі.<br>
			Півень сей — страшенний грішник,<br>
			Многоженець, і насмішник,<br>
			І безбожник. Тож іди<br>
			Розворуш йому сумління,<br>
			Змий гріховне затвердіння,<br>
			До покути приведи!»<br>
			Сичку ти мій гребенястий!<br>
			Швидко можеш ти пропасти,<br>
			І душа піде в смолу.<br>
			Злізь з гілляки, сповідайся,<br>
			У гріхах своїх покайся,<br>
			Душу збережи цілу».<br>
			Мовить Півень сміховито:<br>
			«Ох мій таточку Микито,<br>
			В чім же той тяжкий мій гріх?<br>
			Чи то я краду, грабую,<br>
			Чи вбиваю, чи мордую,<br>
			Чи святе беру на сміх?»<br>
			«Ей небоже, — мовлю грізно,-<br>
			Кайся, щоб не було пізно!<br>
			З серця гордість вилинь пріч!<br>
			У тяжких гріхах конаєш,<br>
			А і сам про них не знаєш -<br>
			Се погана дуже річ.<br>
			Чи ж не маєш ти, признайся,<br>
			По дванадцять, по п’ятнадцять<br>
			І по більше ще жінок?<br>
			По якому се закону<br>
			Ти жиєш в грісі такому?<br>
			Будеш в пеклі в сірці мок!»<br>
			Тут мій Півень став, мов змитий:<br>
			Тон мій, острий і сердитий,<br>
			Зрушив, бач, його нутро.<br>
			«Ой мій таточку Микито,<br>
			Бачу ясно і відкрито<br>
			Се гріховнеє тавро!<br>
			Та сей раз ще змилостився!<br>
			Я не постив, не молився,<br>
			В серці скрухи не збудив.<br>
			Кепська сповідь бути може,<br>
			Тож лякаюся, крий боже,<br>
			Щоб і тут не поблудив».<br>
			«Грішнику! — ревнув я строго.-<br>
			Чорт говорить з горла твого!<br>
			Сповіді боїться біс!<br>
			Геть жени його! Покайся!<br>
			Із покутою не гайся!<br>
			Зараз тут до мене злізь!»<br>
			Отакого-то я шваба<br>
			Підпустивши, сього драба<br>
			Таки за печінку взяв.<br>
			Звільна з гільки він на гільку<br>
			Став злітати і за хвильку<br>
			На землі край мене став.<br>
			Тут я хап його та й кличу:<br>
			«А, ти тут мені, паничу!<br>
			Сповідайсь, не сповідайсь,<br>
			А великої покути<br>
			Вже тобі не оминути.<br>
			Зараз із життям прощайсь!<br>
			Будь я пес, не Лис Микита!<br>
			Буде кров твоя пролита,<br>
			А жупан червоний твій<br>
			Я розмикаю й розкину,<br>
			Грішне тіло в домовину<br>
			У живіт спакую свій».<br>
			Зміркувавши, де попався,<br>
			Півень стишивсь, не тріпався,<br>
			Звісив голову униз<br>
			І промовив сумовито:<br>
			«Ой мій таточку Микито,<br>
			Що вже діяти, живись!<br>
			Видко, бог судив так, любий,<br>
			Щоб через твої я зуби<br>
			В рай блаженний увійшов.<br>
			Так бери ж собі те тіло,<br>
			Щоб в зубах твоїх хрумтіло,-<br>
			Поживай і будь здоров!<br>
			І жупан отсей червоний,<br>
			Що ним часто во дні они<br>
			Я пишавсь серед курок,<br>
			Рви, шматуй, — я не жалію,<br>
			Тільки дай мені надію,<br>
			Що в смолі не буду мок.<br>
			Лиш один ще жаль сердечний<br>
			В світ загробний, безконечний<br>
			Понесу з собою я,<br>
			Жаль тяжкий для серця мого,<br>
			Бо й для тебе шкоди много<br>
			Принесе та смерть моя.<br>
			Бачиш, голос мій чудовий<br>
			Так сподобався попови,<br>
			Слава скрізь о нім така,<br>
			Що в єпископськім соборі<br>
			При архієрейськім хорі<br>
			Мав я стати за дяка.<br>
			Обіцяли паляниці,<br>
			Штири кірчики пшениці,<br>
			Ще й м’якого хавтуря;<br>
			Та я пункт поклав конечний,<br>
			Щоб Микита, муж сердечний,<br>
			Був там за паламаря.<br>
			Ось тепер, коли я гину,<br>
			Мали у твою пустиню<br>
			Три каноніки прийти<br>
			Закінчить твоє злидарство,<br>
			Запросить на паламарство<br>
			І завдаток принести».<br>
			Я артист є, любий стрику!<br>
			Кожде слово в мні велику<br>
			Силу вражень підійма.<br>
			Тож, як вчув слова такії,<br>
			Розгулялись в мене мрії,<br>
			Скокнула душа сама.<br>
			Рот роззявивши без тями,<br>
			Живо сплеснувши руками,<br>
			Мовлю: «Отакий пан Лис!»<br>
			А в тій хвилі півень-злюка<br>
			Скочив, пурхнув, мов гадюка,<br>
			Та й на гілку тільки блис.<br>
			«Ой мій таточку Микито,-<br>
			Мовить відтам гордовито,-<br>
			Так ти паном буть забаг?<br>
			Для мерзкого паламарства<br>
			Зрікся б ти і неба, й царства!<br>
			А мене ти мав в зубах!»<br>
			Тьфу, та й згадувати годі,<br>
			Як із мене кпив сей злодій,<br>
			Як пишавсь, мов генерал!<br>
			Я звір тихий і рахманний,<br>
			Все дарую, бійку, рани,-<br>
			Та до смерті мщу скандал».<br>
			Отакеє розповівши,<br>
			Враз з Бабаєм півня з’ївши<br>
			І спочивши під містким,<br>
			Наші любі подорожні,<br>
			Мов святії та побожні,<br>
			Далі тюпали пішком.<br>
			«Кажеш, стрику: Півень — сила,<br>
			Мав протекцію в Бурмила<br>
			І в цариці в ласку вліз?<br>
			То-то й є наш лад, нівроку:<br>
			Без протекції ні кроку!<br>
			Щоб вас божий грім розтріс!<br>
			Чи ти вчитель, чи фаховець,<br>
			Чи урядник, промисловець,<br>
			Чи поет, чи ремісник,<br>
			Будь ти здібний, пильний дуже,-<br>
			Без протекції, мій друже,<br>
			За весь труд свій маєш шпик.<br>
			Ласка панська, вплив жіноцтва<br>
			Вищі понад всі свідоцтва;<br>
			Шепне слово пан барон,<br>
			Чи прийде білет княгині,-<br>
			Весь твій труд в одній хвилині<br>
			В пил розсиплеться, мов сон.<br>
			Так-то, любий мій Бабаю!<br>
			Силу ту я добре знаю,<br>
			А як знаю — не боюсь.<br>
			Адже ж я не в тім’я битий<br>
			І для себе вмів зробити<br>
			Там протекційку якусь.<br>
			При дворі коло цариці<br>
			Є на місці фельдшериці<br>
			Малпа Фрузя, удова:<br>
			Ніби лікарка потрошка,<br>
			Ніби знахарка, ворожка,<br>
			А вродлива, як сова.<br>
			Хоч давно вже не панянка<br>
			І страшна емансипантка,<br>
			Всіх ненавидить мужчин,<br>
			А до мене потихенько,<br>
			Чує щось її серденько,-<br>
			Звісно, що не без причин.<br>
			Правду рікши, у цариці<br>
			Я їй місце фельдшериці<br>
			Виєднав — і дуже рад;<br>
			А тепер вона, небоже,<br>
			Все в дворі зробити може,<br>
			Всіх на свій звертає лад.<br>
			Та хоч би мене й не знала,<br>
			То за мною би обстала,<br>
			Бо не любить Вовка — страх.<br>
			Чом не любить — се я знаю<br>
			І скажу тобі, Бабаю,-<br>
			Швидше нам минеться шлях.<br>
			Ще як з Вовком мандрував я,<br>
			Раз в чужину заблукав я<br>
			Аж над море, в Малпин край.<br>
			Змучені оба, голодні,<br>
			Нічого зловить не годні,<br>
			Хоч лягай та умирай.<br>
			Глянь — між скалами криївка,<br>
			Малпи Фрузі се домівка,<br>
			От Неситий повіда:<br>
			«Йди, Микито, в сю хатину,<br>
			Може, нас приймуть в гостину,<br>
			Бо тяжка нам тут біда».<br>
			Йду я, входжу — серед хати<br>
			Малпа, наче чорт лабатий.<br>
			А круг неї діточки,<br>
			Та такі вам обридливі!<br>
			Чортенята всі правдиві,<br>
			Щи аж страшно, бідочки.<br>
			Визвірились всі на мене,<br>
			Аж пробігло щось студене<br>
			Попід шкіру — тьфу, пропадь!<br>
			Очі всі повитріщали,<br>
			Зуби так понаставляли,-<br>
			Думалось: от-от з’їдять.<br>
			А Малпиня, та прочвара,<br>
			ІІідступа, мов чорна хмара:<br>
			«Що вам треба? Хто ви є?»<br>
			Ну, я їй давай брехати:<br>
			«Я прийшов, щоб вам віддати<br>
			Ушановання своє.<br>
			Із далекого Підгір’я<br>
			Богомільний, чесний звір я<br>
			І, мабуть, свояк ваш єсть,-<br>
			З прощі йду — та, чувши масу<br>
			Про красу і мудрість вашу,<br>
			Я прийшов віддать вам честь».<br>
			Подобріла Малпа зараз,<br>
			Від, тих слів аж облизалась.<br>
			«Прошу сісти! Так, значить,<br>
			Ви про мене щось чували?» -<br>
			«Пані, ах, які похвали<br>
			Фама скрізь про вас кричить!<br>
			А сі любі ангелятка -<br>
			Ваші діточки? А татка,<br>
			Певно, дома десь нема?» -<br>
			«Ох, мій пане, я вдовиця!<br>
			Та вам, може б, поживиться?<br>
			Зараз зладжу я сама!»<br>
			«О спасибі, люба пані!<br>
			(А в кишках, мов в барабані,<br>
			Пусто, марша тне живіт!)<br>
			Їсти в вас я й не посмів би!<br>
			Вашим любим словом хтів би<br>
			Ум свій, серце напоїть!»<br>
			«Бачу, друже, що ти чемний,<br>
			І розумний, і приємний,-<br>
			Любий гість мені такий!<br>
			Будем говорити много,<br>
			Та проте поперед всього<br>
			Зараз їж мені і пий!»<br>
			І метнулась до комірка,<br>
			Принесла аж три тарілки<br>
			М’яса, шницлів, ковбаси:<br>
			Перед мене все приносить,<br>
			Потім сіла, та ще й просить:<br>
			«Їж! Чом більше не їси?»<br>
			Ну, я їм, аж хата хоцить!<br>
			Малпа тим часом розводить<br>
			Теревені всі свої<br>
			Про жіночі нерви ніжні,<br>
			Про мужчин чуття побіжні,<br>
			Про рабство жінок в сім’ї.<br>
			Про «небіжчика» спімнула<br>
			Та й тяженько так зітхнула:<br>
			«Він мене не розумів!»<br>
			Далі скочила в культуру,<br>
			Ворожбу, літературу,<br>
			Стрій, політику і спів.<br>
			Я потакую й смакую,<br>
			Та для форми десь-якую<br>
			Опозицію зведу;<br>
			Малпа спорить, гарячиться,<br>
			Бачу, потік не скінчиться,<br>
			Тож, наївшись, більш не жду.<br>
			«Пані люба, я щасливий,<br>
			Що такий тут скарб правдивий<br>
			Несподівано знайшов!<br>
			Тут скріпив я тіло й душу,<br>
			Та простіть, спішити мушу,<br>
			Та прийду швиденько знов».<br>
			Малпа щось там ще плескала,<br>
			Я не слухав, як дам драла,<br>
			Коло Вовка опинивсь.<br>
			«Ах, Микито, я тут гину,<br>
			А ти там цілу годину!<br>
			Ну, приніс що? Пожививсь?»<br>
			«Пожививсь, — говорю, — брате,<br>
			Та з собою страву брати<br>
			Не подоба, просто стид.<br>
			То ти йди до хати, друже,<br>
			Малпа гостям рада дуже,<br>
			То й тебе вона вгостить».<br>
			Вовк у хату. Я се бачу,<br>
			Добре знаю вовчу вдачу,<br>
			То під стінку притуливсь,<br>
			Слухаю. Ось Вовк вітаєсь,<br>
			Малпа щось його питаєсь,-<br>
			Вовк на лавці розваливсь.<br>
			«Дай обідать, Малпо глупа!<br>
			А се що? Чортяток купа?<br>
			Ну, та й погань, боже крий!<br>
			Та-бо й ти — хай дундер свисне!<br>
			Глянеш — молоко аж кисне…<br>
			Ну, а де твій чорт старий?»<br>
			Так Вовчисько ляпав здуру.<br>
			А втім Малпа цеглу з муру<br>
			Як ухопить, як шпурне<br>
			В саму морду — боже любий!<br>
			Висипала штири зуби…<br>
			Мій Неситий як ревне!<br>
			Був би Малпу вбив на місці,<br>
			Ба, коли Малпи звинниці,<br>
			Як не скочать діточки:<br>
			Сей камінням Вовка пряжить,<br>
			Той знов очі видрать важить,<br>
			Двоє хапле за дрючки.<br>
			Лущать, б’ють без милосердя!<br>
			Ледво-не-ледво відпер я<br>
			Двері й крикнув: «Вовче, йди!»<br>
			От він вискочив в тій хвили,<br>
			Бо були б його убили,<br>
			Ніби гамана жиди.<br>
			Відтоді у Малпи Фрузі<br>
			Став я в ласках по заслузі,<br>
			Вовк же гірший полину.<br>
			Тож я вірю щастю свому:<br>
			Серед бурі, серед грому<br>
			Інші тонуть, я сплину».<br>
			Отака велась розмова,<br>
			Поки шляхом Лис до Львова<br>
			Враз з Бабаєм дочвалав!<br>
			Саме в пообідню пору<br>
			На майдані просто двору<br>
			Він на суднім місці став.
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
