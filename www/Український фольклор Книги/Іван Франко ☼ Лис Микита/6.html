<!--#include virtual="/-/inc/general__page_start.inc" -->
<title>Лис Микита — Іван Франко ☼ Пісня шоста</title>
<meta name="Description" content="Іван Франко «Лис Микита» Пісня шоста">
<link rel="canonical" href="https://proridne.org/Український фольклор Книги/Іван Франко ☼ Лис Микита/6.html">
<!--#include virtual="/-/inc/pageType__Книга Іван Франко «Лис Микита» Розділ.inc" -->

<article class="articleMain">
	<h1 class="articleMain__header">Лис Микита — Пісня шоста <br><span class="article__authorInHeader">Іван Франко</span></h1>
	<div class="poem">
		<p>
			Слухайте ж, як Лис Микита<br>
			Зразу, наче кінь з копита.<br>
			Нісенітниці поплів.<br>
			Смертю зляканий страшною,<br>
			Навіть батька він ганьбою.<br>
			Не соромлячись, покрив.<br>
			Так він Левові говорить:<br>
			— Превелике, люте горе<br>
			По заслузі б’є мене.<br>
			За гріхи віддам я душу.<br>
			Та одно злочинство мушу<br>
			Розказати вам страшне.<br>
			Літ минуло вже багато,<br>
			Як небіжчик Лис, мій тато.<br>
			В лісі темному напав<br>
			Славний скарб царя Гороха.<br>
			Та добра йому нітрохи<br>
			Скарб той клятий не додав<br>
			Батько мав натуру хитру,<br>
			Завжди ніс держав по вітру<br>
			І науки різні вчив.<br>
			Сам не дуже-то багатий.<br>
			Скарбником у тебе стати,<br>
			Царю грізний, він хотів.<br>
			Та думки його лукаві<br>
			Відгадав ти, Царю правий,<br>
			Скарбником призначив Рись<br>
			І поніс він думу злющу —<br>
			Відомстить тобі колись.<br>
			В пущі скарб знайшов заклятий,<br>
			І почав він міркувати,<br>
			Щоб великий бунт піднять,<br>
			Щоб царя зіпхнути з трону,<br>
			Славну ж царськую корону<br>
			Щоб Медведеві віддать.<br>
			Спілку він зібрав велику,<br>
			Шле з листом Кота Мурлику<br>
			До Бурмила, — так і так:<br>
			«Лева скинемо ми з трону,<br>
			А як ти його корону<br>
			Хочеш взять, пришли нам знак»<br>
			Ну, на вість таку Бурмило,<br>
			Начеб що його вкусило,<br>
			Сам прибіг з-поміж дерев.<br>
			«Браття, — каже, — всі за мною!<br>
			Хоч умрем на полі бою,<br>
			Хоч царем не буде Лев!»<br>
			Батько мій і Кіт Мурлика,<br>
			Вовк, Бурмило і велика<br>
			Їх рідня, — усі зійшлись<br>
			І без всякого вагання<br>
			Розпочать страшне повстання<br>
			Проти тебе присяглись.<br>
			Із околиць чужоземних<br>
			Мали військ вони паєм них<br>
			За Горохів скарб набрать.<br>
			Все прослухав я до слова<br>
			І про ту жахливу змову<br>
			Взявся пильно міркувать<br>
			Я Бурмила хитру злобу<br>
			Добре знав, його особу.<br>
			Нерозумну та смішну,<br>
			Став рівнять з тобою, пане»<br>
			І кажу: «Цей дурень стане<br>
			За царя нам? Ну-ну-ну!<br>
			Вмів ти скарб найти великий<br>
			Та біда, коли владики<br>
			Кращого знайти не вмів.<br>
			Де Бурмило — пан народу<br>
			Там загинула свобода,<br>
			Голос правди занімів»,<br>
			І неначе голос з неба<br>
			Тут промовив: «Треба, треба<br>
			Бунт розвіяти страшний.<br>
			Мусиш Левові служити<br>
			Незрадливо ти, Микито,<br>
			Хоч і зрадник — батько твій».<br>
			Тут відразу постанова<br>
			В голові була готова, —<br>
			І пішов я в темний гай,<br>
			Скоро батько мій хвостатий<br>
			Ті війська пішов наймати<br>
			У якийсь далекий край.<br>
			Перед тим іще, мій пане,<br>
			Місце я знайшов незнане,<br>
			Де мій батько скарб сховав.<br>
			Цього ж то для мене й досить<br>
			Я почав усе виносить<br>
			І дочиста скарб забрав.<br>
			Невеликий час минає, —<br>
			Лис, мій батько, повертав.<br>
			Вже готове військо жде<br>
			Тільки гроші заплатити,<br>
			Генералів призначити, —<br>
			Хоч в огонь воно піде.<br>
			Тож мій батенько з дороги<br>
			Кинувся до місця того<br>
			І в одчаї обімлів.<br>
			У гаю — пуста комора,<br>
			Що була ще повна вчора,<br>
			Скарб увесь, мов хто замів.<br>
			Що він біга, шкряба, нюха. —<br>
			Скарбу ні сліда, ні духа!<br>
			Збожеволів мій старий!<br>
			З того горя, з того ляку<br>
			Він найшов товсту гілляку<br>
			Та й повісився на ній.<br>
			А Неситий і Бурмило,<br>
			Як побачили те діло,<br>
			Вмить до двору подались<br>
			Дуже вірні поробились<br>
			І служить тобі пустились,<br>
			Зрадником остався — Лис<br>
			От вони — підпори трону,<br>
			Я ж, хто врятував корону.<br>
			Свого батька погубив, —<br>
			Я стою тут під вербою,<br>
			Смерть я бачу над собою...<br>
			Ну, повісьте! Я скінчив! —<br>
			Так-то Лис брехав уміло<br>
			Всі присутні остовпіли,<br>
			А сам Лев аж затремтів;<br>
			— Ось де правду всю розритої<br>
			Дякую тобі, Микито!<br>
			А... той скарб... ти де подів?<br>
			— На горі на Чорногорі,<br>
			Де потоки линуть скорі,<br>
			Де нема людських осель,<br>
			Де лишень орли літають.<br>
			Де метелиці гуляють,<br>
			Є печера серед скель.<br>
			Там лежить той скарб забутий..»<br>
			Царю, твій він мусить бути,<br>
			Я тобі його зберіг!<br>
			Тільки жаль, що я нікого<br>
			Не водив до місця того.<br>
			Щоб, коли умру я, міг... —<br>
			Лев не дав йому скінчити:<br>
			— Хто насміє говорити<br>
			Ще про смерть мені В ЦЮ МИТЬ?<br>
			Царське право є — прощати<br>
			Гей, мотузку розв’язати!<br>
			Гей, Микиту відпустить!<br>
			Більше маєш ти заслуги<br>
			Між звірами, ніж хто другий<br>
			А провини всі твої —<br>
			То одна балаканина,<br>
			Я люблю тебе, як сина,<br>
			Друга нашої сім’ї.<br>
			Тільки слухай: в добру пору<br>
			Ти мене на Чорногору<br>
			Завтра мусиш повести.<br>
			Я один лиш буду знати,<br>
			Де Горохів скарб шукати<br>
			І яким шляхом іти.<br>
			— Царю! — каже Лис журливо —<br>
			Річ, на жаль, це неможлива<br>
			Я поклявся сам собі<br>
			У предсмертную годину,<br>
			Що коли тепер не згину<br>
			На страшній оцій вербі,<br>
			То пішком піду в дорогу —<br>
			Помолиться щиро богу<br>
			По святих монастирях.<br>
			Як вернусь — на Чорногору,<br>
			Я з тобою рушу скоро,<br>
			Покажу до скарбу шлях. —<br>
			Каже Лев: — Це — річ побожна.<br>
			Присягу ламать не можна,<br>
			Тож іди й здоровий будь.<br>
			Далі кличе вірні слуги.<br>
			Щоб народу враз і вдруге<br>
			Об’явити царський суд:<br>
			Всім звірам у царстві цьому<br>
			Нині буде хай відомо:<br>
			Цар по силі царських прав<br>
			Лиса славного Микиту<br>
			Зволив цього дня простити<br>
			І до ласки знов прийняв.<br>
			Хто б смів Лиса попрікнути.<br>
			Лапою його торкнути,<br>
			З ним нечемно говорить<br>
			Чи брехать про нього потай.<br>
			Тому цар язик із рота<br>
			Вирізати повелить.<br>
			Як почув про це Бурмило,<br>
			Вовк та Кіт, — сказать несила.<br>
			Що за злість їх узяла.<br>
			Зараз почали бурчати,<br>
			Далі рушили кричати,<br>
			Аж діброва загула.<br>
			Та було уже запізно,<br>
			Лев із трону крикнув грізно:<br>
			— Хто там сміє ще бурчать?<br>
			Га, то ви, поганці кляті,<br>
			Що мене у власній хаті<br>
			Присяглись замордувать!<br>
			Бач, які святі та божі,<br>
			А в душі думки ворожі!<br>
			Лис усе нам розказав!<br>
			Годі брехні розпускати!<br>
			Ми зумієм показати<br>
			Справедливість наших прав!<br>
			Гей, беріть Бурмила-пана<br>
			І закуйте у кайдани!<br>
			Вовка шнуром прикрутіть.<br>
			А Кота зв’яжіть, і прямо<br>
			У тюремну темну яму,<br>
			В темну яму посадіть!
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Київ. Видавництво «Молодь» 1951</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис Микита — Пісня шоста <br><span class="article__authorInHeader">Іван Франко</span></h1>
	<div class="poem">
		<p>
			Слухайте ж, як Лис Микита<br>
			Цупко, наче кінь з копита,<br>
			На брехню пустився й лесть!<br>
			Щоб лиш на гіллі не згинуть,<br>
			Не задумавсь камінь кинуть<br>
			І на батька свого честь.<br>
			«Царю і весь чесний зборе!<br>
			Превелике, люте горе<br>
			По заслузі б’є мене!<br>
			За злодійство дам я душу,<br>
			Та одно злодійство мушу<br>
			Розказати вам страшне.<br>
			Парканадцять літ вже тому,<br>
			Як мій батько — де, в якому<br>
			Місці, хто се зна — напав<br>
			Славний скарб царя Гороха.<br>
			Та добра йому нітроха<br>
			Скарб той клятий не придбав.<br>
			Батько мій був горда штука.<br>
			Фінансовая наука<br>
			Був його любимий фах.<br>
			Льстив царю, міняв все фарбу,<br>
			Щоб лиш стать міністром скарбу,<br>
			Він на се острився страх.<br>
			Та ти, царю, хитрість скриту<br>
			Проглядів, прогнав Микиту,<br>
			А міністром став пан Рись.<br>
			І пішов мій батько в пущу,<br>
			І поніс він думу злющу -<br>
			Відомстить тобі колись.<br>
			В пущі скарб знайшов заклятий<br>
			І почав він міркувати,<br>
			Щоб великий бунт піднять,<br>
			Щоб царя зіпхнути з трону,<br>
			Славну ж царськую корону<br>
			Щоб Медведеві віддать.<br>
			Спілку він зібрав велику.<br>
			З листом шле Кота Мурлику<br>
			До Бурмила: «Так і так.<br>
			Льва ми хочем скинуть з трону;<br>
			А як ти його корону<br>
			Хочеш взять, пришли нам знак».<br>
			Ну, на вість таку Бурмило,<br>
			Начеб що його вжалило,<br>
			Схопився і сам прибіг.<br>
			«Браття, — каже, — я все з вами!<br>
			Або ляжем головами,<br>
			Або Льва зав’яжем, в міх!»<br>
			Батько мій і Кіт Мурлика,<br>
			Вовк, Бурмило і велика<br>
			Їх рідня — усі зійшлись<br>
			І на бунт, на чорну зраду,<br>
			Братобійчу, люту зваду<br>
			Всі врочисто сприсяглись.<br>
			Із околиць чужоземних<br>
			За Горохів скарб наємних<br>
			Мали військ навербувать.<br>
			Я підслухав всю їх змову,<br>
			Про страшну її основу<br>
			Став я пильно міркувать.<br>
			Я Бурмила хитру злобу<br>
			Добре знав, його особу,<br>
			Непочесну і смішну,<br>
			Став рівнять з тобою, пане,<br>
			І кажу: «Сей опуд стане<br>
			Нам царем? Ну, батьку, ну!<br>
			Знав ти скарб знайти великий,<br>
			Та біда, коли владики<br>
			Ліпшого знайти не вмів!<br>
			Де Бурмило — цар народа,<br>
			Там пропала честь, свобода,<br>
			Голос правди занімів».<br>
			І неначе голос з неба<br>
			Звав до мене: «Треба, треба<br>
			Зав’язати зраді рот!<br>
			Хоч той зрадник — батько твій.<br>
			При царю ти вірно стій!<br>
			Будь, Микито, патріот!»<br>
			Так розміркувавши гладко,<br>
			Дожидав я, аж мій батько,<br>
			Як була умова, знай,<br>
			Там у зрадників тих темних,<br>
			На вербунок військ наємних<br>
			Рушить у сусідній край.<br>
			Вже давніше, в переднівку,<br>
			Вислідив я ту криївку,<br>
			Де мій батько скарб сховав;<br>
			Ну ж тепер безпроволічно<br>
			Виносити денно й нічної<br>
			Все дочиста я забрав.<br>
			Невеликий час минає,<br>
			Аж мій батько повертає:<br>
			Вже готове військо жде!<br>
			Лиш вербунок заплатити,<br>
			Генералів назначити -<br>
			Хоч в огонь воно піде!<br>
			Не вітав рідню, домівку<br>
			Батько мій, лиш у криївку<br>
			Просто шасть — і обімлів!<br>
			Препуста-пуста печера,<br>
			Що була ще повна вчера!<br>
			Скарб увесь мов хто замів.<br>
			Що він біга, шкряба, нюха,-<br>
			Скарбу ні сліду, ні духа!<br>
			Тут старий ума лишивсь!<br>
			Заскомлів, немов на зуби,<br>
			Далі, шнур знайшовши грубий,<br>
			На гілляці задушивсь.<br>
			А Неситий і Бурмило,<br>
			Зрозумівши, що постигло<br>
			Батька мого, подались:<br>
			Страх лояльні поробились<br>
			І служить тобі пустились,-<br>
			Зрадником остав сам Лис.<br>
			Днесь вони — підпори трону!<br>
			Я ж, що спас царя й корону,<br>
			Батька свого погубив,-<br>
			Під гіллякою тут стою<br>
			І смерть бачу над собою<br>
			Ну, повісьте! Я скінчив».<br>
			Так-то Лис в брехні був смілий!<br>
			Всі присутні остовпіли,<br>
			А сам Лев аж затремтів.<br>
			«От воно що тутка скрито!<br>
			Дякую тобі, Микито!<br>
			А… той скарб… ти де подів?»<br>
			«На високій Чорногорі,<br>
			Де Черемош води скорі<br>
			По камінні вниз жене,<br>
			У Говерлі просто серця,<br>
			Коло третього реберця<br>
			Є леговище скальне.<br>
			Там лежить той скарб неткнутий…<br>
			Царю, твій він мусить бути,<br>
			Я тобі його зберіг!<br>
			Жалко тільки, що нікому<br>
			Не сказав я стежки ’д ньому,<br>
			Щоб по моїй смерті міг…»<br>
			Лев не дав йому скінчити.<br>
			«Хто тут сміє говорити<br>
			Ще про смерть якуюсь днесь?<br>
			Царське право є — прощати.<br>
			Зараз з нього шнур той зняти!<br>
			Ми касуєм весь процес.<br>
			Більше маєш ти заслуги<br>
			Між звірами, ніж хто другий!<br>
			А гріхи ті, що за них<br>
			Мав ти висіть, правду рікши,<br>
			Всі не варті торби січки<br>
			Супроти заслуг цінних.<br>
			Тільки слухай: в добру пору<br>
			Ти зо мною в Чорногору<br>
			Завтра рушиш скоро світ:<br>
			Лиш я сам до того льоха,<br>
			Де є скарб царя Гороха,<br>
			Буду знати тайний хід».<br>
			«Царю, — Лис сказав маркітний,-<br>
			З радої душі охітний<br>
			Я з тобою йти в ту путь.<br>
			Та в предсмертную годину<br>
			Шлюбував: коли не згину,<br>
			За гріхи покуту збуть.<br>
			Пішки до святого Рима,<br>
			Відтам до Єрусалима<br>
			Шлюбувався я піти.<br>
			Як поверну, ясний пане,<br>
			Скарб відразу весь твій стане,<br>
			Найбагатшим будеш ти!»<br>
			«Що ж,-Лев мовив, — річ побож<br>
			Шлюбував — ламать не можна,-<br>
			Тож іди й здоровий будь!»<br>
			Далі возних зве на згоду,<br>
			Щоб вони всьому народу<br>
			Вибубнили царський суд:<br>
			«Всім, кому на тім залежить,<br>
			Відати про се належить:<br>
			Цар по силі своїх прав<br>
			З Лиса, званого Микити,<br>
			Зволив всю вину здіймити<br>
			І до ласки знов приняв.<br>
			Хто б смів Лиса попрікнути,<br>
			Лапою його діткнути<br>
			Чи позаочно хулить<br>
			На такого патріота,<br>
			Тому цар язик із рота<br>
			Вирізати повелить».<br>
			Ой, як вчув Медвідь, Мурлика,<br>
			Вовк той засуд, — страх велика<br>
			Їх досада обняла!<br>
			Зараз почали бурчати,<br>
			Далі рушили кричати,<br>
			З ними їх рідня ціла.<br>
			Але вже було запізно!<br>
			Лев із трону крикнув грізно:<br>
			«Хто там сміє ще бурчать?<br>
			Га, то ви, поганці кляті,<br>
			Що мене у власній хаті<br>
			Сприсяглись замордувать?<br>
			Бач, які святі та божі,<br>
			А в душі думки ворожі!<br>
			Лис вам на заваді став?<br>
			Але годі вже мантачить!<br>
			Будете тепер ви бачить<br>
			Справедливість наших прав.<br>
			Гей, беріть Бурмила тута<br>
			І закуйте в добрі пута!<br>
			Вовка в диби прикрутіть<br>
			І Кота зв’яжіть і прямо<br>
			Засадіть в тюремну яму,<br>
			Де не блима сонця світ!»<br>
			Так-то доля грає з нами!<br>
			Хто ось-ось був близький ями,<br>
			Раптом на вершку став! Ох,<br>
			А хто гордо дувсь, пишався,<br>
			У кайдани враз попався<br>
			І пішов в тюремний льох!
		</p>
	</div>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a> Львів. Видавництво «Каменяр» 1981</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Лис Микита/" title="Іван Франко «Лис Микита» ☼ Аудіоказка">Іван Франко «Лис Микита» ☼ Аудіокнига</a></li>
		<li><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
