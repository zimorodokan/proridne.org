<!--#include virtual="/-/inc/general__page_start.inc" -->
<title>Вої-плугарі ☼ Молитва до Дажбога ☼ Валерій Войтович ☼ Народна творчість</title>
<meta name="Description" content="Валерій Войтович «Молитва до Дажбога» ☼ «Вої-плугарі»">
<link rel="canonical" href="https://proridne.org/Український фольклор Книги/Валерій Войтович ☼ Молитва до Дажбога/Вої-плугарі.html">
<!--#include virtual="/-/inc/pageType__Книга Валерій Войтович «Молитва до Дажбога» Розділ.inc" -->

<article class="articleMain">
	<h1 class="articleMain__header">Вої-плугарі <br><span class="article__authorInHeader">Войтович Валерій Миколайович</span></h1>
	<p>Світлий мій Боже! Низький уклін Тобі за хліб наш насущний, бо він є дар Божий — життєдайна сила нашого життя і Твого Сонця.</p>
	<p>З сивої давнини хліб у наших пращурів був у великій пошані, їсти його можна було тільки з непокритою головою, при ньому не вільно було лаятись або що проклинати. На нього кажуть «святий хліб». Кругла, сонячна форма паляниці — це особлива ритуально-священна та магічна жертва Богу.</p>
	<p>Вміє орій-хлібороб трудитися та вирощувати хліб на своїй Землі. Та не тільки цим прославив він себе у віках. Непомеркнутою славою проходить через усі віхи історії вміння українця змінити плуг на меч.</p>
	<p>Згідно з історичними переказами, все населення України-Руси було вільне, а те, що здобувалося, вважалося спільним, люди різнилися між собою заслугами перед рідним краєм, а не багатством. Орій-хлібороб годував Україну-Русь, орій-купець збагачував, орій-воїн обороняв межі державності і поширював їх.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Молитва до Дажбога/ілюстрації/Валерій Войтович ☼ Молитва до Дажбога — Вої-плугарі.png" alt="Вої-плугарі">
		<figcaption class="illustration__caption">Володимир Войтович ☼ Молитва до Дажбога ☼ Вої-плугарі</figcaption>
	</figure>

	<p>А обороняти він таки вмів. Лише на Київщині віднайдено близько 400 залишків городів-фортець, на Волині-350, Поділлі-250, Чернігівщині-150 і понад 100 у Галичині. Скандинавці недаремно Русь називали «країною городів», бо таких городів-фортець на нашій Землі було багато.</p>
	<p>Зростала Україна вільною і могутньою до тих пір, поки нею не став правити «кесар» Володимир.</p>
	<p>О, Оратанія — країна хліборобів, благословенна і Священна Земля орія-орача, воїна і сонцелюба. Від твого сонячно-небесного імені походить ім’я твоє — Україна, або Укранія — Земля Предка покровителя праораїв, орового посланця, журавля-украна.</p>
	<p>Вічні в Небі світле Сонце твоє, в його проміннях священні мозолясті руки хлібороба, ім’я якого — Українець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Молитва до Дажбога/">Войтович Валерій Миколайович Молитва до Дажбога</a>. Рівне: Оріана. 1994. — 94 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
