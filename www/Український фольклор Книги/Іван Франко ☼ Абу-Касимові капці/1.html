<!--#include virtual="/-/inc/general__page_start.inc" -->
<title>Хто такий був Абу-Касим і як виглядали його капці ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Хто такий був Абу-Касим і як виглядали його капці">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/1.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Хто такий був Абу-Касим і як виглядали його капці <br>Частина перша <br><span class="article__authorInHeader">Іван Франко</span></h1>
	<div class="poem">
		<p>
			У Багдаді, славнім місті,<br>
			Тому літ не сто, не двісті,<br>
			Як халіфи&nbsp;<a id="_ftnref1" href="#_ftn1"><sup>1</sup></a> ще жили,<br>
			Був вдовець, стара катряга&nbsp;<a id="_ftnref2" href="#_ftn2"><sup>2</sup></a>,<br>
			Та такий вам скупиндряга,<br>
			Що шукать по всій землі.<br>
			Хоч багатий був, як рідко,<br>
			Та ходив брудний, як дідько,<br>
			І обдертий, як жебрак:<br>
			Сорочище чорна, груба,<br>
			Ледве руб держиться руба,<br>
			А штанищі, мов райтак&nbsp;<a id="_ftnref3" href="#_ftn3"><sup>3</sup></a>.<br>
			Лисину замість тюрбана&nbsp;<a id="_ftnref4" href="#_ftn4"><sup>4</sup></a><br>
			Обвивала шмата драна,<br>
			Ветха — й кольору не знать;<br>
			Плащ — верета&nbsp;<a id="_ftnref5" href="#_ftn5"><sup>5</sup></a>-перетика,<br>
			Шпилька з терня, пояс з лика —<br>
			Хоч у просо шпаки гнать.<br>
			Звався дід той Абу-Касим,<br>
			Був купець собі, не блазень,<br>
			Пахощами торгував.<br>
			Як по місті йшов часами,<br>
			Всякий люд за ним юрбами<br>
			Біг і дивом дивував.<br>
			Та найбільше всіх уваги<br>
			У старого скупиндряги<br>
			Його капці знай тягли:<br>
			Але капці ж бо то, капці!<br>
			Що, мабуть, ще дідьчій бабці<br>
			Шлюбним обувом були.<br>
			Відки Абу-Касим взяв їх,<br>
			Кілько літ уже вживав їх,<br>
			Сього не затямив світ;<br>
			Знали лиш шевці багдадські,<br>
			Що ті капці чудернацькі<br>
			Латали вже з десять літ.<br>
			Що там прищіпок без міри!<br>
			Що там дратви, що там шкіри<br>
			Шевські руки уплели!<br>
			Десять раз підошви клали,<br>
			До старих нові шпиляли,<br>
			Щоб міцнішії були.<br>
			А під десять шкір тих, братку,<br>
			Абу-Касим наостатку<br>
			Цвяхів густо сам набив,<br>
			Та й то цвяхів з головками,<br>
			Мов цибулі з часниками, —<br>
			На уряд&nbsp;<a id="_ftnref6" href="#_ftn6"><sup>6</sup></a> коваль зробив.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 06.jpg" alt="">
	</figure>

	<div class="poem">
		<p>
			І обцаси&nbsp;<a id="_ftnref7" href="#_ftn7"><sup>7</sup></a> тож незгірші:<br>
			Мов копита щонайширші,<br>
			Отакий лишали слід;<br>
			Пришви, дубельтово&nbsp;<a id="_ftnref8" href="#_ftn8"><sup>8</sup></a> шиті,<br>
			Так були латками вкриті,<br>
			Наче дуб, корявий дід.<br>
			Ноєвий ковчег&nbsp;<a id="_ftnref9" href="#_ftn9"><sup>9</sup></a> — я певен —<br>
			Стільки лат не мав і бревен,<br>
			Що ті капці-шлапаки&nbsp;<a id="_ftnref10" href="#_ftn10"><sup>10</sup></a>;<br>
			Подобали на колоду,<br>
			А тяжкі були до ходу,<br>
			Наче проса два мішки.<br>
			То ж то мир увесь зглядався,<br>
			Як в них Касим прокрадався<br>
			Вулицями на базар,<br>
			Як потів, бідак, і сапав,<br>
			Ноги тяг, що ледво шлапав,<br>
			Мов за кару кайданяр&nbsp;<a id="_ftnref11" href="#_ftn11"><sup>11</sup></a>.<br>
			Капці тії так всі знали,<br>
			Так їх часто споминали,<br>
			Що прислів’ям стались вмить:<br>
			Як тяжке щось мав хто в гадці:<br>
			«Се як Касимові капці,<br>
			Сього я не втну зробить».<br>
			Слухайте ж, як доля-ненька,<br>
			Тими капцями злегенька<br>
			Скоботать&nbsp;<a id="_ftnref12" href="#_ftn12"><sup>12</sup></a> його взяла,<br>
			Поки всі гидкі й болющі<br>
			Злих привичок шкаралющі<br>
			Потрощила й розмела.<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn1" href="#_ftnref1"><sup>1</sup></a> Халіфами звалися магометанські володарі, що були заразом царями і головами церкви. (Примітка автора).</p>
			<p><a id="_ftn2" href="#_ftnref2"><sup>2</sup></a> Катряга — тут руїна.</p>
			<p><a id="_ftn3" href="#_ftnref3"><sup>3</sup></a> Райтак — решето з великими дірками. (Примітка автора).</p>
			<p><a id="_ftn4" href="#_ftnref4"><sup>4</sup></a> Тюрбан — завій, який араби носять на головах замість шапки. (Примітка автора).</p>
			<p><a id="_ftn5" href="#_ftnref5"><sup>5</sup></a> Верета — ряднина.</p>
			<p><a id="_ftn6" href="#_ftnref6"><sup>6</sup></a> На уряд — напоказ.</p>
			<p><a id="_ftn7" href="#_ftnref7"><sup>7</sup></a> Обцаси — каблуки.</p>
			<p><a id="_ftn8" href="#_ftnref8"><sup>8</sup></a> Дубельтово — подвійною ниткою.</p>
			<p><a id="_ftn9" href="#_ftnref9"><sup>9</sup></a> Ноєвий ковчег, або Ноїв ковчег — за біблійною легендою під час всесвітнього потопу врятувався тільки Ной із сім’єю, узявши у свій човен усіх тварин по парі.</p>
			<p><a id="_ftn10" href="#_ftnref10"><sup>10</sup></a> Щлапаки — розтоптані черевики, шкарбани.</p>
			<p><a id="_ftn11" href="#_ftnref11"><sup>11</sup></a> Кайданяр — закований в кайдани.</p>
			<p><a id="_ftn12" href="#_ftnref12"><sup>12</sup></a> Скоботать — лоскотати.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
