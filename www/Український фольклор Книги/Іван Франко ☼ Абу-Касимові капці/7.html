<!--#include virtual="/-/inc/general__page_start.inc" -->
<title>Як Абу-Касим поспекався злої баби і який скарб закопав уночі ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Як Абу-Касим поспекався злої баби і який скарб закопав уночі">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/7.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Як Абу-Касим поспекався злої баби і який скарб закопав уночі <br>Частина сьома <br><span class="article__authorInHeader">Іван Франко</span></h1>
	<div class="poem">
		<p>
			Я не знаю, як там тому,<br>
			У кого в розпалі злому<br>
			Кат всю шкіру з тіла здер;<br>
			Та, здається, менше-більше,<br>
			Ані ліпше, ані гірше<br>
			Касим чув себе тепер.<br>
			Він стояв, мов остовпілий,<br>
			На лиці, мов крейда, білий,<br>
			Радше жовтий, наче віск;<br>
			В голові його мішалось,<br>
			Серце в груді знай стискалось,<br>
			В ухах чувся шум і тріск.<br>
			Далі шепнув: «Боже, боже!<br>
			Що то людська злоба може!<br>
			Бий вас божий грім усіх!<br>
			Я знесу ті всі ругання,<br>
			Чень&nbsp;<a id="_ftnref56" href="#_ftn56"><sup>56</sup></a> вас ще мої зітхання<br>
			Здують, мов ковальський міх!»<br>
			Так побожно він зітхнувши,<br>
			Вид тюрбаном завинувши,<br>
			Скулився, щоб геть іти;<br>
			Та в тій хвилі руки штири&nbsp;<a id="_ftnref57" href="#_ftn57"><sup>57</sup></a><br>
			З двох боків його вчепили:<br>
			«Гей, куди ж то справивсь ти?»<br>
			Абу-Касим аж здригнувся,<br>
			Зупинився, озирнувся, —<br>
			Бачить, се поліціянт.<br>
			Він держить його за поли<br>
			Та й кричить: «Агов! Поволі!<br>
			Пане, ось де є ваш фант!»<br>
			«Що за фант?» — «Ну, ваші капці.<br>
			Пане, ми не голодранці,<br>
			Ми не ласі на чуже!<br>
			Ось вони, ще й на дрючині:<br>
			Нате вам їх! В тій хвилині<br>
			Забирайтесь з ними вже!»<br>
			Весь народ зареготався.<br>
			Абу-Касим не змагався,<br>
			Капці на коркоші впер&nbsp;<a id="_ftnref58" href="#_ftn58"><sup>58</sup></a>.<br>
			Та й махає — та поволі!<br>
			Знов щось сіп його за поли<br>
			Та й кричить: «Що ж я тепер?»<br>
			Знов оглянувсь Абу-Касим<br>
			Та й аж весь здригнувся разом,<br>
			Мов в кропиву голий сів:<br>
			Се ж та баба, що з-за неї<br>
			Він зазнав біди сієї, —<br>
			Щоб її де вовк із їв!<br>
			Вся розпатлана і боса,<br>
			І брудна, і кривоноса,<br>
			В роті чорні зуби два,<br>
			Руки, мов граблі, худії,<br>
			Щоки, мов та грязь, сідії,<br>
			А голосить, мов сова.<br>
			Оттака-то краля мила<br>
			Абу-Касима вчепила,<br>
			Наче грішну душу кат:<br>
			З ним під руку забиравсь,<br>
			Примиляєсь, усміхавсь,<br>
			Мов він муж її чи брат.<br>
			«Абу-Касимцю, мій друже!<br>
			Не смутись мені так дуже!<br>
			Вид свій милий розпогодь!<br>
			Вже ж тобі за всі ті страти<br>
			Скарб великий і багатий<br>
			В мні отсе дає господь».<br>
			Щоб від баби відчепитись,<br>
			Мусив Касим знов поритись<br>
			В59 своїм чересі як стій:<br>
			Триста п’ястрів добуває,<br>
			Важко стогне і зітхає,<br>
			І дає, і мовить їй:
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 31.jpg" alt="">
	</figure>

	<div class="poem">
		<p>
			«Бий тебе суха коцюба,<br>
			Ти, красавице беззуба!<br>
			На́ отсе та подавись!<br>
			На добро моє, натішся!<br>
			Шнур купи собі й повісся,<br>
			Лиш від мене відчепись!»<br>
			Баба гроші загорнула<br>
			Та на Касима зирнула,<br>
			Мов її він батька вбив.<br>
			«Ти без серця! Що монети!<br>
			Та чи справді ж так мене ти<br>
			Ані раз не полюбив?»<br>
			Люд регочесь, рачки лазить,<br>
			Абу-Касим тільки й па́зить&nbsp;<a id="_ftnref60" href="#_ftn60"><sup>60</sup></a>,<br>
			Щоб від баби драла дать.<br>
			Сплюнув люто, відвернувся,<br>
			Між юрбою протиснувся<br>
			Та й попер, куди видать.<br>
			Біг отак, не зупинявся<br>
			І назад не обертався,<br>
			Бо мороз дер по хребті;<br>
			Аж додому причвалавши,<br>
			Двері всі позамикавши,<br>
			Відітхнув у самоті.<br>
			Відітхнувши, відсапнувши<br>
			І на капці позирнувши,<br>
			Мало знов він не здурів:<br>
			Бачилось йому в тій хвилі,<br>
			Що вони йому грозили:<br>
			«Впадеш через нас у рів!»<br>
			Абу-Касиму аж тісно,<br>
			В животі зробилось млісно,<br>
			В лівім вусі дзінь-дзінь-дзінь!<br>
			Рогом очі витріщає,<br>
			І на капці поглядає,<br>
			І тремтить увесь, мов тінь.<br>
			Далі каже: «Боже правий!<br>
			Певно, дух якийсь лукавий<br>
			В тії капці увійшов!<br>
			Вже ж я, певно, бідний, згину!<br>
			В нещасливую годину<br>
			З ним собі я в спір зайшов!<br>
			Що ж мені тепер робити?<br>
			Сього ворога не вбити,<br>
			Ні прогнати патиком.<br>
			Злого духа не підкупиш,<br>
			Ані іншим не відступиш,<br>
			Ні не кинеш геть тайком!<br>
			Та стривайте! Маю раду!<br>
			Чей же в більший гріх не впаду,<br>
			А позбудусь, може, зла!<br>
			В тії капці з добра-дива,<br>
			Певно, пакісна, злослива,<br>
			Грішная душа ввійшла.<br>
			Відбуває тут покуту<br>
			І на мене пізьму&nbsp;<a id="_ftnref61" href="#_ftn61"><sup>61</sup></a> люту,<br>
			Певно, мусить мать за те,<br>
			Що над нею збиткувався,<br>
			А її не здогадався<br>
			В місце схоронить святе!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 32.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 33.jpg" alt="">
	</figure>

	<div class="poem">
		<p>
			Адже ж кажуть мудрі люде,<br>
			Що душі такій не буде<br>
			Супокою, хоч пропадь,<br>
			Поки хто її зостанки<br>
			Із молитвою до ямки<br>
			Здогадавсь закопать.<br>
			Грішна душечко покутна!<br>
			Ох, даруй, що баламутна<br>
			Мисль моя, мов те дитя,<br>
			Досі вперто так блудила<br>
			І тебе не нарядила<br>
			До спокійного буття!<br>
			Та тепер, свій гріх пізнавши,<br>
			Стілько кар за нього взявши,<br>
			Я, мов брат, мов рідний твій,<br>
			Ще сю нічку з молитвами<br>
			В затишку тебе до ями<br>
			Схороню на супокій!»<br>
			Хто б побачив, як наш Касим<br>
			У побожність вдаривсь разом,<br>
			Як над капцями прикляк,<br>
			Як молився, в груди бився,<br>
			Охав, на землі стелився,<br>
			Рік би: «Стікся&nbsp;<a id="_ftnref62" href="#_ftn62"><sup>62</sup></a>, неборак!»<br>
			Е, та добре нам судити,<br>
			Як так збоку все слідити!<br>
			А стрібуй&nbsp;<a id="_ftnref63" href="#_ftn63"><sup>63</sup></a> гіркої пить,<br>
			То весь світ тобі затьмиться,<br>
			І здуріти не дивниця:<br>
			Будеш капці хоронить!<br>
			Так до ночі промолившись<br>
			І водою окропившись,<br>
			Абу-Касим заступ взяв,<br>
			Капці зав’язав в мішище<br>
			І на близьке кладовище<br>
			Серед ночі почвалав.<br>
			Там, довкола озирнувшись,<br>
			Коло муру в лук зігнувшись,<br>
			Став глибоку яму рить,<br>
			Потім, капці в ню вложивши,<br>
			І присипавши, й прикривши,<br>
			Помоливсь і щез умить.<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn56" href="#_ftnref56"><sup>56</sup></a> Чен — можливо.</p>
			<p><a id="_ftn57" href="#_ftnref57"><sup>57</sup></a> Штири — чотири.</p>
			<p><a id="_ftn58" href="#_ftnref58"><sup>58</sup></a> На коркоші впер — на плечі взяв.</p>
			<p><a id="_ftn59" href="#_ftnref59"><sup>59</sup></a> Черес—широкий шкіряний пояс, в якому носили гроші.</p>
			<p><a id="_ftn60" href="#_ftnref60"><sup>60</sup></a> Пазити — пильнувати.</p>
			<p><a id="_ftn61" href="#_ftnref61"><sup>61</sup></a> Пізьма — гнів.</p>
			<p><a id="_ftn62" href="#_ftnref62"><sup>62</sup></a> Стікся — сказився.</p>
			<p><a id="_ftn63" href="#_ftnref63"><sup>63</sup></a> Стрібуй — спробуй.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
