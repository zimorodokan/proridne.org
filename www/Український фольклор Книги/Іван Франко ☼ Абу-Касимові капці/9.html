<!--#include virtual="/-/inc/general__page_start.inc" -->
<title>Як Абу-Касим своїми капцями зробив революцію в Багдаді ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Як Абу-Касим своїми капцями зробив революцію в Багдаді">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/9.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Як Абу-Касим своїми капцями зробив революцію в Багдаді <br>Частина дев’ята <br><span class="article__authorInHeader">Іван Франко</span></h1>
	<div class="poem">
		<p>
			Як часом у темній пущі<br>
			Блуд кого візьметься злющий,<br>
			Помотає всі стежки, —<br>
			Чоловік у дикім страху<br>
			Там і сям біжить без шляху,<br>
			Мов овечка, навпрошки,<br>
			Коли гонить вовк лапастий, —<br>
			І чим більше він попасти<br>
			Силуєсь на правий шлях,<br>
			Тим густіша оболока<br>
			Світ йому краде з-під ока,<br>
			Щоб в знесиллі він поляг, —<br>
			Так і Касим бідолаха,<br>
			Видко — волею аллаха,<br>
			Що скупар був світовий,<br>
			Через капці ті суціги&nbsp;<a id="_ftnref69" href="#_ftn69"><sup>69</sup></a><br>
			У такі впав рештабіги&nbsp;<a id="_ftnref70" href="#_ftn70"><sup>70</sup></a>,<br>
			Що хоч сядь та вовком вий.<br>
			І чим більш він силкувався,<br>
			Наче в сіті в’юн, звивався,<br>
			Щоб їх збутись накінець,<br>
			Тим впертіш вони вертались,<br>
			За полу його хватались,<br>
			Мов заклятий в казці мрець.<br>
			Ось тепер, як ті шкрабища<br>
			Зо старого кладовища<br>
			З-під землі злий дух відгріб,<br>
			Як ще Касиму вдодатку<br>
			Стоп’ястрівок видер п’ятку —<br>
			Геть весь скарб його, весь хліб, —<br>
			То сердега вже не плакав,<br>
			І не охав, не балакав,<br>
			І не торгав бороди,<br>
			Лиш сидів, неначе змитий,<br>
			Мов мертвець, рядном укритий,<br>
			Що не знає вже біди.<br>
			Так без мови, і без руху,<br>
			І без болю, мов без духу,<br>
			Довго, довго він сидів;<br>
			В хаті пусто, голі стіни,<br>
			Та він вперто, без відміни<br>
			Все на капці лиш глядів.<br>
			Капці ж клятії, безбожні,<br>
			Мов пани які вельможні,<br>
			Знай пишались перед ним —<br>
			Повні глини і каміння,<br>
			Мов не божі сотворіння<br>
			Видом пуджали&nbsp;<a id="_ftnref71" href="#_ftn71"><sup>71</sup></a> грізним.<br>
			Абу-Касим стуманілий<br>
			Чув, як капці гомоніли<br>
			Ось таку до нього річ:<br>
			«Дурню! Нас ти відцурався!<br>
			В п’ястрах, скарбах ти кохався!<br>
			Де ж тепер ті п’ястри? Пріч!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 40.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 41.jpg" alt="">
	</figure>

	<div class="poem">
		<p>
			Де олійок твій рожевий?<br>
			Де котел є твій спіжевий&nbsp;<a id="_ftnref72" href="#_ftn72"><sup>72</sup></a>,<br>
			Що в нім гроші ти душив?&nbsp;<a id="_ftnref73" href="#_ftn73"><sup>73</sup></a><br>
			Ну, за чим ти бігав, тюпав?<br>
			Зуб судьби усе те схрупав,<br>
			Тільки нас не розкусив.<br>
			Ми одні, чи чуєш, друже,<br>
			Так тобі все вірні дуже,<br>
			Як ти сам був вірний нам.<br>
			Стільки літ проживши спільно,<br>
			Вже розстатись нам не вільно<br>
			На потіху ворогам!<br>
			Що вони собі міркують?<br>
			Най із тебе й з нас кепкують,<br>
			Ти, старий, про те не дбай!<br>
			Нас державсь, як був багатий,<br>
			Нас до смерті мусиш мати,<br>
			В нас ввійдеш і в божий рай».<br>
			Абу-Касим стуманілий<br>
			Враз підскочив, мов здурілий,<br>
			Кинувсь бігти до дверей;<br>
			В руки голову зціпивши,<br>
			Вуха пальцями закривши,<br>
			Простогнав він: «Боже крий!<br>
			Я дурію! Я дурію!<br>
			Двох думок злічить не вмію,<br>
			А промову капців чув!<br>
			Що вони від мене хочуть?<br>
			Чом життя моє лоточуть?&nbsp;<a id="_ftnref74" href="#_ftn74"><sup>74</sup></a><br>
			Щоб їм вік поганий був!<br>
			Ні, не витерплю я з ними<br>
			Ані днини, ні години!<br>
			Сам їх вид мене уб’є!<br>
			Або сам втечу де з хати,<br>
			Або мушу їх запхати<br>
			Так, що й чорт їх не найде».<br>
			Так він, душу облегчивши,<br>
			Міцно се постановивши,<br>
			Ладитись в дорогу став:<br>
			Ноги вбув, оперезався,<br>
			Плащ накинув, геть зібрався,<br>
			Капці в міх запакував.<br>
			Чи снідавши що, чи з постом,<br>
			Кладкою, чи, може, мостом<br>
			Через Тігріс перебравсь<br>
			І тоді вже шахом-махом,<br>
			Не стежками, ані шляхом,<br>
			В чисте поле він попхавсь.<br>
			Ходить, лазить, життям важить,<br>
			А тут зверху сонце пражить&nbsp;<a id="_ftnref75" href="#_ftn75"><sup>75</sup></a>,<br>
			Мов наняте для біди;<br>
			Абу-Касим сохне, в’яне, —<br>
			То присяде, то знов стане,<br>
			Та пищить: «Води! води!»<br>
			Втім — чи чорт оце чарує,<br>
			Чи направду вухо чує<br>
			Під землею: буль, буль, буль!<br>
			Касим скуливсь&nbsp;<a id="_ftnref76" href="#_ftn76"><sup>76</sup></a>, схопивсь духом<br>
			Та й побіг кудись за нюхом,<br>
			Наче жид той до цибуль.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 42.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 43.jpg" alt="">
	</figure>

	<div class="poem">
		<p>
			Біг, біг, біг ще з півгодини,<br>
			Аж ось глянь: на дні долини<br>
			Невеличке озерце<br>
			Холодочком подихає,<br>
			Мов від сонця в тінь ховає<br>
			Кришталевеє лице,<br>
			Сів наш Касим, покріпився,<br>
			І обмився, і напився,<br>
			Свободніше відітхнув,<br>
			Богу дяку дав сердечну,<br>
			Що в сю спеку безконечну<br>
			Хід його сюди звернув.<br>
			Спочивав тут добру хвилю<br>
			І таку чув пільгу милу,<br>
			Волю в серці і простір,<br>
			Мов уся біда віднині<br>
			Геть забігла в багна сині,<br>
			Щезла в темних зворах&nbsp;<a id="_ftnref77" href="#_ftn77"><sup>77</sup></a> гір.<br>
			І в душі його старечій<br>
			Шибло враз: «Ану ж, до речі,<br>
			Моїм капцям місце тут?<br>
			Ся вода глибока таки,<br>
			В них тяжкії каміняки, —<br>
			Кину, буде їм капут!<br>
			Адже тут, де гляне око,<br>
			Як далеко і широко,<br>
			І душі людей нема!<br>
			Рибаки сюди не ходять,<br>
			Стражники сюди не бродять, —<br>
			Тут спокій, тиша сама!»<br>
			І, недовго міркувавши,<br>
			Капці, добре розмахавши,<br>
			З міхом бух до озерця!<br>
			Навіть серце не здригнулось,<br>
			Прочуття не окликнулось<br>
			В бідолашного старця!<br>
			Де там! Він ще рад-радіський,<br>
			Наче той коняка міський,<br>
			Що на поле вирвавсь раз;<br>
			Рже, і фирка, й сам не знає,<br>
			Чи пасеться, чи гуляє,<br>
			Чи хомут навік отряс?<br>
			Так наш Касим, відпочивши,<br>
			Капці в озері втопивши,<br>
			Холодком вертав домів —<br>
			А такий веселий, радий,<br>
			Наче скарб найшов багатий,<br>
			Що й ціни сказать не вмів.<br>
			Йде — руками розкладає,<br>
			Усміхаєсь, щось гадає,<br>
			Навіть пробував співать.<br>
			«Ні, не зломить доля-злюка!<br>
			Абу-Касим крепка штука,<br>
			Буде з нею воювать!<br>
			Хоч ти й як мене приперла<br>
			І гіркого перцю втерла<br>
			Через капці ті мені,<br>
			Та не думай, що я впаду!<br>
			Дам собі ще якось раду,<br>
			А не вступлюся, о ні!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 44.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 45.jpg" alt="">
	</figure>

	<div class="poem">
		<p>
			Дім продам — старий домище,<br>
			А проте, він варт ще вище,<br>
			Як тих тисяч п ястрів! Ну,<br>
			Тисяч п’ястрів, таж се гроші!<br>
			Ой, які ще я хороші<br>
			Гендлі&nbsp;<a id="_ftnref78" href="#_ftn78"><sup>78</sup></a> з ними розпочну!<br>
			Наплюю на всі олійки<br>
			(Тут нещасної олійки<br>
			Пригадавсь йому кінець),<br>
			Кинуся на шовк, тканини,<br>
			Одамашки, кармазини&nbsp;<a id="_ftnref79" href="#_ftn79"><sup>79</sup></a>, —<br>
			Славний буду я купець!»<br>
			Повернув додому в нічку,<br>
			Не вечеряв, навіть свічку<br>
			Не світив, а спати ляг;<br>
			Спав спокійно, мов дитина,<br>
			Снив, що він малий хлопчина<br>
			Знай гуляє по полях.<br>
			Та як рано встав з постелі,<br>
			По своїй зирнув оселі —<br>
			Голо, пусто, сумно скрізь!..—<br>
			То аж згорбивсь і насовивсь,<br>
			Мов на лихо знов готовивсь,<br>
			Ждав на підступи якісь.<br>
			День минає, другий — тихо.<br>
			«Ну, значить: минуло лихо!»<br>
			Абу-Касим міркував;<br>
			І вже злегка, осторожно, —<br>
			Чи де що здобуть не можно,<br>
			По базарі мишкував.<br>
			Як той пес, що в нього вуха<br>
			Й хвіст обтято, лячно нюха,<br>
			Все ховаєсь по кутках,<br>
			Боком ходить, озираєсь,<br>
			Всього острого лякаєсь —<br>
			Так засів під шкіру страх, —<br>
			Так наш Абу-Касим бідний,<br>
			Мов заклятий, мов негідний,<br>
			Мов приблуда, мов знайдух,<br>
			Вулицями повз несміло, —<br>
			Горе так його присіло,<br>
			Що прибило в ньому дух.<br>
			Та відсапавшись крихітку,<br>
			Мов та квітка, що улітку<br>
			Вітер до землі пригне, —<br>
			Він почав знов підійматись,<br>
			І міцніти, й простуватись,<br>
			Горе забувать страшне.<br>
			Аж оце одного рана<br>
			Чує: баба наче п’яна,<br>
			Коло студні&nbsp;<a id="_ftnref80" href="#_ftn80"><sup>80</sup></a> щось кричить.<br>
			По хвилині — дві, три, штири<br>
			Хором крик такий зчинили,<br>
			Аж в ухах йому лящить.<br>
			Слуха Касим: що за диво?<br>
			Чень же не впили́сь так живо!<br>
			Та й тоді чого сей крик?<br>
			Чи напав на місто ворог?<br>
			Чи мечеть розбив на порох?<br>
			Чи халіф де з міста зник?
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 46.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 47.jpg" alt="">
	</figure>

	<div class="poem">
		<p>
			Рад би знати, що там преці&nbsp;<a id="_ftnref81" href="#_ftn81"><sup>81</sup></a>,<br>
			Але щось мов тьохка в серці:<br>
			«Стережись! Не пхай там ніс,<br>
			Де тебе ніхто не просить!<br>
			Вже коли бабами носить,<br>
			То жартує, певно, біс!»<br>
			Крик при студні дужчий, дужчий...<br>
			Вже там тлум зібрався злющий,<br>
			Вже ревуть — добра не жди!<br>
			Чути: «Зрада! Дідьчі штуки!<br>
			Дайте нам тих злюк у руки,<br>
			Що збавляють нас води!»<br>
			Касим теє зачуває,<br>
			Вийшов з хати та й питає:<br>
			«Люди добрі? що вам є?<br>
			Що за крик тут, що за ропіт?<br>
			Що з водою вам за клопіт?<br>
			Хто води вам не дає?»<br>
			«Гей, — говорить хтось з народу, —<br>
			Вчора ще ми мали воду<br>
			З сеї студні, як хрусталь,<br>
			А тепер — що за причина?<br>
			Хоч би вам одна краплина!<br>
			Не тече, аж серцю жаль!<br>
			Що ж нам всім тепер робити?<br>
			Чим нам митись, що нам пити,<br>
			Чим варити? Гвалт! Розбій!<br>
			Гей, біжім до магістрату&nbsp;<a id="_ftnref82" href="#_ftn82"><sup>82</sup></a>,<br>
			Най на студню сю закляту<br>
			Нам порадить що як стій!»<br>
			І вже з криком вулицями,<br>
			З дреколами й палицями<br>
			Йде збунтований той тлум:<br>
			Тут зітхання, онде сльози,<br>
			Там прокляття і погрози,<br>
			Галас, крик, і рев, і шум.<br>
			Ба, чим ближче до комуни&nbsp;<a id="_ftnref83" href="#_ftn83"><sup>83</sup></a>.<br>
			Справа, зліва, збоку суне<br>
			Все нова й нова юрба:<br>
			Водоноси з коновками,<br>
			То прачки йдуть з праниками —<br>
			Всіх одна жене журба.<br>
			Плац широкий заповнили,<br>
			Заревли всі враз, завили:<br>
			«Гвалт! Води, води, води!<br>
			Хто нам воду вкрав зі студні?<br>
			Кляті вороги облудні!<br>
			Дайте-но нам їх сюди!»<br>
			Страх пішов по всім Багдаді!<br>
			Вже й життю пани не раді<br>
			На засідання зійшлись.<br>
			«Воду красти що за повід?<br>
			Найпевніше водопровід<br>
			Попсувався десь-колись».<br>
			І одні людей втишають,<br>
			Другі знов майстрів збирають<br>
			Водопровід розслідить.<br>
			Не було се легке діло...<br>
			Вже геть-геть повечоріло,<br>
			Без води пищить, гудить
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 48.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 49.jpg" alt="">
	</figure>

	<div class="poem">
		<p>
			Весь народ, тремтять всі власти,<br>
			Бо тлум грозиться напасти<br>
			На уряди, на склепи...<br>
			Аж ось радість! Всі криниці<br>
			Буль-буль-буль! Крізь рури з криці<br>
			Трисли&nbsp;<a id="_ftnref84" href="#_ftn84"><sup>84</sup></a> водяні стовпи.<br>
			«Як? Де? Відки? Що за диво?» —<br>
			Весь народ пита сквапливо, —<br>
			Та ніхто не відповість.<br>
			Лиш майстри, які ходили,<br>
			Водопровід розслідили,<br>
			Можуть дати певну вість.<br>
			Величезний здвиг народу,<br>
			Що весь день чекав на воду,<br>
			Жде тепер на тих майстрів.<br>
			«Ось надходять! Живо! Живо!<br>
			Говоріть, яке там диво?» —<br>
			Тлум реве, немов здурів.<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn69" href="#_ftnref69"><sup>69</sup></a> Суціга — негідник.</p>
			<p><a id="_ftn70" href="#_ftnref70"><sup>70</sup></a> Впасти в рештабіги — потрапити в халепу.</p>
			<p><a id="_ftn71" href="#_ftnref71"><sup>71</sup></a> Пуджати — лякати.</p>
			<p><a id="_ftn72" href="#_ftnref72"><sup>72</sup></a> Спіжевий — мідний.</p>
			<p><a id="_ftn73" href="#_ftnref73"><sup>73</sup></a> Дусив — тут складав докупи.</p>
			<p><a id="_ftn74" href="#_ftnref74"><sup>74</sup></a> Лоточуть — тут крутять, каламутять (від слова «лотоки»)</p>
			<p><a id="_ftn75" href="#_ftnref75"><sup>75</sup></a> Пражити — пекти.</p>
			<p><a id="_ftn76" href="#_ftnref76"><sup>76</sup></a> Скулитися — зіщулитися.</p>
			<p><a id="_ftn77" href="#_ftnref77"><sup>77</sup></a> 3вора — ущелина, улоговина.</p>
			<p><a id="_ftn78" href="#_ftnref78"><sup>78</sup></a> Гендлі — нечесна торгівля, спекуляція.</p>
			<p><a id="_ftn79" href="#_ftnref79"><sup>79</sup></a> Одамашки — барвисті шовкові тканини; кармазин — сукно малинового кольору.</p>
			<p><a id="_ftn80" href="#_ftnref80"><sup>80</sup></a> Студня — криниця.</p>
			<p><a id="_ftn81" href="#_ftnref81"><sup>81</sup></a> Що там преці —- що там, справді.</p>
			<p><a id="_ftn82" href="#_ftnref82"><sup>82</sup></a> Магістрат — управління міста.</p>
			<p><a id="_ftn83" href="#_ftnref83"><sup>83</sup></a> Комуна — господарчий центр міста.</p>
			<p><a id="_ftn84" href="#_ftnref84"><sup>84</sup></a> Трисли — вдарилн фонтаном.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
