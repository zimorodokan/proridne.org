<!--#include virtual="/-/inc/general__page_start.inc" -->
<title>Слухи про чарівника і Абу-Касимова руїна ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Слухи про чарівника і Абу-Касимова руїна">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/8.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Слухи про чарівника і Абу-Касимова руїна <br>Частина восьма <br><span class="article__authorInHeader">Іван Франко</span></h1>
	<div class="poem">
		<p>
			Всюди темно, тихо, глухо.<br>
			Напружає око й ухо<br>
			Абу-Касим всяку мить,<br>
			Та дарма! Мов у могилі!<br>
			Незвичайного не в силі<br>
			Нічогісінько зловить.<br>
			Та зла доля, хоч незрима,<br>
			Знай очима злобно блима<br>
			І слідить за ним, слідить!<br>
			Лист шелесне, гілка хрусне,<br>
			Пес загавка, хвіртка лусне —<br>
			Абу-Касим знай тремтить.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 34.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 35.jpg" alt="">
	</figure>

	<div class="poem">
		<p>
			Вбіг до дому, за хвилину<br>
			Вліз у ліжко під перину,<br>
			Богу дякує, що так<br>
			Все пішло йому щасливо, —<br>
			Та зла доля, хоч ліниво,<br>
			Все повзе за ним, як рак.<br>
			Як се так вона зновила&nbsp;<a id="_ftnref64" href="#_ftn64"><sup>64</sup></a>,<br>
			І кому найперш відкрила —<br>
			Се втопила в пітьмі ніч:<br>
			Та досить, що до схід сонця<br>
			Від віконця до віконця<br>
			Бігла ся кумедна річ:<br>
			Вартовий сказав Селіму,<br>
			А Селім знов Ібрагіму,<br>
			А від сього чув Ахмет,<br>
			Від Ахмета дід та баба,<br>
			А від сих ціла громада<br>
			Сей нечуваний предмет:<br>
			Сеї ночі в пізню добу<br>
			Край халіфового гробу<br>
			Хтось стогнав і землю рив,<br>
			Щось шептав і щось мурликав,<br>
			Знать, нечистих духів кликав,<br>
			Потім скарб у землю скрив.<br>
			Мусив бути скарб здоровий,<br>
			Бо мішище двокірцьовий!<br>
			Як він там його заніс?<br>
			Певно, не о власній силі,<br>
			А заніс і при могилі<br>
			Закопать нараяв біс.<br>
			Скарб у землю закопавши,<br>
			Притоптавши й приплескавши.<br>
			Він те місце так закляв —<br>
			Стражник чув на власні вуха, —<br>
			Щоб відразу впав без духа,<br>
			Хто б копать там починав.<br>
			Вдравши вчинок сей поганий,<br>
			Чародій той окаянний<br>
			Знявсь угору, наче птах,<br>
			І через паркан лиш фуркнув, —<br>
			Все ж то біс його так штуркнув!<br>
			Аж згадати теє — страх!<br>
			Ну, та стражник не таківський!<br>
			Вчинок бачачи дідьківський,<br>
			Хоч зимниця ним трясла,<br>
			За чарівником тим адським<br>
			Повз по вулицях багдадських<br>
			Геть аж до його житла.<br>
			Ледве рано зазоріло,<br>
			Донеслося вже се діло<br>
			До багдадського судді;<br>
			То суддя від тої мови,<br>
			Схопивсь, наче лев на лови.<br>
			Го -го-го! Вже ж будь біді!<br>
			Чисто вмившись, помолившись,<br>
			Поснідавши та й убравшись,<br>
			Мовив він до посіпак:<br>
			«Зараз кличте вартового!<br>
			Чародія нам ось того<br>
			Нині треба ще на гак!»
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 36.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 37.jpg" alt="">
	</figure>

	<div class="poem">
		<p>
			Як для зла, то вартового<br>
			І шукать не треба довго —<br>
			Він і сам десь близько ждав;<br>
			Пан суддя вже в уніформі,<br>
			З вартовим по всякій формі<br>
			Протокол як стій списав.<br>
			«А тепер гляди, небоже!<br>
			Докінчить се діло гоже —<br>
			Твій найперший заповіт!<br>
			Правду своїх слів докажеш,<br>
			Як нам зараз же покажеш<br>
			Чародія того слід!»<br>
			Пан суддя в одну хвилину<br>
			Вдяг тюрбан на головину,<br>
			Посіпак узяв сім пар —<br>
			І готов був до походу<br>
			Хоч в огонь, а хоч у воду,<br>
			Мов козак той на татар.<br>
			Рушив похід вулицями,<br>
			Та не просто, манівцями,<br>
			І щохвилі ріс, міцнів,<br>
			Бо щокрок юрба цікава,<br>
			Чуючи, яка се справа,<br>
			Пристає до них з боків.<br>
			За малої півгодини<br>
			Натовп люду незлічимий<br>
			Гоготів, неначе грім,<br>
			Вулицями плив, як слиж&nbsp;<a id="_ftnref65" href="#_ftn65"><sup>65</sup></a> вивсь,<br>
			Аж нараз спинивсь і стижбивсь&nbsp;<a id="_ftnref66" href="#_ftn66"><sup>66</sup></a><br>
			Там, де Касимів був дім.<br>
			Вартовий сказав: «Ось тут він!»<br>
			Пан суддя сказав: «Мабуть, він<br>
			Ще не вилетів, ще спить.<br>
			Ну-ко, живо, якнайтихше<br>
			З всіх боків отсю хатище<br>
			Щільно треба обступить!»<br>
			Люди хату обступили<br>
			Та гармидер учинили,<br>
			Шум такий, і гук, і рев,<br>
			Що збудився Абу-Касим,<br>
			До вікна підскочив разом:<br>
			Зловлений, мов в сіті лев!<br>
			Ще не знає, що за штука,<br>
			Вже суддя у двері стука:<br>
			«В ім’я права! Відчиніть!»<br>
			А народ реве та кличе:<br>
			«Де ти, клятий чарівниче?<br>
			В комин на метлі не їдь!»<br>
			Абу-Касим відчиняє,<br>
			Весь тремтить і сам не знає,<br>
			Чи живий він, чи мертвий.<br>
			Пан суддя відразу к ньому:<br>
			«Ти господар сього дому?<br>
			Бе, ми знаємось, старий!»<br>
			Тут всі люди мов здуріли.<br>
			Засміялись, заревіли:<br>
			«Абу-Касим! Чарівник<br>
			Он хто зорі краде з неба!<br>
			Он кого спалити треба!<br>
			Стережіть, щоб він не зник!»<br>
			«Люди добрі», — мовить Касим..»<br>
			Та суддя як крикне разом:<br>
			«Стій! Ні слова! Ні мур-мур!<br>
			Хлопці, гей! для остороги<br>
			Разом в нього руки й ноги<br>
			На один зв’яжіте шнур!»<br>
			Абу-Касима щосили<br>
			У обарінок&nbsp;<a id="_ftnref67" href="#_ftn67"><sup>67</sup></a> скрутили,<br>
			Положили на поміст, —<br>
			Оттоді суддя сідає<br>
			І допроси починає.<br>
			Що то Касим відповість?<br>
			«Як зовешся?» — «Абу-Касим».<br>
			«Чим живеш ти?» — «Хлібом, м’ясом...»<br>
			«Люди, чуєте? Блюзнить!<br>
			Хліб та м’ясо він вживає,<br>
			Ласки ж божої не знає,<br>
			Що живими нас держить!<br>
			Маєш нам тепер сказати,<br>
			Як не хочеш, щоб у п’яти<br>
			Ми пекли тебе огнем,<br>
			Що за чар вночі ти діяв,<br>
			Де й яке ти лихо сіяв?<br>
			Говори, бо ми почнем!»<br>
			«Люди добрі, — стогне Касим, —<br>
			Хоч печіть, хоч бийте плазом,<br>
			В чарах несвідомий я!<br>
			Капці, капці ті прокляті,<br>
			Що хотів я поховати, —<br>
			Ось уся вина моя!»
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 38.jpg" alt="">
	</figure>

	<div class="poem">
		<p>
			«Що, брехуне ти проклятий?<br>
			Капці хтів ти поховати?<br>
			Чи здурів, чи дуриш нас?<br>
			Зараз все признай для суду,<br>
			Бо як ні, то зараз буду<br>
			З шкіри в тебе дерти пас!»<br>
			Бідний Касим стогне, оха,<br>
			Заїкаєсь та потроха,<br>
			Путаючись в купі слів,<br>
			Хоч безладно та нескладно,<br>
			Та тим більш для всіх принадно<br>
			Своє горе розповів.<br>
			Та чим більш він плакать хоче,<br>
			Тим сильніше люд регоче,<br>
			Аж тримаєсь за боки;<br>
			Лиш суддя, мов чорна хмара:<br>
			«Брехо, жде на тебе кара<br>
			Справедливої руки!<br>
			Хоч ти крутиш і циганиш,<br>
			Але нас не отуманиш!<br>
			Ну-ко, зараз нас провадь,<br>
			Де ті капці поховав ти!<br>
			Та як в тім не буде правди, —<br>
			Будеш тяжко відбувать!»<br>
			Тут зайшла маленька хрія&nbsp;<a id="_ftnref68" href="#_ftn68"><sup>68</sup></a>:<br>
			Як старого чародія<br>
			Аж до цвинтаря дігнать?<br>
			Чи йому розпутать ноги,<br>
			Чи тягнути край дороги,<br>
			Чи для нього віз нанять?<br>
			Бачте, вірять мусульмане,<br>
			Що як лиш на землю стане<br>
			Чарівник, то дідьчих сил<br>
			Набереться, напоганить,<br>
			Всіх одурить, отуманить,<br>
			Щезне, полетить без крил.<br>
			Та на те найшлася рада.<br>
			«В міх його!» — кричить громада.<br>
			Вперли Касима в мішок,<br>
			Зав’язали чуб, до речі,<br>
			Два драби взяли на плечі,<br>
			Просиливши на дрючок.<br>
			Так у місі на дрючині<br>
			Абу-Касим бідний нині<br>
			На кладовище чвалав,<br>
			А за ним суддя престрогий,<br>
			А довкола люд премногий,<br>
			Мов рухливий пестрий сплав.<br>
			Та ось збилися тісніше.<br>
			Стражник мовить: «Ось се місце!»<br>
			А суддя: «Розпутать міх!»<br>
			Виліз Абу-Касим з міха,<br>
			Та слаба йому потіха<br>
			Серед тих людей усіх.<br>
			Мусив місце показати;<br>
			Зараз кинулись копати, —<br>
			Живо капці віднайшли;<br>
			Втішились, мабуть, капцюги<br>
			З пана свойого наруги,<br>
			Та й що їм не гнить в земли.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 39.jpg" alt="">
	</figure>

	<div class="poem">
		<p>
			Абу-Касим, мов розбитий:<br>
			Сумовитий, не сердитий<br>
			На ті капці кинув зір.<br>
			Ну, програв остатню пробу!<br>
			Вже тепер лягай до гробу,<br>
			Але капцям більш не вір!<br>
			Ой, зітхнув бідак, похнюпивсь,<br>
			Тим часом суддя насупивсь<br>
			І до Касима мовля:<br>
			«Святотате! Тле мерзенна!<br>
			Твоїм ділом осквернена<br>
			Ся посвячена земля!<br>
			Варт би ти на паль за теє!<br>
			Та щоб місце се святеє<br>
			Смертний присуд не сквернив, —<br>
			Облегши́ свої калити:<br>
			П’ятсот п’ястрів заплатити<br>
			Мусиш так, як завинив.<br>
			Триста п’ястрів на святині,<br>
			Сто мені за труди нині,<br>
			Вартовому п’ятдесят,<br>
			Решту на весь люд сей чесний!» —<br>
			«Ось прису́д тобі чудесний!» —<br>
			Всі присутні верещать.<br>
			Абу-Касим на коліна!<br>
			«Пане, се ж моя руїна!<br>
			Де ж сі гроші я візьму?»<br>
			Та суддя рік по хвилині:<br>
			«Як не зложиш їх ще нині,<br>
			Помандруєш у тюрму!»<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn64" href="#_ftnref64"><sup>64</sup></a> Знобити — вигадати.</p>
			<p><a id="_ftn65" href="#_ftnref65"><sup>65</sup></a> Слиж — порода риб, на зразок в’юна.</p>
			<p><a id="_ftn66" href="#_ftnref66"><sup>66</sup></a> Стижбивсь — з’юрмився.</p>
			<p><a id="_ftn67" href="#_ftnref67"><sup>67</sup></a> Обарінок — бублик.</p>
			<p><a id="_ftn68" href="#_ftnref68"><sup>68</sup></a> Маленька хрія — тут маленька заковика.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
