<!--#include virtual="/-/inc/general__page_start.inc" -->
<title>Як Абу-Касим перший раз позбувся своїх капців ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Як Абу-Касим перший раз позбувся своїх капців">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/3.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Як Абу-Касим перший раз позбувся своїх капців <br>Частина третя <br><span class="article__authorInHeader">Іван Франко</span></h1>
	<div class="poem">
		<p>
			Оттаке добро здобувши,<br>
			Про товариша забувши,<br>
			Абу-Касим страх зрадів.<br>
			Щоб всі бачили, що справив,<br>
			Цінну бутлю він поставив<br>
			У вікні, де сам сидів.<br>
			Сам він взявся міркувати,<br>
			Як би відпразникувати<br>
			Славний сей здобуток свій?<br>
			Дать на боже? Учту справить?<br>
			Ні, про се й не думав навіть.<br>
			«В лазню я піду як стій!»<br>
			Дім як слід позамикавши<br>
			І за пояс ключ заткавши,<br>
			В лазню почалапав він.<br>
			Тут за вступ прийшлось платити,<br>
			Плюнув, буркнув щось сердитий,<br>
			Мовби гризти мусив хрін.<br>
			В лазні служба все пильнує:<br>
			Той у нього капці ззує,<br>
			Сей знімає драний плащ,<br>
			Третій ноги натирає,<br>
			Той щось в крижах направляє,<br>
			Аж хруснув у спині хрящ.<br>
			Поки там служебні руки<br>
			Скупаря беруть на муки,<br>
			Мажуть, правлять, місять, труть,<br>
			Аж підходить звільна к ньому<br>
			Друг один — чи то скупому<br>
			Він таким здавався буть.<br>
			Привітались, розмовляють,<br>
			Сеє-теє споминають.<br>
			Далі друг сміятись став:<br>
			«Абу-Касим, любий друже,<br>
			Тії капці — час вже дуже,<br>
			Щоб ти інші капці мав!<br>
			Глянь! Се ж дійснії почвари!&nbsp;<a id="_ftnref22" href="#_ftn22"><sup>22</sup></a><br>
			Їм нема в Багдаді пари:<br>
			Кльоци шкіряні якісь!<br>
			Ти ж бо чоловік маючий, —<br>
			Справ собі як слід папучі&nbsp;<a id="_ftnref23" href="#_ftn23"><sup>23</sup></a>,<br>
			В кандалах отих не лізь!»<br>
			«Правда, друже! — Касим каже.—<br>
			Я вже й сам не раз, аякже,<br>
			Про те думав, як на гріх.<br>
			Але знаєш людську вдачу!<br>
			Як старі ті капці бачу,<br>
			То мені щось жалко їх.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 11.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 12.jpg" alt="">
	</figure>

	<div class="poem">
		<p>
			Так уже я з ними зжився!<br>
			А як добре придивився:<br>
			Таж вони ще добрі скрізь!<br>
			Що ж їх дурно викидати,<br>
			А новії купувати?<br>
			Се ж нерозум! Бога бійсь!»<br>
			Поки так балакав Касим,<br>
			Аж до лазні входить разом<br>
			Пан багдадський судія.<br>
			Кинулись до нього слуги:<br>
			Сей роззув, турбан зняв другий..<br>
			«Я натру! Обмию я!»<br>
			Абу-Касим аж озлився<br>
			І спідлоба подивився<br>
			На лизунство «подлих» слуг<br>
			Та й пішов у лазню живо,<br>
			А за ним глядів жартливо<br>
			Той його нібито друг...<br>
			Був там довго чи коротко,<br>
			Паривсь гірко чи солодко,<br>
			Сеє вже не наша річ,<br>
			Доста, що суддя ще в ванні<br>
			Кляв на слуги окаянні,<br>
			Як наш Касим вийшов пріч.<br>
			Вийшов з лазні, одягаєсь...<br>
			А де капці? Оглядаєсь,<br>
			Але капців ні сліду!<br>
			А на місці їх блискучі,<br>
			Ще новісінькі папучі<br>
			Хтось поклав як на біду.<br>
			Абу-Касим усміхнувся.<br>
			«Хитрий друг мій! Як звинувся!&nbsp;<a id="_ftnref24" href="#_ftn24"><sup>24</sup></a><br>
			Сам немов мене ганьбив,<br>
			Та заким я вимивсь в парні,<br>
			Він взяв капці незугарні,<br>
			А папучі ті купив».<br>
			Так-то хитро Абу-Касим<br>
			Виміркував серцем ласим<br>
			І повірив в догад свій!<br>
			Швидко вдяг свої онучі<br>
			І обув нові папучі,<br>
			З лазні драла дав як стій.<br>
			Та хоч дав він з лазні драла,<br>
			Вслід за ним біда вже гнала,<br>
			Мов за жертвою змія!<br>
			Ось, чортів спімнувши копу,&nbsp;<a id="_ftnref25" href="#_ftn25"><sup>25</sup></a><br>
			Виліз, наче рак з окропу,<br>
			З лазні сам пан судія.<br>
			Вийшов з лазні, одягаєсь...<br>
			Де папучі? Оглядавсь,<br>
			А папучів ні сліду!<br>
			Замість них для осолоди&nbsp;<a id="_ftnref26" href="#_ftn26"><sup>26</sup></a><br>
			Два капчиська, мов колоди,<br>
			Хтось поклав як на біду.<br>
			Пан суддя був дуже строгий,<br>
			Наробив як стій тривоги:<br>
			«Хто мої папучі вкрав?<br>
			Хто для насміху й наруги<br>
			Сі проклятії капцюги<br>
			Замість моїх тут поклав?»<br>
			Страх і трепет по всій лазні!<br>
			Шепти, мови невиразні...<br>
			Далі скрикнули всі враз:<br>
			«Ах, се ж Касимові капці!<br>
			Певно, трясця його бабці,<br>
			Він же й обікрав тут вас!»<br>
			Зараз хопивши палюги,<br>
			Вздогін скочили два слуги.<br>
			Абу-Касим і не снив,<br>
			Що за ним біда йде спішно!<br>
			Він в нових папучах втішно<br>
			Вже до дому доходив.<br>
			А втім, крики його гадку<br>
			Перервали: «Дядьку, дядьку,<br>
			Зупиніться! Стійте, гов!»<br>
			Став мій Касим, озираєсь, —<br>
			Се хлоп з лазні наближаєсь,<br>
			Весь задиханий прийшов.<br>
			«Дядьку Касим, Аллах з вами!<br>
			А там в лазні пан за вами,<br>
			Пан якийсь знатний питав.<br>
			Конче хоче вас пізнати.<br>
			Се, мабуть, купець багатий,<br>
			Бо нас двох по вас післав».<br>
			Абу-Касим здивувався,<br>
			Веселенький поспішався,<br>
			Думав добрий зиск найти.<br>
			В лазні він вступа пороги,<br>
			Коли бач, суддя тут строгий<br>
			Як не скрикне: «А, се ти!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 13.jpg" alt="">
	</figure>

	<div class="poem">
		<p>
			Ти се, дрантавий злодюго!<br>
			Гей, візьміть, зв’яжіте туго<br>
			І в тюрму його запріть!<br>
			І здійміть мої папучі,<br>
			А капчиська ті вонючі<br>
			До карку́&nbsp;<a id="_ftnref27" href="#_ftn27"><sup>27</sup></a> йому вчепіть!»<br>
			Тут мав лазню Абу-Касим!<br>
			Не пішло йому се плазом&nbsp;<a id="_ftnref28" href="#_ftn28"><sup>28</sup></a>,<br>
			Що приятель жарт зробив.<br>
			Що вже плакав і клянявся,<br>
			Толкувався і звинявся, —<br>
			Пан суддя трохи не бив.<br>
			Мусив Касим наостатку<br>
			П’ястрів видобуть десятку<br>
			І судді ввіткнуть в кулак,<br>
			Щоб минути злої казні.<br>
			Так-то змитий, з тої лазні<br>
			Видобувся неборак.<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn22" href="#_ftnref22"><sup>22</sup></a> Почвара — потвора.</p>
			<p><a id="_ftn23" href="#_ftnref23"><sup>23</sup></a> Папучі — тепле взуття.</p>
			<p><a id="_ftn24" href="#_ftnref24"><sup>24</sup></a> Звинутись — швидко обернутися.</p>
			<p><a id="_ftn25" href="#_ftnref25"><sup>25</sup></a> Спімнути копу чортів — згадати шістдесят чортів.</p>
			<p><a id="_ftn26" href="#_ftnref26"><sup>26</sup></a> Для осолоди — для втіхи.</p>
			<p><a id="_ftn27" href="#_ftnref27"><sup>27</sup></a> Карк — шия, потилиця.</p>
			<p><a id="_ftn28" href="#_ftnref28"><sup>28</sup></a> Не пішло плазом — не минулося йому.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
