<!--#include virtual="/-/inc/general__page_start.inc" -->
<title>Мокра меланхолія Абу-Касима. Він кидає свої капці в ріку тігріс, та вони по-злодійськи нічною порою вертають до нього назад ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Мокра меланхолія Абу-Касима. Він кидає свої капці в ріку тігріс, та вони по-злодійськи нічною порою вертають до нього назад">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/4.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Мокра меланхолія Абу-Касима. Він кидає свої капці в ріку тігріс, та вони по-злодійськи нічною порою вертають до нього назад <br>Частина четверта <br><span class="article__authorInHeader">Іван Франко</span></h1>
	<div class="poem">
		<p>
			Абу-Касим страх нещасний<br>
			Повернув у дім свій власний,<br>
			А вернувши, розридавсь.<br>
			Він скупар був, не злодюга, —<br>
			Аж тут ось яка наруга<br>
			Впала, що й не спам’ятавсь.<br>
			«Боже! — крикнув він крізь сльози.<br>
			Чи ж то я коли де в лози<br>
			Крадене добро таскав?<br>
			Чи в каварнях крав тюрбани?<br>
			Чи по лазнях я кармани<br>
			Людськії ревізував?<br>
			Чи з злодіями я шлявся,<br>
			До комори добирався,<br>
			З стайні коні виводи́в?<br>
			Чи то я підніс правицю<br>
			На халіфову скарбницю?<br>
			Чи візиру&nbsp;<a id="_ftnref29" href="#_ftn29"><sup>29</sup></a> догодив?<br>
			Будь я не купець, а віхоть,<br>
			Як чужого хоч на ніготь<br>
			До моїх прилипло рук!<br>
			Що ж судді я тому вдіяв,<br>
			Що мене він позлодіяв<br>
			І здер з мене грошей гук!&nbsp;<a id="_ftnref30" href="#_ftn30"><sup>30</sup></a><br>
			Боже, знаєш в своїй власти,<br>
			Чи хоч думку мав я вкрасти<br>
			Ті папучі навісні!<br>
			Я ж не ткнувся б їх, як живо,<br>
			Коб&nbsp;<a id="_ftnref31" href="#_ftn31"><sup>31</sup></a> не жарт, що так злосливо<br>
			Хитрий друг удрав мені!<br>
			Ах, та вже тепер я бачу,<br>
			Що мою поцтиву вдачу<br>
			Тії капці в гріх ввели!<br>
			Я бажав папучі мати, —<br>
			Мусив се мій друг пізнати,<br>
			Щоб він висів на гілли!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 14.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 15.jpg" alt="">
	</figure>

	<div class="poem">
		<p>
			Я бажав в нових ходити, —<br>
			Грошей жаль було купити,<br>
			Пристрастилася душа<br>
			До отсих кайданів клятих!<br>
			Черев них прийшлось віддати<br>
			Купу ось яку гроша!<br>
			Кляті капці! Засліпили<br>
			Ви мене зовсім в тій хвили,<br>
			Душу спутали мою!<br>
			Ви мене вели до згуби!<br>
			Так за те я чорту в зуби<br>
			В сій хвилині вас даю!»<br>
			В тім настрою, страх понурім,<br>
			Він за вуха капці шнуром<br>
			Міцно враз оба зв’язав,<br>
			Взяв на плечі, мов колоду,<br>
			І над річки Тігру воду<br>
			В тихих думах поманджав&nbsp;<a id="_ftnref32" href="#_ftn32"><sup>32</sup></a>.<br>
			Недалеко мав манджати:<br>
			Близько від його кімнати<br>
			Бистрий Тігріс шумно плив.<br>
			Абу-Касим над рікою<br>
			Став і ось перед собою<br>
			Свої капці положив.<br>
			«Капці, — мовив він, — невдячні!<br>
			Ви забули, необачні,<br>
			Як я вас любив, беріг!<br>
			Як я звільна в вас чалапав,<br>
			Кілька сот разів вас латав,<br>
			Підбивав, скріпляв, як міг!<br>
			А проте ви, капці кляті,<br>
			Замість вдяки, благодаті<br>
			Довели мя&nbsp;<a id="_ftnref33" href="#_ftn33"><sup>33</sup></a> до біди!<br>
			Ось вам від старого друга<br>
			Замість вдяки та ж наруга:<br>
			Йдіть до біса до води!»<br>
			І каміння в них наклавши,<br>
			Шнуром добре зав’язавши,<br>
			Розмахав і бух в ріку!<br>
			А вертаючи додому,<br>
			Тішивсь, що собі самому<br>
			Пімсту видумав таку.<br>
			Ой, так, так! Собі самому!<br>
			Бо коли вернув додому<br>
			І про капці ні ду-ду»<br>
			Злая доля наготові<br>
			Тії капці стофунтові<br>
			Мала на його біду.<br>
			Ось три дні собі минули.<br>
			Ніччю рибаки тягнули<br>
			Невід в Тігрісі по дні.<br>
			Як тягнули, так тягнули,<br>
			Раптом щось тяжке почули,<br>
			Мов колоду у матні.<br>
			«Бачність!&nbsp;<a id="_ftnref34" href="#_ftn34"><sup>34</sup></a> Риба, знать, велика! ¬—<br>
			Крикнув невода владика.—<br>
			Затягай до бережка!<br>
			Живо, братці! Осторожно,<br>
			Бо її сполошить можно!<br>
			Але ж, бестія, тяжка!»
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 16.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 17.jpg" alt="">
	</figure>

	<div class="poem">
		<p>
			Стогнуть рибаки, працюють,<br>
			Знай до берега прямцюють,<br>
			Аж ось раптом: пррр та гов!<br>
			Зап’ялась матня в колоду!<br>
			Щоб відп’ять&nbsp;<a id="_ftnref35" href="#_ftn35"><sup>35</sup></a>, владика в воду<br>
			Мусив бовтнуть стрімголов.<br>
			Довго шпортавсь там та нипав&nbsp;<a id="_ftnref36" href="#_ftn36"><sup>36</sup></a>.<br>
			Виліз — ледве-ледве хлипав.<br>
			Хлопці невід потягли.<br>
			Ще тяжкий! Ну, богу хвала!<br>
			Значить, риба не прорвала!<br>
			Страх цікаві всі були.<br>
			Витягають: що за дідько!<br>
			Риби ні хвоста не видко!<br>
			Діри у матні кругом,<br>
			А насподі для вигоди<br>
			Два капчиська, мов колоди,<br>
			Та ще й з кам’яним нутром!<br>
			Став владика та й журиться,<br>
			Проклинає, аж куриться:<br>
			«Щоб йому тристенний біс,<br>
			Тому вражому падлюці,<br>
			Що ті дідьчії&nbsp;<a id="_ftnref37" href="#_ftn37"><sup>37</sup></a> папуці<br>
			Нам в найкращий вир заніс!»<br>
			Аж один рибак погляне<br>
			Та й говорить: «Пане, пане!<br>
			Чи ж не знаєте ви їх?<br>
			Се ж — тристенний його бабці!<br>
			Абу-Касимові капці!<br>
			Він собі з нас робить сміх!»<br>
			«Так?» — владика лютий крикнув,<br>
			Капці з невода він смикнув<br>
			І нічого не сказав:<br>
			Взяв на плечі, мов колоду,<br>
			І, прискорюючи ходу,<br>
			Вулицею поманджав.<br>
			Недалеко мав манджати:<br>
			Зупинився просто хати,<br>
			Де наш Абу-Касим жив;<br>
			Там, щоб хвильку відітхнути<br>
			І довкола позирнути,<br>
			На землі їх положив.<br>
			Пусто скрізь було в тій хвили.<br>
			Тож він розмахав щосили<br>
			Капцями та й бух в вікно!<br>
			Сам на річку скочив живо<br>
			Та й знай шепче: «Маєш пиво!<br>
			Маєш! Все мені одно!»<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn29" href="#_ftnref29"><sup>29</sup></a> Візир — високий державний урядник. (Примітка автора).</p>
			<p><a id="_ftn30" href="#_ftnref30"><sup>30</sup></a> Гук — тут у розумінні багато.</p>
			<p><a id="_ftn31" href="#_ftnref31"><sup>31</sup></a> Коб — якби.</p>
			<p><a id="_ftn32" href="#_ftnref32"><sup>32</sup></a> Поманджати — помандрувати.</p>
			<p><a id="_ftn33" href="#_ftnref33"><sup>33</sup></a> М’я — мене.</p>
			<p><a id="_ftn34" href="#_ftnref34"><sup>34</sup></a> Бачність — увага.</p>
			<p><a id="_ftn35" href="#_ftnref35"><sup>35</sup></a> Відп’ять, або відіп’яти — відчепити.</p>
			<p><a id="_ftn36" href="#_ftnref36"><sup>36</sup></a> Нипати — нишпорити.</p>
			<p><a id="_ftn37" href="#_ftnref37"><sup>37</sup></a> Дідьчий — чортів.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
