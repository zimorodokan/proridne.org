<!--#include virtual="/-/inc/general__page_start.inc" -->
<title>Останній удар на Абу-Касима і його поєднання з капцями ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Останній удар на Абу-Касима і його поєднання з капцями">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/10.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Останній удар на Абу-Касима і його поєднання з капцями <br>Частина десята <br><span class="article__authorInHeader">Іван Франко</span></h1>
	<div class="poem">
		<p>
			Вечоріло, сутеніло...<br>
			Чи було там яке діло<br>
			В Абу-Касима, чи ні, —<br>
			Щось весь день було так нудно,<br>
			Думать годі, спати трудно,<br>
			Прочуття якісь скрутні...<br>
			То походить, то знов ляже,<br>
			То щось пише, то знов маже,<br>
			То чита святий Коран,<br>
			Та слова перед очима<br>
			Скачуть, кров у виски грима,<br>
			Мов о стіни б’є таран.<br>
			Прочувало серце лихо,<br>
			Билось і квилило тихо,<br>
			Мов голодне немовля,<br>
			Та холодний ум старечий<br>
			Невиразні тії речі<br>
			Душить, цитька, придавля.<br>
			Та нараз — всесильний боже!<br>
			Що се все значити може?<br>
			Крик розлігся, наче грім.<br>
			Голосів страшна громада<br>
			Репетує: «Зрада! Зрада!<br>
			Тут він! Тут! Його се дім!»<br>
			Абу-Касим теє чує —<br>
			Вже не мислить, не міркує,<br>
			Похолов увесь, як труп.<br>
			Серце вже йому сказало:<br>
			«Знов на тебе лихо впало!»<br>
			І вже жде скажених куп.<br>
			А надворі люд лютує,<br>
			Ломить двері, репетує:<br>
			«Де він? Дайте нам до рук<br>
			Сього жида, водокрада!<br>
			Розтоптать його, як гада!<br>
			Мало смерті! Мало мук!»<br>
			Абу-Касим весь здригнувся,<br>
			З остовпіння враз прочнувся,<br>
			Ледве дишучи, піднявсь.<br>
			Сил остатніх добуває,<br>
			Проти люду виступає<br>
			І отак до них озвавсь:<br>
			«Люди добрі, горожане!<br>
			Що се за таке погане<br>
			Діло мав я поповнить?»<br>
			Та юрба його запекла<br>
			Заглушила: «Згинь! До пекла<br>
			Йди чортам отак служить!»<br>
			І ручища вже тугенькі<br>
			Хап його, мов у обценьки,<br>
			В’яжуть, крутять, аж хрустить.<br>
			Сотня голосів гукає:<br>
			«Зараз смерть тебе чекає!<br>
			Гріх живцем тебе пустить!» —<br>
			«Люди добрі, — плаче Касим, —<br>
			Я ж безсильний, я ваш в’язень;<br>
			Бийте, вішайте мене!<br>
			Я вам вирватись не в силі, —<br>
			Та скажіть, сусіди милі:<br>
			Що зробив я так страшне?»<br>
			«Що зробив? Огидну зраду!<br>
			Ти хотів весь люд Багдаду<br>
			Спрагою на смерть вморить!<br>
			Ти заткав нам водопровід,<br>
			Ти був бунту й шуму повід!<br>
			Признаєш, чи хочеш крить?»
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 50.jpg" alt="">
	</figure>

	<div class="poem">
		<p>
			«Признаватись? Боже правий!<br>
			Ти мій свідок, ти ласкавий,<br>
			Ти невинність не скривдиш!»<br>
			«Що, невинність? — люд скрегоче.—<br>
			Він вдавать невинність хоче!<br>
			Ось наш доказ! Погляди ж!»<br>
			Люд в тій хвилі проступився,<br>
			Хлоп&nbsp;<a id="_ftnref85" href="#_ftn85"><sup>85</sup></a> у хату протовпився,<br>
			Мокрий, ззяблий, ледве ліз;<br>
			Оберемком, у охапці<br>
			Абу-Касимові капці<br>
			Він, постогнуючи, ніс.<br>
			Серед хати їх придвигав,<br>
			Гепнув, аж весь дім заплигав,<br>
			В батька, матір так і гне:<br>
			«Бий тебе суха ялиця!<br>
			Чи ж не гріх то? Чи годиться<br>
			Так морочити мене?<br>
			Пане, — тут гукають люди, —<br>
			Що отсе ваш мебель буде?<br>
			Я не знаю. Та коли<br>
			В водопровід ви їх ввергли,<br>
			Всьому місту воду сперли, —<br>
			Гарний плід ви здобули.<br>
			Знайте, наші люди штири<br>
			Мало смерті не пожили,<br>
			В сперту лазячи діру;<br>
			Їм на ліки і всю плату<br>
			Ви дасте, коханий тату,<br>
			Бо я шкіру з вас зідру.<br>
			Знайте далі: щоб ті капці —<br>
			Кроть за ногу вашій бабці! —<br>
			Із каналу там дістать,<br>
			Мусили ми — на сумління! —<br>
			Водопроводу склепіння<br>
			На три лікті руйнувать!<br>
			Що за се вам добру плату<br>
			Подиктують з магістрату —<br>
			Будьте певні, пане мій!<br>
			А тепер іще за працю,<br>
			Що приніс вам сюю цяцю,<br>
			Заплатіть мені як стій!»<br>
			Абу-Касим слів тих слухав,<br>
			Наче чемерицю нюхав,<br>
			Далі скрикнув: «Божий суд!<br>
			Люди! На стіну не лізьте!<br>
			Забийте мене, повісьте<br>
			Без розмови зараз тут!<br>
			Жить обридло! Надокучив<br>
			Сам собі я й вас намучив...<br>
			Видно, бог мене прокляв.<br>
			Най сповни́ться суд сим часом».<br>
			Те сказавши, Абу-Касим<br>
			Тяжко-важко заридав.<br>
			Втім народ заметушився,<br>
			У дві лаві розступився,<br>
			Ага&nbsp;<a id="_ftnref86" href="#_ftn86"><sup>86</sup></a> в хату увійшов,<br>
			А за ним грізнії мари:<br>
			Поліцейських штири пари<br>
			З криком: «В ім’я права! Гов!
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 51.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 52.jpg" alt="">
	</figure>

	<div class="poem">
		<p>
			В ім’я права! Всі тут разом!<br>
			Хто між вами Абу-Касим!»<br>
			Абу-Касим мовить: «Я».—<br>
			«Маєш з нами без протесту<br>
			Йти до міського арешту —<br>
			Воля власті, не моя».<br>
			Абу-Касим похилився, —<br>
			Вже не плакав, не молився,<br>
			Знав, що й тут йому капут.<br>
			Там, у міській буцегарні&nbsp;<a id="_ftnref87" href="#_ftn87"><sup>87</sup></a>,<br>
			Дні йшли й ночі незугарні,<br>
			А він ждав та й ждав на суд.<br>
			А тим часом комісарі,<br>
			То по штири, то по парі,<br>
			В його домі так і шпять&nbsp;<a id="_ftnref88" href="#_ftn88"><sup>88</sup></a>.<br>
			Урядують, оглядають,<br>
			Щось цінують, викладають,<br>
			Риють, порпають, глядять.<br>
			Довго порались — та марно,<br>
			А вкінці списали гарно,<br>
			Що хотілось їм списать;<br>
			Абу-Касима з арешту<br>
			Привели, аби всю решту<br>
			Присуду йому сказать.<br>
			«В імені царя і бога!<br>
			Щоб був пострах і тривога<br>
			На зломислених усіх,<br>
			Щоб всі проби зради й бунту<br>
			Вирвать з коренем, до шпунту&nbsp;<a id="_ftnref89" href="#_ftn89"><sup>89</sup></a>,<br>
			Зав’язать, мов кицьку в міх —<br>
			З огляду, що Абу-Касим<br>
			Вперто, злобно раз за разом<br>
			Наш нарушував спокій,<br>
			Врешті стримав водопровід,<br>
			Тим до розруху дав повід,<br>
			Страту касі містовій —<br>
			Ми, правителі народу»<br>
			За ті збитки, за ту шкоду<br>
			Ухвалили: у секвестр&nbsp;<a id="_ftnref90" href="#_ftn90"><sup>90</sup></a><br>
			Дім підсудного узяти,<br>
			Все, що мав, сконфіскувати<br>
			І вписати у реєстр.<br>
			А що слідства урядові<br>
			Дібр движимих в його домі<br>
			Ніякіських не знайшли,<br>
			Окрім капців колосальних,<br>
			Що причиною фатальних<br>
			Всіх пригод його були, —<br>
			То ми з огляду й надії<br>
			На літа його старії<br>
			Ухвалили записать:<br>
			Щоб знав наших ласк exempla&nbsp;<a id="_ftnref91" href="#_ftn91"><sup>91</sup></a><br>
			Без заплати такси й штемпля&nbsp;<a id="_ftnref92" href="#_ftn92"><sup>92</sup></a><br>
			Капці ті йому віддать.<br>
			Тож гляди, ти, діду клятий!<br>
			Пробуй лиш рекурсувати&nbsp;<a id="_ftnref93" href="#_ftn93"><sup>93</sup></a>,<br>
			Зараз у тюрму підеш.<br>
			А вже там тобі на пробу<br>
			Ми такого всиплем бобу,<br>
			Що й рішенця не діждеш».
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 53.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 54.jpg" alt="">
	</figure>

	<div class="poem">
		<p>
			Абу-Касим аж здригнувся,<br>
			В три погибелі зігнувся,<br>
			Руки к серцю приложив;<br>
			«Ай, панове! Золоті-сьте!<br>
			Все приймаю, хоть повісьте,<br>
			Бо на все я заслужив.<br>
			Бачте, був я зла катряга,<br>
			Безсердечний скупиндряга,<br>
			Від голодних дер я хліб,<br>
			Голих, бідних пер в болото,<br>
			Лиш у срібло та у злото<br>
			Душу всю свою загріб.<br>
			Та аллах благий та бистрий,<br>
			Знать, добра доглянув іскри<br>
			У душі моїй на дні;<br>
			Сими капцями, мов міхом,<br>
			Іскри ті роздув з успіхом<br>
			У могучії огні.<br>
			Все моє добро дочасне,<br>
			Все, що я вважав за власне,<br>
			В тих огнях, мов труск, спалив,<br>
			Щоб хоч на старії літа<br>
			Вільно міг я в світ глядіти,<br>
			Всіх любив, його хвалив...»<br>
			І до капців своїх бідних<br>
			Він припав, немов до рідних,<br>
			}х любовно цілував, —<br>
			Далі, шнура розмотавши<br>
			І на плечі їх поклавши,<br>
			Добре знов їх прив’язав.<br>
			«Ось, панове, так віднині<br>
			Аж до смертної години<br>
			В місті буду я ходить —<br>
			Жебраком, та богомільним,<br>
			Та від зла й покус всіх вільним,<br>
			Буду капці ті носить».<br>
			Се сказавши, поклонився<br>
			І помалу віддалився.<br>
			«Одурів», — рекли пани.<br>
			Серце трохи в них щеміло.<br>
			«Ну ж халіф узнасть, в чім діло?» —<br>
			З страхом думали вони.<br>
			Та вспокоїлися живо.<br>
			Абу-Касим став правдиво<br>
			Щирим, дійсним жебраком.<br>
			Вулицями волочився,<br>
			Під мечетами&nbsp;<a id="_ftnref94" href="#_ftn94"><sup>94</sup></a> молився,<br>
			Тричі в Мекку йшов пішком.<br>
			Довго він прожив ще в бозі,<br>
			Вмер десь голий у берлозі,<br>
			З капцями його затим<br>
			По-жебрацьки й поховали,<br>
			Споминали, величали —<br>
			Він турецьким став святим.<br>
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 55.jpg" alt="">
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn85" href="#_ftnref85"><sup>85</sup></a> Хлоп — тут чоловік, дядько.</p>
			<p><a id="_ftn86" href="#_ftnref86"><sup>86</sup></a> Ага — те, що комісар поліції. (Примітка автора).</p>
			<p><a id="_ftn87" href="#_ftnref87"><sup>87</sup></a> Буцегарня — приміщення для арештованих</p>
			<p><a id="_ftn88" href="#_ftnref88"><sup>88</sup></a> Шпіти — копатися, нишпорити.</p>
			<p><a id="_ftn89" href="#_ftnref89"><sup>89</sup></a> До шпунту — до нитки.</p>
			<p><a id="_ftn90" href="#_ftnref90"><sup>90</sup></a> У секвестр — під нагляд.</p>
			<p><a id="_ftn91" href="#_ftnref91"><sup>91</sup></a> Ехетріа — зразки. (Примітка автора).</p>
			<p><a id="_ftn92" href="#_ftnref92"><sup>92</sup></a> Штемпель — гербова марка, що вживалася для оплати урядового мита.</p>
			<p><a id="_ftn93" href="#_ftnref93"><sup>93</sup></a> Рекурсувати — оскаржувати.</p>
			<p><a id="_ftn94" href="#_ftnref94"><sup>94</sup></a> Мечет — магометанська божниця. (Примітка автора).</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
