<!--#include virtual="/-/inc/general__page_start.inc" -->
<title>Собачі герці на дасі і їх сумні наслідки внизу. А ти плати, Абу-Касиме! ☼ Абу-Касимові капці ☼ Іван Франко</title>
<meta name="Description" content="Іван Франко «Абу-Касимові капці» Собачі герці на дасі і їх сумні наслідки внизу. А ти плати, Абу-Касиме!">
<link rel="canonical" href="https://proridne.org/Український фольклор Книги/Іван Франко ☼ Абу-Касимові капці/6.html">
<!--#include virtual="/-/inc/pageType__Книга Іван Франко «Абу-Касимові капці» Розділ.inc" -->

<article class="articleMain">
	<h1 class="articleMain__header">Собачі герці на дасі і їх сумні наслідки внизу. А ти плати, Абу-Касиме! <br>Частина шоста <br><span class="article__authorInHeader">Іван Франко</span></h1>
	<div class="poem">
		<p>
			У Багдаді, славнім місті,<br>
			Є вулиць не сто, не двісті,<br>
			А круті всі та вузькі;<br>
			А при них доми маленькі,<br>
			Наче при пеньку підпенькі,<br>
			А дахи на всіх плоскі.<br>
			Наче скрині ті біленькі,<br>
			Двері, вікна все маленькі,<br>
			Тягнуться доми ті вряд,<br>
			Всі до вулиці плечима,<br>
			Кожний зиркає очима<br>
			На подвір’я та у сад.<br>
			Днем народ в домах дрімає,<br>
			Доки спека донімає,<br>
			Бо там спека, що аж страх;<br>
			Аж коли повечеріє,<br>
			З Тігру холодом повіє,<br>
			Люд гуляє — по дахах.<br>
			Там дахи те, що в нас сквери:<br>
			Супочивок і спацери&nbsp;<a id="_ftnref44" href="#_ftn44"><sup>44</sup></a>,<br>
			І сусідський розговір;<br>
			Щоб свіженьким подихнути<br>
			І на город позирнути,<br>
			Всяк спішить на дах надвір.<br>
			Днем, коли пани дрімають,<br>
			По дахах лиш пси гуляють,<br>
			Як у нас по вулицях;<br>
			Там для них простору много,<br>
			Не значить се їм нічого<br>
			Скочити з даху на дах.<br>
			Там-то скоки, там-то псоти<br>
			Виправляють пси і коти,<br>
			Перегони та борні,<br>
			Гавкають, немов на ловах,<br>
			М’явкають на всяких мовах.<br>
			То гризуться, мов дурні.<br>
			Гарна річ є жарт дитинний,<br>
			Та не кожний жарт — невинний,<br>
			Не однако кождий варт:<br>
			Хлоп жартує — зарегочеш,<br>
			Пан жартує — плакать хочеш, —<br>
			Та найгірший песій жарт.<br>
			Здибали ось пси-багдадці<br>
			Абу-Касимові капці,<br>
			Що там сохли на дасі:<br>
			Всі над ними поставали,<br>
			Головами знай кивали,<br>
			Мов над карпом у вівсі&nbsp;<a id="_ftnref45" href="#_ftn45"><sup>45</sup></a>.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 23.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 24.jpg" alt="">
	</figure>

	<div class="poem">
		<p>
			Поставали та й не знають,<br>
			Що з тим звіром діять мають,<br>
			Далі гаркли: дзяв, дзяв, дзяв!<br>
			Звір сидить, немов колода.<br>
			Пси міркують: ось пригода!<br>
			Вже один за вухо взяв.<br>
			Гаркнув, тягне — годі рушить!<br>
			Ба, вже другий зуби сушить,<br>
			Капця торгає на ніс.<br>
			Тут і інші скоком, скоком,<br>
			Хто встиг просто, а хто боком —<br/>
			Гей до капців, щоб їм біс!<br>
			Гавкають на всякі гласи,<br>
			Рвуть за вуха, за обцаси,<br>
			Відривають прищіпки,<br>
			Торгають, куди попало,<br>
			Та всього ще їм замало, —<br>
			Розігрались залюбки.<br>
			Два, три разом їх чіпають,<br>
			Капці вгору піднімають,<br>
			Тягнуть, котять, волочуть:<br>
			Сей упаде, той прискоче,<br>
			Сей гаркоче, той дзявкоче, —<br>
			Затягли їх в самий кут.<br>
			Та хоч тут їх дотащили,<br>
			То в спокою не лишили, —<br>
			Міри песій жарт не зна!<br>
			Далі рвали і гарчали,<br>
			Піднімали і тручали,<br>
			Наче пер їх сатана.<br>
			Раптом зойкнув псисько з жаху,<br>
			Як тяжезні капці з маху<br>
			Гримнули з ним враз униз.<br>
			Інші пси, мов змиті, стали,<br>
			Вниз хвости всі поспускали,<br>
			Потім мовчки розійшлись.<br>
			Так злочинець, зло зробивши,<br>
			Утікає, хвіст стуливши,<br>
			Геть у гори за ліси.<br>
			Слухайте ж, яку провину<br>
			В нещасливую годину<br>
			З капцями зробили пси!<br>
			Попри Касимів домище,<br>
			Тиснучись к стіні чимближче,<br>
			Щоб не впасти де під віз,<br>
			Власне сею годиною<br>
			Йшла бабуся з дитиною, —<br>
			Видно біс її надніс.<br>
			Стала баба просто рога,<br>
			Задивилася, небога,<br>
			Як зчепились два вози:<br>
			Коні шарпають та рвуться,<br>
			Візники трохи не б’ються,<br>
			А пани кричать: «Вези!»<br>
			Стала баба, всміхається,<br>
			Щось їм радить збирається,<br>
			А дитя держить в руках.<br>
			Втім гар-гар, гур-гур почулось,<br>
			Щось страшне таке метнулось,<br>
			Мов увесь звалився дах.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 25.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 26.jpg" alt="">
	</figure>

	<div class="poem">
		<p>
			Зглянутись не встигла баба, —<br>
			Вже кігтяста песя лаба&nbsp;<a id="_ftnref46" href="#_ftn46"><sup>46</sup></a><br>
			Шкряб її через лице!<br>
			Передерла, мов драбину, —<br>
			Баба кинула дитину<br>
			Та й кричить: «Ой, що ж отеє?»<br>
			На дитину ж ту нещасну<br>
			Впали капці рівночасно,<br>
			Мов із неба лютий грім:<br>
			По головці як дістало,<br>
			То лиш дрібку запищало,<br>
			Та й уже було по нім.<br>
			Тут вже гвалт і крик зробився!<br>
			Перед домом люд стовпився,<br>
			Всі кричать, мов на живіт.<br>
			Баба кров з лиця втирає,<br>
			Мов безумна, знай питає:<br>
			«Що се, чи валиться світ?»<br>
			Та дитя як мертве вздріла,<br>
			То страшенно заревіла:<br>
			«Ой ягідочко моя!<br>
			Моя внучечко єдина!<br>
			Що ж без тебе, сиротина,<br>
			Та почну на світі я?»<br>
			Люди слухають, зітхають.<br>
			«Що тут сталося? — питають.—<br>
			Хто се, як дитину вбив?»<br>
			Та як капці угледіли,<br>
			В один голос заревіли:<br>
			«Ось він! Ось хто се зробив!<br>
			Га, се ж Касимові капці<br>
			Вбили внучечку тій бабці,<br>
			Ще й самій роздерли твар!&nbsp;<a id="_ftnref47" href="#_ftn47"><sup>47</sup></a><br>
			Абу-Касим! Гей, ти чуєш?<br>
			Капців своїх так пильнуєш?<br>
			Де він, клятий той скупар?»<br>
			Абу-Касим наш нужденний,<br>
			Вчувши галас той страшенний,<br>
			Весь поблід і помертвів,<br>
			Весь затрясся, мов трепета,<br>
			Бо вже чує, що в тенета<br>
			Біс його зловити вспів.<br>
			Вийшов, мов на суд злочинець.<br>
			Гнеть&nbsp;<a id="_ftnref48" href="#_ftn48"><sup>48</sup></a> якийсь там челядинець,<br>
			Здоровенний, аж горить,<br>
			Хап його за руку живо:<br>
			«Ось де, пане, ось те пиво,<br>
			Що ви вспіли наварить!»<br>
			І притяг його до баби,<br>
			Абу-Касимові лаби<br>
			Її кров’ю обмазав.<br>
			«Бачте! Бачте кров невинну!»<br>
			Потім вбитую дитину<br>
			В руки Касиму поклав.<br>
			«Нате, пане, понесіте!<br>
			Або хоч собі зваріте!<br>
			Саме добре у окріп!<br>
			Певно, сього ви бажали,<br>
			Як ті капці заставляли,<br>
			Мов на вовка в лісі сліп»&nbsp;<a id="_ftnref49" href="#_ftn49"><sup>49</sup></a>.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 27.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 28.jpg" alt="">
	</figure>

	<div class="poem">
		<p>
			«Ганьба! Ганьба! — крикнув разом<br>
			Тлум&nbsp;<a id="_ftnref50" href="#_ftn50"><sup>50</sup></a> весь.— Ганьба, Абу-Касим,<br>
			Що забулись ви аж так:<br>
			Баб та діти розбивати!<br>
			Бо нащо ж би пакувати<br>
			В капці стільки каміняк?»<br>
			«Людоїде з серцем драба!&nbsp;<a id="_ftnref51" href="#_ftn51"><sup>51</sup></a> —<br>
			Скрикнула кровава баба.—<br>
			Ти не думай се собі,<br>
			Що свою тяженьку рану,<br>
			Свою внучечку кохану<br>
			Подарую я тобі.<br>
			Люди добрі! Присвідчіте!<br>
			І зо мною враз ведіте<br>
			До судді його як стій!<br>
			Всяк щоб знав його провину,<br>
			Най він сам несе дитину,<br>
			Капці ж двом тра&nbsp;<a id="_ftnref52" href="#_ftn52"><sup>52</sup></a> взять на кій!»<br>
			Абу-Касим, як заклятий,<br>
			Слова ще не вспів сказати,<br>
			Спам’ятатися не міг,<br>
			Як усе те, мов невольна<br>
			Візія&nbsp;<a id="_ftnref53" href="#_ftn53"><sup>53</sup></a> якась пекельна,<br>
			Так його і збило з ніг.<br>
			Весь він кров’ю обагрений,<br>
			Мов розбійник навіжений,<br>
			А мертве дитя в руці,<br>
			А при нім кровава баба,<br>
			Перед ним два кріпких драба<br>
			Носять капці на дрюці.<br>
			А довкола тлум-громада!<br>
			Отака чудна парада<br>
			Вулицями потяглась.<br>
			Крики знай гудуть завзяті;<br>
			При судейській ось палаті<br>
			Вся ота юрба зляглась.<br>
			Пан суддя вже жде на ганку.<br>
			«Абу-Касим! А, коханку!<br>
			Ми знайомі вже, мабуть.<br>
			Ну-ко, що ти вдрав&nbsp;<a id="_ftnref54" href="#_ftn54"><sup>54</sup></a> нового,<br>
			Що людей привів так много?<br>
			Що се так вони ревуть?»<br>
			Довгу хвилю се тривало,<br>
			Напотів суддя немало,<br>
			Поки розпитав як слід,<br>
			Хто й яку зробив провину,<br>
			Хто і як убив дитину<br>
			І роздряпав бабі вид.<br>
			Та судді хоч ясно стало,<br>
			Що було в тім ділі мало<br>
			Абу-Касима вини,<br>
			Та вже мав на нього пік&nbsp;<a id="_ftnref55" href="#_ftn55"><sup>55</sup></a> він<br>
			І для того так урік він:<br>
			«Поєлику капцани,<br>
			Що зробили всю ту страшність,<br/>¬—<br>
			Абу-Касимова власність<br>
			І її повинен він<br>
			Пильнувати, зберігати, —<br>
			То й одвіт повинен дати<br>
			За дитини сеї скін.
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 29.jpg" alt="">
		<img class="illustration__image" loading="lazy" decoding="async" src="/Український фольклор Книги/Іван Франко ☼ Абу-Касимові капці/ілюстрації/Іван Франко ☼ Абу-Касимові капці — 30.jpg" alt="">
	</figure>

	<div class="poem">
		<p>
			Поєлику ж ся дитина —<br>
			Баби внучечка єдина,<br>
			Вся надія її дому,<br>
			То, крім кари за убійство,<br>
			Має Касим се злодійство<br>
			Відплатити по закону...»<br>
			Так премудро розсудивши,<br>
			Двісті п’ястрів получивши,<br>
			Пан суддя потяг домів, —<br>
			Касим же, мов громом вбитий,<br>
			Став, не знає, що робити, —<br>
			Остовпів і занімів.<br>
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><a id="_ftn44" href="#_ftnref44"><sup>44</sup></a> Спацери — прогулянки.</p>
			<p><a id="_ftn45" href="#_ftnref45"><sup>45</sup></a> Тобто, мов над рибою, знайденою в полі.</p>
			<p><a id="_ftn46" href="#_ftnref46"><sup>46</sup></a> Песя лаба — собача лапа.</p>
			<p><a id="_ftn47" href="#_ftnref47"><sup>47</sup></a> Твар — лнце, обличчя</p>
			<p><a id="_ftn48" href="#_ftnref48"><sup>48</sup></a> Гнеть — раптом.</p>
			<p><a id="_ftn49" href="#_ftnref49"><sup>49</sup></a> Сліп — прилад до вбивання великих звірів, зроблений на подобу мишачої пастки. (Примітка автора).</p>
			<p><a id="_ftn50" href="#_ftnref50"><sup>50</sup></a> Тлум — юрба.</p>
			<p><a id="_ftn51" href="#_ftnref51"><sup>51</sup></a> Драб — злодюга.</p>
			<p><a id="_ftn52" href="#_ftnref52"><sup>52</sup></a> Тра — треба.</p>
			<p><a id="_ftn53" href="#_ftnref53"><sup>53</sup></a> Візія — привид, марення.</p>
			<p><a id="_ftn54" href="#_ftnref54"><sup>54</sup></a> Вдрав — утнув, накоїв.</p>
			<p><a id="_ftn55" href="#_ftnref55"><sup>55</sup></a> Мати пік — мати злість.</p>
		</div>
		<div class="article__source">
			<p><a href="/Український фольклор Книги/Іван Франко ☼ Абу-Касимові капці/" title="Іван Франко ☼ Абу-Касимові капці">Абу-Касимові капці — Іван Франко</a> Львів. Видавництво «Каменяр». 1977. Художник Іван Крислач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Аудіоказки/Іван Франко ☼ Абу-Касимові капці/" title="Іван Франко «Абу-Касимові капці» ☼ Аудіоказка">Іван Франко «Абу-Касимові капці» ☼ Аудіокнига</a></li>
		<li><a href="/Український фольклор Книги/Іван Франко ☼ Лис Микита/" title="Іван Франко ☼ Лис Микита">Лис Микита — Іван Франко</a></li>
	</ul>
</footer>
<!--#include virtual="/-/inc/general__page_end.inc" -->
