<!--#include virtual="/-/inc/general__page_start.inc" -->
<title>Чарівні казки Микола Зінчук</title>
<meta name="Description" content="«Чарівні казки» Миколи Зінчука">
<link rel="canonical" href="https://proridne.org/Український фольклор Книги/Микола Зінчук ☼ Чарівні казки/">
<!--#include virtual="/-/inc/pageType__Книга.inc" -->

<article class="articleMain">
	<h1 class="articleMain__header">Чарівні казки <br><span class="article__authorInHeader">Микола Зінчук</span></h1>
	<p>Автор цієї книги — добре знаний в Україні фольклорист-казкар. У різний час випущені його фольклорні збірки «З невичерпної криниці: Казки Українських Карпат», «Казки Сколівщини», багатотомні «Казки Гуцульщини», «Казки Буковини» спричинили велике зацікавлення читачів. У дане ж видання ввійшли авторські казки. Спершись на глибинні народні основи, відштовхуючись від пережитого, автор вибудовує свій казковий світ, який вчить добру, мудрості.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Микола Зінчук ☼ Чарівні казки/ілюстрації/image001.jpg" alt="Передня обкладинка" title="Передня обкладинка книги Чарівні казки, автор Микола Зінчук">
		<figcaption class="illustration__caption">Ілюстрація Савєльєвої Тетяни Борисівни</figcaption>
	</figure>

	<article class="articleFirst">
		<h1 class="articleFirst__header">Дорогий читачу!</h1>
		<p>Книга, яку ти тримаєш у руках, вийшла в світ після того, як її авторові виповнилося 80 років. Випадки творчого довголіття письменників відомі, але чи був у історії людства випадок написання 80-річним автором своєї першої книги?.. Ти, читачу, запитаєш: «А що ж цей чоловік робив досі? І якщо він не займався літературною творчістю протягом усього попереднього життя, то нащо йому було братися за це у такому поважному віці?»</p>
		<p>Усе пояснюється дуже просто. Автор цієї книги Микола Антонович Зінчук — відомий український фольклорист-збирач, і основним об’єктом його занять є народна казка. Впродовж життя побував у багатьох населених пунктах різних областей України, сходив пішки тисячі кілометрів, здебільшого гірськими стежками, і записав з народних уст понад 3700 оповідок, щоб опісля упорядкувати з них 24 томи українських народних казок. Кілька з них уже вийшли друком.</p>
		<p>Отож не буде перебільшенням, якщо скажемо, що Микола Зінчук живе в світі народної казки. Він сам інколи жартує, що в його уяві стираються межі між світом реальним і світом казки. Адже уява людська витворює казку, а казка заохочує і живить мрію. Вона впродовж тисячоліть прикрашувала повсякденне життя і була частиною його.</p>
		<p>Можна твердо сказати, що авторські казки Миколи Зінчука проросли з казок народних. Але було б великою помилкою припустити, що вони якоюсь мірою народну казку копіюють. Ні, вони, як і будь-який художній твір, є насамперед самовираженням автора, який жваво відгукується на реалії недавнього й сьогочасного життя. У багатьох випадках проникливий юний (та й дорослий) читач зразу збагне, куди цілиться своїми стрілами автор.</p>
		<p>У творах кожного письменника так чи інакше віддзеркалюється життєвий досвід автора. Це чітко проглядається і в казках Миколи Зінчука. По-перше, він півстоліття вчителював у школі, тому не дивно, що в нього багато казок на шкільну тематику. Інакше й бути не могло. По-друге, він викладав історію. Отож, історичні мотиви теж трапляються в пропонованій книзі. По-третє, у виданні Миколи Зінчука є казки з фольклорними й фольклористичними мотивами, інакше й бути не могло.</p>
		<p>Але найголовніше — це те, що більшу частину свого життя автор жив за умов комуністичного тоталітарного режиму, сам, починаючи з дитинства, бачив жахіття «найдемократичнішої в світі» влади і в 1933 році мало не помер з голоду. Його казки — це протест проти брутального насильства і національного гніту.</p>
		<p>А ще знайшла відображення в казках М. Зінчука любов до природи. Він змалку мріяв про те, щоб стати натуралістом, але в гостро заідеологізованому суспільстві вирішив зайнятися справами, ближчими до ідеології. Це сталося після того, як він близько познайомився з ще одним різновидом тоталітаризму, німецько-нацистським. Навесні 1945 року був визволений американцями в нацистському концтаборі Дахау, де перебував в ув’язненні, а вже в наступному, 1946-му, пішов вчитися на історичний факультет.</p>
		<p>Основою казки, створеної уявою Миколи Зінчука, без сумніву, є його багатющий досвід збирача фольклору. Мандруючи від села до села, від містечка до містечка, — від одного хранителя народної мудрості до іншого, — наш казкар не просто механічно записував на папір чи на магнітофонну стрічку казкові сюжети. Він, натхненний глибинністю народної фантазії, творив і свій власний світ — світ, досить часто пов’язаний зі сьогоденням, з пережитим, і світ уявний з елементами не тільки казковості, а й фантастики, який так легко сприймається юним читачем. Але, як би там не було, головне опертя у творчості Микола Зінчук черпає з народних глибин. Тільки за останні десяток літ з-під його пера (чи то пак завдяки його збирацькій вдатності) з’явилося майже два десятки видань, які стали справжнім явищем у царині сучасної української фольклористики. «З невичерпної криниці: Казки Українських Карпат», «Чарівна скринька», «Дарунок веселки», «Казки та легенди Турківщини», «Казки та легенди Сколівщини», «Чарівна квітка: Казки з-над Дністра», «Дерево до неба: Казки та легенди на християнські теми», «Казки Буковини» (в 4-х томах), «Казки Покуття», «Казки Бойківщини», «Народні оповідання»... — цей перелік далеко не вичерпаний, та й, зрештою, він чи не щомісяця поповнюється новими книжками казкаря, які виходять у різних видавництвах країни. Воістину невичерпна сила таланту збирача народних перлин, і вочевидь ця сила має опертя саме на ту добру справу, якій присвятив своє життя Микола Зінчук. Хай же його залюбленість у народну мудрість і тобі, дорогий читачу, принесе радість від ознайомлення з творчістю небуденної людини.</p>
		<p class="article__author">Дмитро Сапіга, видавець</p>
	</article>


	<article class="articleFirst">
		<h1 class="articleFirst__header">Від автора</h1>

		<figure class="illustration">
			<img class="illustration__image" loading="lazy" decoding="async" src="/Український фольклор Книги/Микола Зінчук ☼ Чарівні казки/ілюстрації/image002.jpg" alt="Микола Зінчук" title="Микола Зінчук фольклорист, автор книги Чарівні казки">
			<figcaption class="illustration__caption">Микола Зінчук</figcaption>
		</figure>
		<p>Комусь може здатися дивним, що для Високої Премії разом з цією книгою подається 40 томів зібраних і впорядкованих її автором українських народних казок. Адже такого з Високою Премією ще не бувало. Причини цього криються в історії українського народу.</p>
		<p>В середньовіччі ми, українці, мали могутню державу з центром у Києві, яка тоді звалася Русь. Але історичні обставини склалися нещасливо для нас, і ми свою незалежність втратили. Впродовж багатьох століть українці були бездержавним народом. Наша земля була розірвана і належала частинами різним державам. Основна частина входила до складу Російської імперії, спочатку царської, а потім у двадцятому столітті, до імперії комуністичної, яка претендувала на те, щоб стати всесвітньою.</p>
		<p>А країна наша багата своїми ресурсами і прекрасна. І наші поневолювачі робили все можливе й неможливе, щоб володіти нашою землею вічно. А для того треба було денаціоналізувати й асимілювати наш народ. Сотні разів видавалися офіційні державні заборони на використання української мови у державних установах, у шкільному навчанні та науковій літературі. У 1863 році так званим «валуєвським циркуляром» Російська імперія проголосила на весь світ: «Ніякої української мови не було, нема і не може бути». А в 1876 році було заборонено завозити в Україну книги, які друкувалися на українській мові в інших державах. Навіть слово «Україна» було вилучено з офіційного вжитку і замінене словом «Малоросія».</p>
		<p>За умов таких драконівських заборон сукупний творчий геній українського народу знайшов своє вираження насамперед у фольклорі, який розвивався незалежно від волі правителів метрополії. І на ниві фольклору створені величезні скарби народної культури нашого народу. Тільки у фондах Інституту мистецтвознавства, фольклору та етнології імені М. Т. Рильського Академії Наук України зберігається 200 тисяч українських народних пісень. А це ж далеко не все, що має в цьому жанрі український народ. Таке ж саме становище і з казками та всіма іншими фольклорними жанрами. За 35 років (1975-2010) безперервної парці мені, крім народних пісень та всіх інших фольклорних матеріалів, вдалося зібрати близько восьми тисяч одиниць казок, причому багато сюжетів мають свої аналогії у фольклорі багатьох інших народів Європи і всього світу. Наш, український фольклор є невід’ємною часткою світової народної культури.</p>
		<p>А наша українська мова, про яку наші поневолювачі віками твердили, що це не мова, а тільки діалект російської або польської, мелодійна і прекрасна. У 1906 році, коли повіяв короткочасний вітер свободи, викликаний російською революцією 1905 року, спеціальна комісія російської Академії наук на чолі з видатним лінгвістом Алєксєєм Шахматовим дійшла офіційного висновку, що українська мова — це не діалект, а самобутня мова.</p>
		<p>У 30-их роках ХІХ століття відбулися всесвітні конкурси мов у Парижі, а потім у Римі, і на обох цих конкурсах авторитетне міжнародне журі присудило українській мові третє місце серед мов усіх народів світу. Цей факт говорить сам за себе і не потребує особливих коментарів.</p>
		<p>І ще на одну обставину хочу звернути увагу. Казка — це жанр політично нейтральний і покликаний збуджувати світлі емоції людей. Але коли я писав ці казки, жорстока історична правда про буття мого народу і невеселі обставини його сучасного життя спонукали мене, в ім’я святої правди, подавати й невеселі картини. Я просто не міг зображувати все тільки в світлих тонах і обминати похмурі картини життя. Я писав так, як підказувало мені моє сумління.</p>
		<p class="article__author">Микола Зінчук, 14 жовтня 2010 року</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Микола Зінчук ☼ Чарівні казки/ілюстрації/image003.jpg" alt="Перша сторінка" title="Перша сторінка книги Чарівні казки, автор Микола Зінчук">
		<figcaption class="illustration__caption">Ілюстрація Савєльєвої Тетяни Борисівни</figcaption>
	</figure>

	<ul class="article__listOfLinks">
		<li><a href="/Український фольклор Книги/Микола Зінчук ☼ Чарівні казки/Хрук і Рябий.html">Хрук і Рябий</a></li>
		<li><a href="/Український фольклор Книги/Микола Зінчук ☼ Чарівні казки/Свиняча позиція, або п’ять хлібів на рубля.html">Свиняча позиція, або П’ять хлібів на рубля</a></li>
		<li><a href="/Український фольклор Книги/Микола Зінчук ☼ Чарівні казки/Вітер забуття.html">Вітер Забуття</a></li>
		<li><a href="/Український фольклор Книги/Микола Зінчук ☼ Чарівні казки/Друг вовк.html">Друг Вовк</a></li>
		<li><a href="/Український фольклор Книги/Микола Зінчук ☼ Чарівні казки/Чорний ворон і стая.html">Чорний ворон і Стая</a></li>
		<li><a href="/Український фольклор Книги/Микола Зінчук ☼ Чарівні казки/Рудик.html">Рудик</a></li>
		<li><a href="/Український фольклор Книги/Микола Зінчук ☼ Чарівні казки/Необачний шпачок.html">Необачний шпачок</a></li>
		<li><a href="/Український фольклор Книги/Микола Зінчук ☼ Чарівні казки/Зозуляста курочка.html">Зозуляста курочка</a></li>
		<li><a href="/Український фольклор Книги/Микола Зінчук ☼ Чарівні казки/Гризонько.html">Гризонько</a></li>
		<li><a href="/Український фольклор Книги/Микола Зінчук ☼ Чарівні казки/Зачарована лебідка.html">Зачарована лебідка</a></li>
		<li><a href="/Український фольклор Книги/Микола Зінчук ☼ Чарівні казки/Снігуронька і зайчики.html">Снігуронька і зайчики</a></li>
		<li><a href="/Український фольклор Книги/Микола Зінчук ☼ Чарівні казки/Хлопчик з горішка.html">Хлопчик з горішка</a></li>
		<li><a href="/Український фольклор Книги/Микола Зінчук ☼ Чарівні казки/Собачий правитель.html">Собачий правитель</a></li>
		<li><a href="/Український фольклор Книги/Микола Зінчук ☼ Чарівні казки/Розумна шапка.html">Розумна шапка</a></li>
		<li><a href="/Український фольклор Книги/Микола Зінчук ☼ Чарівні казки/Чарівна скринька.html">Чарівна скринька</a></li>
		<li><a href="/Український фольклор Книги/Микола Зінчук ☼ Чарівні казки/Дарунок веселки.html">Дарунок веселки</a></li>
		<li><a href="/Український фольклор Книги/Микола Зінчук ☼ Чарівні казки/Дерево щастя.html">Дерево Щастя</a></li>
		<li><a href="/Український фольклор Книги/Микола Зінчук ☼ Чарівні казки/Чарівна сопілка.html">Чарівна сопілка</a></li>
		<li><a href="/Український фольклор Книги/Микола Зінчук ☼ Чарівні казки/Лариса і Білонька.html">Лариса і Білонька</a></li>
		<li><a href="/Український фольклор Книги/Микола Зінчук ☼ Чарівні казки/Брати-жайворонки.html">Брати-жайворонки</a></li>
		<li><a href="/Український фольклор Книги/Микола Зінчук ☼ Чарівні казки/Темні сили підземелля.html">Темні сили підземелля</a></li>
		<li><a href="/Український фольклор Книги/Микола Зінчук ☼ Чарівні казки/Пісні старого Вітряка.html">Пісні Старого Вітряка</a></li>
		<li><a href="/Український фольклор Книги/Микола Зінчук ☼ Чарівні казки/Пригоди Хрестового Короля.html">Пригоди хрестового короля</a></li>
		<li><a href="/Український фольклор Книги/Микола Зінчук ☼ Чарівні казки/Світ навиворіт.html">Світ навиворіт</a></li>
		<li><a href="/Український фольклор Книги/Микола Зінчук ☼ Чарівні казки/Чарівне яйце.html">Чарівне яйце</a></li>
		<li><a href="/Український фольклор Книги/Микола Зінчук ☼ Чарівні казки/Українська Білосніжка.html">Українська Білосніжка</a></li>
		<li><a href="/Український фольклор Книги/Микола Зінчук ☼ Чарівні казки/Мільйон.html">Мільйон</a></li>
		<li><a href="/Український фольклор Книги/Микола Зінчук ☼ Чарівні казки/Сучасна одіссея.html">Сучасна одіссея</a></li>
		<li><a href="/Український фольклор Книги/Микола Зінчук ☼ Чарівні казки/Сокотило.html">Сокотило</a></li>
		<li><a href="/Український фольклор Книги/Микола Зінчук ☼ Чарівні казки/Ляля.html">Ляля</a></li>
		<li><a href="/Український фольклор Книги/Микола Зінчук ☼ Чарівні казки/Шимпанзюка.html">Шимпанзюка</a></li>
		<li><a href="/Український фольклор Книги/Микола Зінчук ☼ Чарівні казки/Тумба-Юмба.html">Тумба-Юмба</a></li>
		<li><a href="/Український фольклор Книги/Микола Зінчук ☼ Чарівні казки/Бешкетний друг Яко.html">Бешкетний друг Яко</a></li>
		<li><a href="/Український фольклор Книги/Микола Зінчук ☼ Чарівні казки/Маленька Леся.html">Маленька Леся</a></li>
		<li><a href="/Український фольклор Книги/Микола Зінчук ☼ Чарівні казки/Леся, Яко і секретар Кабан.html">Леся, Яко і секретар Кабан</a></li>
		<li><a href="/Український фольклор Книги/Микола Зінчук ☼ Чарівні казки/Пахощі троянди.html">Пахощі троянди</a></li>
		<li><a href="/Український фольклор Книги/Микола Зінчук ☼ Чарівні казки/Білочка.html">Білочка</a></li>
		<li><a href="/Український фольклор Книги/Микола Зінчук ☼ Чарівні казки/Жайворонок.html">Жайворонок</a></li>
		<li><a href="/Український фольклор Книги/Микола Зінчук ☼ Чарівні казки/Михайло Обіцяйло.html">Михайло Обіцяйло</a></li>
		<li><a href="/Український фольклор Книги/Микола Зінчук ☼ Чарівні казки/Позичайло.html">Позичайло</a></li>
		<li><a href="/Український фольклор Книги/Микола Зінчук ☼ Чарівні казки/Іван Корзан.html">Іван Корзан</a></li>
		<li><a href="/Український фольклор Книги/Микола Зінчук ☼ Чарівні казки/Дівчина в окулярах.html">Дівчина в Окулярах</a></li>
		<li><a href="/Український фольклор Книги/Микола Зінчук ☼ Чарівні казки/Загублена голова.html">Загублена голова</a></li>
		<li><a href="/Український фольклор Книги/Микола Зінчук ☼ Чарівні казки/Щаслива картоплинка.html">Щаслива картоплинка</a></li>
		<li><a href="/Український фольклор Книги/Микола Зінчук ☼ Чарівні казки/Край дармоїдів.html">Край Дармоїдів</a></li>
	</ul>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Микола Зінчук ☼ Чарівні казки/ілюстрації/image036.jpg" alt="Задня обкладинка" title="Задня обкладинка книги Чарівні казки, автор Микола Зінчук">
		<figcaption class="illustration__caption">Ілюстрація Савєльєвої Тетяни Борисівни</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Чарівні казки/">Микола Зінчук «Чарівні казки»</a></p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українські народні казки/" title="Українські народні казки, побутові казки, чарівні казки, казки про тварин">Українські казки</a></li>
	</ul>
</footer>
<!--#include virtual="/-/inc/general__page_end.inc" -->
