<!--#include virtual="/-/inc/general__page_start.inc" -->
<title>Скочище ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Скочище» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Скочище.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Скочище <br><span class="article__headerDescription">Легенда Полтавщини</span></h1>
	<p>Є у Пісках, біля річки Удай, таке місце яке колись називали Скочищем.</p>
	<p>А ось яку легенду пов’язують з цим місцем.</p>
	<p>Була в селі одна дуже гарна дівчина, два парубки кохали її, ходили за нею, давали їй дарунки й посилали до неї сватів. Та чи злий дух закляв їй серце, чи злі очі замовили, не могла кохати жодного, але і не могла відмовити обом. Батьки говорили щодня, що треба вийти заміж, але вона не хотіла. Бо в хаті тяжке життя молодиці, треба йти до пана Гуценка на панщину, вдома господарство, а якщо Бог дасть дітей, немає коли і вгору глянути. Ще коли душа пристане до душі, а люди покохаються, можуть витерпіти таке життя, а ця дівчина не кохала жодного з них.</p>
	<p>Отже водила за носа їх різними способами. То поки вишиє рушник, то як витче пояс, то як виросте сестра, аж нарешті перебрала всі відмовки, а батьки напирали. Треба було рішитись на щось. От бідна дівчина взялась на такий спосіб: коли йшли з празника коло того місця, де Удай плине широко між берегами, сказала до них напівжартом, напівправду:</p>
	<p>— Котрий з вас перескочить ріку, за того вийду.</p>
	<p>Думала, що, може, вони покинуть її, коли їм так скаже. Але вони пішли до церкви, взяли благословенство від попа, поцілували хрест і Євангелію, а потім пішли над берег ріки, перехрестились, скакали один по другому. І обидва потопились заради дівчини.</p>
	<p>Коли вона побачила це, рушилось її сумління і жаль, стало їй за ними.</p>
	<p>— Дві душі згубила, нехай і я згину! — сказала вона й третя скочила в Удай, Відтоді старі люди звуть те місце Скочище.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67. Скочище. Записано в с. Піски-Удайські Чорнухівського району від Лобас Єфросинії Костівни (1934) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
