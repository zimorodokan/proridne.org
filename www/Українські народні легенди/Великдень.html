<!--#include virtual="/-/inc/general__page_start.inc" -->
<title>Великдень ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Великдень» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Великдень.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Великдень <br><span class="article__headerDescription">Легенда Подніпров’я (Наддніпрянщини)</span></h1>
	<p>Був теплий весняний недільний ранок. Але Матінка Божа ще і не лягала спати від Страсного четверга. Сиділа біля вікна і гірко плакала. Плакала за сином своїм єдинородним Ісусом. Гірко плакала і молилась.</p>
	<p>Коли це раптом почувся ніжний дзвін і засяяло все в хаті. Біля вікна появилися янголи. Вони радісним голосом проспівали:</p>
	<p>— Христос Воскрес!</p>
	<p>Заридала Божа Мати. Коли знову спів:</p>
	<p>— Христос воскрес!</p>
	<p>Матінка Божа мовчки підійшла до столу, запалила свічечку і поглянула на тарілку, де лежала розпочата нею ще три дні тому рибка. І знову-сяйво, і янгольський глас:</p>
	<p>— Христос воскрес!</p>
	<p>Полилися річкою гіркі материнські сльози на тарілку. І сказала Мати Божа:</p>
	<p>— Якщо з цієї тарілки зробиться озерце і затріпочеться рибка, то буде правда.</p>
	<p>І заграло сонечко, і сколихнулась сльозяна вода в тарілці, і затріпалася рибка. Промовила Мати Божа:</p>
	<p>— Воістину воскрес! Великий нині день!</p>
	<p>Так неділю воскресіння Божого називають Великоднем і вітаються:</p>
	<p>— Христос воскрес!</p>
	<p>Відповідають:</p>
	<p>— Воістину воскрес.</p>
	<p>А ще рибалки почали виловлювати в морі плоску однооку рибу, яку назвали камбалою. Хочете — вірте, хочете — ні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85. Великдень. Записано в селі Кути Маньківського району від Довгої Гапки у 1962 році.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
