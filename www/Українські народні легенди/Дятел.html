<!--#include virtual="/-/inc/general__page_start.inc" -->
<title>Дятел ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Дятел» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Дятел.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Дятел <br><span class="article__headerDescription">Легенда Чернігівщини</span></h1>
	<p>Питаєте, чому дятлів так називають? Так об цім є таке.</p>
	<p>Кажуть, колись жив мужик. Ох, пригожий він був: високий, статний, чудо не мужик! І була в нього жінка. Така ж красуня розписана, що трудно в селі кращу найти: висока, струнка, лицем пригожа (лице білеє-білеє, якби крейдою хто побілив). От жили вони, добра було в них чимало, да тільки дітей Бог не дав. Люди подейкували, що напевно гріх якийсь мали, того й бездітні були. Ну а з роками якось примирилися вони, що діток немає, так почали шукати, щоб чуже взять, чи сирітку, чи лишнє в якійсь сім’ї.</p>
	<p>От якось іде мужик лісом і чує, що хтось плаче. Він пішов туди, аж в хащах лежить мале дитя. Та чудне воно якесь було. У нього пупа не було! Думає: що його робить: забрать — не забрать. Забери, а чудне. А як од нечисті воно?! Да так дитя жалібно плакало, що забрав. А під дитям шапочка лежала червона. Що вартувало не взяти її. Ні! Взяв! Да іще на голову напер. Так зразу й став птицею в червоній шапочці. А то дитя наче питає:</p>
	<p>— Хто ти?</p>
	<p>Він хоче сказати: «Дядя», а виходіть: «Дятел».</p>
	<p>З тих пор і літає той мужик птицею в червоній шапочці, стукає, щоб люди його почули да в дім впустили. Да не пускають, тільки дятлом називають. А питаєте, де дитя ділось? А хто його знає, об тім не чула, не знаю, не відаю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Дятел. Записано в Брусилові Чернігівського району від Хромець Ганни Гнатівни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
