<!--#include virtual="/-/inc/general__page_start.inc" -->
<title>Зачарований льох ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Зачарований льох» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Зачарований льох.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Зачарований льох <br><span class="article__headerDescription">Українська легенда</span></h1>
	<p>Це було давно, ще за часів кріпаччини. Там, де зараз височіє у Боремлі старий замок, стояв колись розкішний панський палац. Жили там пани Чацькі, а в них була наймичка Мелашка з маленькою дитиною.</p>
	<p>Якось у Великдень, ще й сонце не сходило, вийшла Мелашка з дитиною у двір і бачить — стоїть серед двору панського красивий великий льох, ще й двері до нього відкриті.</p>
	<p>Що за дивина? Раніше його не бачила жінка. Зайшла у льох — ще дивніше видовище постало перед нею. Все у льосі світилося, а на скринях, столах, лежала сила-силенна всякого багатства: золото, срібло, самоцвіти...</p>
	<p>Посадила Мелашка дитину на стіл, а сама кинулась збирати коштовності в запіл. Назбирала, побігла до хатини, щоб висипати і знову вернутися.</p>
	<p>Та коли вийшла у двір — льох зник. Мовби крізь землю провалився. Бігала, плакала бідна Мелашка, все гукала свою маленьку донечку, яку лишила в льосі, та дарма. Ніяких слідів від льоху і її дитини не було.</p>
	<p>Пройшло багато днів. Мелашка все побивалася за дитиною, розпитувала людей. Ніхто нічого достеменно порадити не міг.</p>
	<p>Та одного дня зайшов до неї за милостинею старенький-старенький дідусь. Обдарувала його Мелашка, а після почала розказувати про своє горе. Вислухав її дідусь і порадив:</p>
	<p>— Вийди жінко, знову у таку саму пору на Великдень у двір. Стоятиме льох — зайди, побачиш свою дитину, візьми і хутко вертайся назад та не оглядайся, бо знову матимеш лихо. Цей льох зачарований.</p>
	<p>Послухалась Мелашка дідусевої поради. Точнісінько о такій же порі на Великдень вийшла, вона у двір і побачила — стоїть льох. Убігла швиденько Мелашка у льох, а там сидить на столі жива-живісінька її маленька донечка і грається коштовностями. Ніби нічого й не трапилось.</p>
	<p>Забрала Мелашка дочку і з льоху. Все зробила так, як радив дідусь.</p>
	<p>Але дитина незабаром захворіла, а через деякий час померла. Гірко плакала вдовиця, клянучи свою долю і той зачарований льох.</p>
	<p>Наступного року на Великдень вийшла вона у двір і знову побачила льох. Гірко заридала:</p>
	<p>— Щоб ти провалився на віки вічні! Через тебе моя дитина пішла навіки в сиру землю.</p>
	<p>Раптом похитнулася земля, провалився льох, а з ним і Мелашки не стало. З тих пір і понині льох той не з’являється. Прокляла його Мелашка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Зачарований льох <br><span class="article__headerDescription">Легенда Подніпров’я (Наддніпрянщини)</span></h1>
	<p>Це було давно, ще за часів кріпаччини. Там, де зараз стоять руїни панського маєтку, стояв розкішний панський палац. Жили там пани Ящики, а в них була наймичка Маланка, і була в неї маленька дитина.</p>
	<p>Якось на Великдень, ще й сонце не сходило, вийшла Маланка з дитиною на двір і бачить, що відкрився під маєтком красивий великий льох. Що це таке? Раніше його не бачила жінка і вона зайшла тихенько туди. І диво-дивне постало перед нею. Все у льосі світилося, а в скринях золото, срібло, самоцвіти.</p>
	<p>Посадила Маланка дитину, а сама почала збирати золото в фартух. Назбирала, побігла, щоб висипати, та коли вийшла у двір, льох зник. Бігала, плакала бідна жінка, гукала свою донечку, але дарма, ніяких слідів ні від льоху, ні від дитини.</p>
	<p>Проклинала жінка свою жадібність, та вдіяти нічого не могла. Пройшов час, померла Маланка, зруйнувався маєток, а до цього часу у Добрій передаються чутки про таємничий льох під панським маєтком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44. Зачарований льох. Записано в Добрій Маньківського району від Столярчук Зінаїди Іванівни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
