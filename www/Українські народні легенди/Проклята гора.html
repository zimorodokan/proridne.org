<!--#include virtual="/-/inc/general__page_start.inc" -->
<title>Проклята гора ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Проклята гора» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Проклята гора.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Проклята гора <br><span class="article__headerDescription">Легенда Подніпров’я (Наддніпрянщини)</span></h1>
	<p>Посеред високих тополь, розлогих верб високо на горі стояв розкішний панський маєток. Внизу протікала невеличка річка, стояла криниця. Через болото зроблений місточок, яким проїжджав тільки пан.</p>
	<p>З маєтку видно, як на полі гнули спини кріпаки. Ніколи пан не сказав до них доброго слова, лише чули від нього крики, а над спинами свистіли нагайки. Щодня обливалися гіркими сльозами і посилали прокльони в сторону пана.</p>
	<p>А пан жив веселим життям. На Великдень виїхав з сім’єю в гості до іншого пана. Під вагою карети місток поламався і вся сім’я потонула в болоті.</p>
	<p>Нині на цій горі не росте густа трава, а з квітів лише чебрець. На болоті росте осока і жаби ведуть розповідь своїм дітям, щоб тільки гріли свої спини на цьому грішному місці, а жили в іншому.</p>
	<p>На горі після смерті пана збудували церкву, що на Великдень провалилася крізь землю разом з батюшкою та християнами, які там були. Щороку на Великдень, коли лягти на цій горі, то можна почути дзвін дзвонів. Іде служба Божа.</p>
	<p>Ця гора знаходиться на північ за кілометр від села Чорна Кам’янка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58. Проклята гора. Записано в Чорній Кам’янці Маньківського району від Дармограй Романа Васильовича (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
