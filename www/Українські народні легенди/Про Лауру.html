<!--#include virtual="/-/inc/general__page_start.inc" -->
<title>Про Лауру ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Лауру» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Лауру.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Лауру <br><span class="article__headerDescription">Легенда Подніпров’я (Наддніпрянщини)</span></h1>
	<p>Було це давно, ще тоді, коли на нашу Україну нападали страшні вороги-татари.</p>
	<p>Жила в селі дівчина, звали її Лаура. Вона мала неабияку красу. Струнка, білолиця. Чорні коси, як дві змії, сягали нижче пояса.</p>
	<p>А карі очі і чорні брови не одного козака з розуму зводили. Дівчина зростала сиротою і проживала з дідусем. Старенький так любив і пестив свою внучку, що і душі в ній не чаяв.</p>
	<p>А Лаура була дуже доброю та чуйною дівчиною. Вона кохалася в природі. Доглядала дерева, кущі калини, пташок, звірят. Дівчина була і сама як пташка. Пурхала то тут то там. Беручка до роботи і до всякого діла. Любили в селі Лауру і поважали її дідуся. Здавалося, що саме щастя поселилося в хаті дідуся і внучки.</p>
	<p>Та ось одного разу на село, ніби чорна зграя круків, напали чужинці-татари. Вони грабували людей, палили їхні оселі, вбивали старих і малих хто не встиг сховатися, дідусь хворів і не міг втекти, а доглядала його Лаура, яка теж лишилася в селі.</p>
	<p>І ось страшний татарин рвонув благенькі дверцята хатки і влетів у оселю. Побачивши дівчину, він став, як укопаний стовп. Його вразила її неземна краса.</p>
	<p>Він не став убивати дідуся і на хаті поставив знак, щоб не палили, але забрав з собою Лауру.</p>
	<p>З тих пір про неї ніхто нічого не чув. Старі люди переказували, що ніби вона стала дружиною падишаха, а інші казали, що вона кинулася в Чорне море коли її переправляли в Туреччину. Жителі села дуже жаліли за нею і підтримували дідуся. На її честь село назвали Лаурка.</p>
	<p>І стоїть тепер село, заквітчане садами, вербами і червоною калиною, яка своєю вродою нагадує прекрасну дівчину Лауру.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>89. Про Лауру. Записано в селі Суха Калигірка Катеринопільського району від Шаповалової Яни Миколаївни 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
