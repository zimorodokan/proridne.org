<!--#include virtual="/-/inc/general__page_start.inc" -->
<title>Десна, Снов, Дніпро ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Десна, Снов, Дніпро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Десна, Снов, Дніпро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Десна, Снов, Дніпро <br><span class="article__headerDescription">Легенда Чернігівщини</span></h1>
	<p>Розповідала мені моя бабуся, що колись Десна та Снов були людьми.</p>
	<p>Жила собі така гарна-прегарна дівчина Десна. Очі в неї були сині-сині, вуста яскраво-червоні, завжди усміхнені.</p>
	<p>Батько Десни був дуже суворий і навіть деспотичний. Ніколи він не відпускав дівчину ні на вулицю погуляти, ні музик послухати, навіть біля вікна сидячи, бо боявся, що хто-небудь викраде його доньку й залишиться вітець у самоті.</p>
	<p>Одного разу батько Дніпро вирішив подивитися світу, сходити до моря, про яке слава йшла як про дуже велике та багатюще рибою, сіллю та іншими багатствами, а доньку зачинив у будинку й наказав нікуди не виходити, навіть до вікна до приступати.</p>
	<p>Сидить бідна дівчина, сумує, сльози проливає, що ні з ким навіть словом перемовитися не може. Аж тут чує: хтось стукає у віконечко. Мовчить дівчина, боїться, що то батько повернувся, щоб її перевірити. А стукіт не припиняється...</p>
	<p>Вирішила Десна виглянути стиха та перевірити, чи то батько, чи ні. Аж гульк у вікно вскочив Снов. Парубок бійкий, веселий, а в селі ходила про нього слава, як про забіякуватого. Усі знали, що він легковажний, до жодної дівчини довго не залицяється, а день-два пороги пооббива та й до іншої стежку топче.</p>
	<p>— Чого прийшов? Не кликала я тебе.</p>
	<p>— А мене кликати не треба, сам прийду, бо кохаю тебе ніжно-ніжно, вірно-вірно. Скількох дівчат зустрічав, а з жодною не можу довго говорити, бо завжди тебе в ній бачу. Вийди за мене заміж, благаю!</p>
	<p>— Не можу, батечко не дозволить нам одружитися. Сам знаєш, як він мене від себе відпускати не хоче.</p>
	<p>— А ми з тобою втечемо. Коли кохаєш мене так, як я тебе, то побігли.</p>
	<p>Вискочили вони у вікно, а пес загавкав. Цей гавкіт почув батько Дніпро</p>
	<p>та й заспішив додому, щоб повернути доньку-втікачку. Змолилися Десна й</p>
	<p>Снов до богині Роди, щоб порятувала їх. От Рода й перетворила їх на річки. У тому місці, де зустрілися Снов і Десна утворилися Устя (їх так називають і до нашого часу), а де Десна чекала на батька, там вона впадає в Дніпро, бо ніколи діти не можуть бути далеко від батьків.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Десна, Снов, Дніпро. Записано в Брусилові Чернігівського району від Моховик Ганни Іванівни (1942) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
