<!--#include virtual="/-/inc/general__page_start.inc" -->
<title>Козачка і Мужево ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Козачка і Мужево» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Козачка і Мужево.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Козачка і Мужево <br><span class="article__headerDescription">Легенда Полтавщини</span></h1>
	<p>Зіньків — Дейкалівка — Новоселівка ... Через пагорби і долини, ліси і мости веде хоч і асфальтована, проте давно не «латана», вибоїста дорога. Біля неї, зліва на пагорбі, не доїжджаючи новоселівського містка, можна побачити кілька старих могил з похиленими хрестами, а ще вище — одинокі, напіврозвалені старі хати. Це все, що залишилось нам на згадку про колись тихий, мальовничий і квітучий хутірець із пісенною назвою Козачка.</p>
	<p>Колись, кажуть, поселився тут із своєю жінкою, красунею-росіянкою, один із останніх представників вільного козацтва, щоб вкотре спробувати замінити звитяжну шаблюку на цілком мирне рало. І заснували вони хутір, і прослалася їхня земля від пагорба аж у долину, по якій текла невеличка, спокійна річечка...</p>
	<p>Але чи то мовні бар’єри стали на перешкоді, чи козак виявився надто мирним, а його жінка войовничою? Розпалася їхня пара. І поділили вони землю так: та, що на пагорбі, дісталася жінці, а та, що в долині, за річкою — чоловікові. Річка стала ніби кордоном між жінчиною і «мужевою» землею.</p>
	<p>Так і по сей день маленький, тепер уже покинутий хутірець носить назву Козачка (так прозивали жінку), а річку-кордон так і звуть Мужево (з часом — Мужева Балка).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27. Козачка і Мужево. Записано в Новоселівці Зіньківського району від Дуб’ячи Катерини Олександрівни (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
