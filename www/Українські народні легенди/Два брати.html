<!--#include virtual="/-/inc/general__page_start.inc" -->
<title>Два брати ☼ Українська легенда ☼ Народна творчість</title>
<meta name="Description" content="Українська народна легенда «Два брати» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Два брати.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Два брати <br><span class="article__headerDescription">Українська легенда</span></h1>
	<p>Колись в одному селі жили два брати — Вакула та Остап. От якось узимку пішов Вакула до лісу та й зустрів лісового діда. Той дідок стояв під ялиною і тремтів від холоду. Знімаючи з себе кожуха, Вакула кинувся до старого. Та як тільки хлопець торкнувся діда, той умить розсипався і перетворився на купу срібла.</p>
	<p>Щасливим і багатим повернувся Вакула додому і про все розповів братові. Остап теж захотів легко розбагатіти, та йти до лісу в холод йому не хотілось. Ото ж дочекався він тепла і пішов шукати лісового діда. Та не знав Остап, що в таку пору року лісових людей краще сторонитися, бо після зими вони їдять геть усе, навіть людей.</p>
	<p>Як пішов Остап до лісу, то більше ніхто його й не бачив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
