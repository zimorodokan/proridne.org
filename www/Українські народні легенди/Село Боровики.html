<!--#include virtual="/-/inc/general__page_start.inc" -->
<title>Село Боровики ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Село Боровики» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Село Боровики.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Село Боровики <br><span class="article__headerDescription">Легенда Чернігівщини</span></h1>
	<p>Кажуть, колись дуже давно, ще до Потопу, на цьому місці, де зараз знаходиться наше село, був великий сосновий ліс. У ньому росло багато білих грибів і почали тут люди селиться, хати будувати, хазяйство заводити. Так село назвали Боровиками. А те місце, де самі дуби росли, так і тепер Дубровою зветься.</p>
	<p>Неподалік від центру села був великий глибокий круг (ставок). Посеред круга багато плаву (багно, болотянка). Не можна було ногою ступити. Тільки качки й гуси туди ховалися, виводили пуленят (пташенят). У тому крузі й люди тонули. А через те, що він був такий широкий і круглий, стали називати його Майданом, урочище за Боровиками, де ми влітку корів поїмо, зветься Пустовите. Раніше там були ковпитські землі. У хазяїна, який там пахав землю, була прізвище Пустовойт. 3 тих пір так і зветься те місце — Пустовитим.</p>
	<p>За селом стояв великий вітряний млин. А поле за Боровиками, де ми сіно косимо на зиму, називають Аеродромом. Там у війну по лісу були порубані смуги, де сідали самольоти. То був військовий аеродром. Льотчики жили в селі, а самольоти в ліс заганяли. Недалеко од села згоріли два наших само льоти, бо були збиті німцями.</p>
	<p>Люди розказують, що там ще у давнину було якесь прокляте місце, відьомське. Йдеш, бувало, увечері, то й побачиш коло греблі, що або якесь колесо поперед тебе котиться, або кіт якийсь качається. А тоді по ній ногами пробіжить, або бик якийсь дорогою пройде. Тільки перейдеш ту греблю і всі ці видіння щезають. Кажуть, ще й тепер увечері там можна привидів побачити.</p>
	<p>А на полі за Боровиками колись давно був сад, там росли високі груші. В селі водилися відьми. Вони різні лиха, людям робили: корів по хлівах доїли, порчу насилали. То вони зліталися на найвищу грушу у тому саду, раду радили. Одна відьма виїхала десь аж у Київ. А тоді через кілька років зустріла людину із нашого села та все перепитувала:</p>
	<p>— Чи росте ще та стара груша, на яку ми зліталися, коли відьмами були?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28. Село Боровики. Записано в Боровиках Чернігівського району від Найди Марини Федорівни (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
