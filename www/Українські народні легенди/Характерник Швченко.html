<!--#include virtual="/-/inc/general__page_start.inc" -->
<title>Характерник Швченко ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Характерник Швченко» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Характерник Швченко.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Характерник Швченко <br><span class="article__headerDescription">Легенда Подніпров’я (Наддніпрянщини)</span></h1>
	<p>Був собі колись такий великий чоловік, характерник Тарас Шевченко. Та такий, що з ним ніхто не міг зрівнятися. їздив він, кажуть, скрізь по світі та збирав від панів різні листи, бумаги.</p>
	<p>Та Шевченко цей дуже клопотався за людей, що робили в панів поденщину і домагався за них у царя, щоб той дав їм волю. А цар все-таки волі не давав. От раз він приходить до царя в палати. Ввійшовши, він хап за шапку та об землю трісь! Та й каже тоді цареві:</p>
	<p>— Оце тільки й твоєї землі, що під моєю шапкою, а над всією землею пани царюють! Весь світ я з’їздив, а ніде не бачив, щоб так гірко та важко жити було людям, як у твоїм царстві!</p>
	<p>Цар за такі зухвалі слова дуже розізлився та й каже слузі:</p>
	<p>— Відведіть його у темний ліс і прикуйте ланцюгами до дерева на поталу вовкам!</p>
	<p>Та й відвели Шевченка у темний ліс та й залишили його там самого-самісінького. Люди, дізнавшись про таку пригоду, чимдуж поспішили у ліс до Шевченка, але спізнилися. Його там вже не було, тільки кайдани на землі лежали.</p>
	<p>Коли царя не стало на світі, вулицю в селі, по якій проходив Тарас Шевченко назвали його іменем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Характерник Шевченко. Записано в Михайлівці Чорнобаївського району від Бурлай Химки Юхимівни (1919) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
