<!--#include virtual="/-/inc/general__page_start.inc" -->
<title>Антонівка ☼ Українська легенда ☼ Народна творчість</title>
<meta name="Description" content="Українська народна легенда Поділля «Антонівка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Антонівка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Антонівка <br><span class="article__headerDescription">Легенда Поділля</span></h1>
	<p>Про назву села Антонівка ходить багато легенд. Але найпоширеніша з них про дівчину, яка врятувала людей села від голодної смерті.</p>
	<p>Давно це було. Одружився один юнак, і з’явилася в домі його батьків молода невістка Антоніна. Настав час, за звичаєм, взятися їй до роботи. Показали невістці глечики, щоб воду носити; показали ступу — просо товкти; показали круту кашу із товченого пшона варити і звеліли:</p>
	<p>— Годуй тепер нас, невістко!</p>
	<p>Пішла невістка до стодоли, де стояла ступа, нишком від усіх викопала біля неї ямку, обіклала лозою, обмазала глиною і зверху різним начинням прикрила, щоб непомітно було. Залишили тільки маленьку щілинку.</p>
	<p>І з того часу тричі на день, як приходила просо товкти, одну пригорщу зерна щоразу сипала в цю яму.</p>
	<p>От наповнилась яма, замазала вона її, викопала другу і теж проса повно насипала. Скільки тих ям на викопувала, хто знає, та тільки через рік, а може, через три після того, як взяли молоду невістку в дім, трапився в нашому селі неврожай. Настав голод. Люди поїли все, щоб було в засіках. Поїли і те зерно, що зберігалося для посіву.</p>
	<p>Настала весна, а поле їхали ні з чим. Немає в засіках ані зернятка! Покликала тоді молода невістка свою стареньку свекруху і показала їй заховане просо.</p>
	<p>— Я зберегла це насіння для людей. Хай приходять по нього, нене! — каже вона свекрусі.</p>
	<p>Зраділа старенька, привела свого діда. А той, як побачив ями, повні зерна, виліз на покрівлю стодоли і став скликати всіх жителів села.</p>
	<p>Зібралися односельці. Простяг перед собою старий долоні, повні проса. Показав людям і вигукнув:</p>
	<p>— Подивіться на це золото! Такої невістким, як у мене ще ні в кого не було!</p>
	<p>Роздав насіння, люди посіяли і врятувалися від голоду.</p>
	<p>З того часу село називають Антонівкою на честь рятівниці Антоніни.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38. Антонівка. Записано в Антонівці Ярмолинецького району від Бондар Марії 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
