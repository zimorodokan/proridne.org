<!--#include virtual="/-/inc/general__page_start.inc" -->
<title>Великий льох ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Великий льох» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Великий льох.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Великий льох <br><span class="article__headerDescription">Легенда Полтавщини</span></h1>
	<p>Історія практично кожного українського села чи містечка прикрашена переказами, в яких фігурують або скарби ( «золото» ), або підземелля ( «ходи» ).Цікавість і збагачення — дві стежки, що вибудовують людські долі чи принаймні збуджують фантазії дослідників.</p>
	<p>Тому, напевне, й не збереглися в етнопам’яті легенди про будівничих і стражів посольської оборонної лінії — міст Воїня, Пирятина, Прилук — тієї частини Змієвих Валів часів Володимира і Ярослава, яка дала б змогу сьогодні визначити дату періоду слов’янського утвердження в краї.</p>
	<p>Про відчайдушну спробу нащадків норманів — шведів облаштуватися на Пирятинщині свідчать два фольклорні міфи — про шведську могилу в с.Кроти, де поховані загиблі під час облоги замківської фортеці вікінги, і про шведські «ходи» — підземельні споруди в глиняних кручах між Дейманівкою і Шкуратами (урочище Курсів).</p>
	<p>У першому випадку майже достеменно встановлено, що могильник курганного типу належить набагато ранішим історичним шарам.</p>
	<p>У другому ми маємо загадку про військову і фінансову «базу» шведів обабіч Пирятина, яка навряд чи буде розгадана через плин років і небезпечність дослідження.</p>
	<p>... Кажуть, входів у вириті ходи було декілька (зараз ідентифікується тільки один). Говорять, що останню спробу пробратись у них робили студенти одного з полтавських вузів. Та вже через декілька метрів лазу в руці відчайдухів гасла свіча. Що там далі? Які скарби чи послання залишили після себе скандинавські зайди? А може, й не вони? Може, православні монахи Дейманівського скиту, прикритого Катериною разом з Густинським і Мгарським монастирями, мали в шкуратівських кручах прихисток від негод буремного світу?</p>
	<p>Параметри повітря в льохах господарів Шкуратів давали змогу відчути прохолоду в 30-градусну спеку і тепло в лютий мороз. Що там все-таки могло бути? Майбутні печери? Загадка Великого Льоху…</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Великий льох. Записано в Дейманівці Пирятинського району від Шлика Михайла Григоровича Коваленком А. І. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
