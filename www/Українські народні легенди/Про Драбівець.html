<!--#include virtual="/-/inc/general__page_start.inc" -->
<title>Про Драбівець ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Драбівець» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Драбівець.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Драбівець <br><span class="article__headerDescription">Легенда Подніпров’я (Наддніпрянщини)</span></h1>
	<p>Ще прабаба розказувала, як жили у Драбівцях перші люди, драбами називались, (драб — то бідний, голодранець).</p>
	<p>Та то брехня, бо ті, що тут жили були не голодранцями, а якимись повстанцями. Де і за що повстали, не скажу, та коли їх було розігнано і розбито, то поселились у наших місцях під бугром у затишку, все ховались од вітрів та негод. Отам, де П’ятилітка, їх було душ 11-13, жили там років із п’ять то і прозвалось П’ятиліткою.</p>
	<p>Одного звали Іллею, та такий гарний був і гарячий. Нікому не корився, нікого не боявся. Робив аж шкура тріщала, та і всіх там ганяв до роботи. Построїли хатки, зо три їх було. Дерев’яні стіни обмазали глиною і обставляли очеретом, щоб тепло було. Росли у їх вишні і сливи, а ще принесли терну і глоду.</p>
	<p>З роками П’ятилітка розросталась, розстроювалась, пахалася земля, появилась у них коняка, десь украли її. Добре вона робила, ну і берегли її, як за дитиною драби доглядали, Аякже, вона їм руки та спини берегла. Мати казали, було: «Роби, як драб, то не будеш раб».</p>
	<p>А так і є: от яке село стало.</p>
	<p>Це Ілля — повстанець навчив крити покрівлі товстим очеретом, аби було тепло і гарно. Ось який журавель біля криниці зробили, Курдіновським назвали в честь священика. Ото яка засуха не буде, а він вимолить дощу.</p>
	<p>То слава Богу, що ми пішли од повстанців, а не голодранців.</p>
	<p>Отак кутками і селились, строїли хати вже більші, обмазували не тільки причілкову стіну, а і всю хату. А в багатших уже і клуні були.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Про Драбівець. Записано в Драбівці від Заруби Євдокії Іванівни (1903) Баранником Юрієм.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
