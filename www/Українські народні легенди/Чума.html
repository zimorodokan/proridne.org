<!--#include virtual="/-/inc/general__page_start.inc" -->
<title>Чума ☼ Українська легенда ☼ Народна творчість</title>
<meta name="Description" content="Українська народна легенда «Чума» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чума.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чума <br><span class="article__headerDescription">Українська легенда</span></h1>
	<p>Було колись народу стільки, як трави та листу. Але з’явилася велика пошесть — чума, що її називали «мор», або «вимітка», бо все живе вимітала із села, як віником.</p>
	<p>Та чума ходила із села в село, з хати до хати — людиною або твариною, а то якоюсь негарною дівчиною, або ж перекинеться в чорного кота чи в собаку.</p>
	<p>Чума-дівчина раз зайшла до одного бідного селянина, а його жінка не знала, хто до них завітав, та й каже:</p>
	<p>— Нема в мене багатства та розкошів, а що маю при своїй душі, тим з тобою поділюся, аби ти не голодувала, бо хто його знає, може, й мені ще доведеться колись ходити за милостинею...</p>
	<p>— За доброту вашу, — каже чума-дівчина, — за щирість живими залишитесь.</p>
	<p>І пішла чума-дівчина далі селом і повернула до одного багача.</p>
	<p>— А де є твій тато? — запитала чума-дівчина малого хлопчика, який сидів біля хати.</p>
	<p>— Тато пішов на поле, — відповів хлопчик.</p>
	<p>— А чого пішов? — запитала, мовби нічого й не знала.</p>
	<p>— Казав, що по селу ходить якась чума і щоб його вдома не знайшла...</p>
	<p>— Ага, щоб вдома не знайшла, — повторила чума-дівчина.</p>
	<p>Тоді знову запитала в малого хлопчика:</p>
	<p>А твоя мама де поділася?</p>
	<p>— А мама в димар сховалася.</p>
	<p>— Ой хитра ж твоя мама... — сказала чума-дівчина. — Ану йди і поклич маму, нехай прийде сюди.</p>
	<p>Хлопчик побіг за мамою і кличе її, а вона вже хвора.</p>
	<p>Пішла далі чума-дівчина, а за селом перекинулася на чорного кота. Йде полем і зустрічає того самого багача, що втік від неї. Няв, няв, — занявчала чума-кішка і вчепилась багачеві в ногу.</p>
	<p>— Йди ти від мене до дідька! — закричав багач і відштовхнув кота.</p>
	<p>Недалеко пройшов багач і на дорозі впав неживий Дорогою йде чума-кішка й зустрілася з бідним чоловіком.</p>
	<p>— Няв, няв, — біля нього занявчала.</p>
	<p>— Кішечко, небого, ходи до мене.</p>
	<p>Селянин взяв кішку-чуму на руки, погладив, пригорнув до себе й приніс додому та й каже жінці:</p>
	<p>— Жінко, я знайшов бідну кішку, напевно, три дні нічого не їла, голодна, мабуть... У нас кішки немає, то хай би в нас залишилась.</p>
	<p>— А що я їй їсти дам, коли в нас немає молочка? — забідкалася жінка.</p>
	<p>— Йди до сусіда й попроси у них молока.</p>
	<p>Жінка побігла до сусідки, але та не хотіла позичити молока й каже:</p>
	<p>— За гроші продам, а позичити не позичу, бо чим мені віддаси, коли у тебе немає корови.</p>
	<p>— Як не хочеш позичити, то продай за гроші.</p>
	<p>Жінка нагодувала кішку-чуму, а незабаром кішка попросилася надвір та прямо й пішла до тієї сусідки, звідки принесли молоко. Коли жінка побігла до сусідки за кішкою, багачка вже лежала серед хати мертвою, а в руці тримала гроші за продане молоко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
