<!--#include virtual="/-/inc/general__page_start.inc" -->
<title>Кедьова криниця ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Кедьова криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Кедьова криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Кедьова криниця <br><span class="article__headerDescription">Легенда Подніпров’я (Наддніпрянщини)</span></h1>
	<p>Давно це було, ще коли село називалось Псярівкою, а не Ятранівкою, як нині. На краю села жив один чоловік, звали його Кедь. Жив заможно, мав ставочок.</p>
	<p>Одного літа сталась страшенна посуха, пересихали криниці, міліли ставки. Щоб зберегти живильну вологу у своїй водоймі, Кедь запинив власний став. Через це усі ставки та криниці у селі геть висохли.</p>
	<p>Скільки люди не просили і не благали Кедя пустити воду, він не слухав. Тоді селяни вирішили на березі викопати ще одну криницю, найглибшу в селі. Довго вони працювали, старалися, але навіть на найбільшій глибині води не було. Вирішено було провести церковну службу, всім миром просити в Бога допомоги. Та і це виявилося марним.</p>
	<p>Аж ось до колодязя прийшов сліпий каліка. З його незрячих очей текли сльози, а серце надривалось від болю за страждання односельців. Свої щирі молитви посилав він до Бога, молив не за себе, а за людей, за малих діток, які помирали від спраги. Почув Бог благання каліки, у колодязі задзюрчала вода.</p>
	<p>З того часу цю криницю в селі вважають святою. Коли стається в сім’ї горе, або хтось захворіє, то обов’язково до сходу сонця йдуть до криниці, несуть хліб і воду та моляться Богу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71. Кедьова криниця. Записано в Ятранівці Уманського району від Сухореброї Параски Іванівни 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
