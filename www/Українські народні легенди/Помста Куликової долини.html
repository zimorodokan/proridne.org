<!--#include virtual="/-/inc/general__page_start.inc" -->
<title>Помста Куликової долини ☼ Українська легенда ☼ Народна творчість</title>
<meta name="Description" content="Українська народна легенда Поділля «Помста Куликової долини» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Помста Куликової долини.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Помста Куликової долини <br><span class="article__headerDescription">Легенда Поділля</span></h1>
	<p>Було це вже давно, коли царя вже не було, але люди ще добре пам’ятали ті часи.</p>
	<p>Одного червневого дня в селі з’явився нетутешній чоловік. Хоч він був убого вдягнений, але люди відчували, що він не простий. Недобра лукавинка світилася у нього в очах і говорив улесливо. Але сільські люди щиросердні, і незнайомець швидко розчулив їх своєю розповіддю.</p>
	<p>Він все просив, щоб йому показали в лісі Куликову долину, і все жалівся, що у нього дуже хвора дочка, якій допоможе (за словами ворожки) трава з того місця. Знайшовся чоловік, що розчулився чужим горем та й показав дорогу.</p>
	<p>Село є село. Звістка про чужинця облетіла всі двори. Тільки й балачок було, що про нього: хто він такий і що йому треба. Таємниця залишалася нерозгаданою. Але знайшлися хлопці, які наважилися піти тією дорогою за ним. Побачене їх вразило. Серед долини була вирита яма, над нею сидів той старий і в торбину сипав пригорщами золоті червінці.</p>
	<p>Хлопці від несподіванки тільки охнули. В ту ж мить чоловік оглянувся, зробив дивне коло рукою: туман заснував хлопцям очі. А коли розвіявся, то ні чоловіка, ні червінців. Тільки чорніла яма, в якій сочилася мутна вода, що з часом повністю залила долину. Утворився ставок.</p>
	<p>З часом стала ця пригода забуватися і забулися страхи, пов’язані з нею. Але страшна річ стала творитися в селі. Що не літо, то село оплакувало утопленика. Чи то по своїй волі, чи ні, але всіх їх тягнуло в ту долину. Ось тоді й згадали про лукавого чоловіка, золоті червінці і залишену чорну воду. А старі люди страхають, що це помста долини за викрадений скарб.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34. Помста Куликової долини. Записано у с. Жовтневе Калинівського району від Ростовської Фросини Герасимівни (1898).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
