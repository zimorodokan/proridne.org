<!--#include virtual="/-/inc/general__page_start.inc" -->
<title>Хліборобські повір’я ☼ Українське повір’я ☼ Народна творчість</title>
<meta name="Description" content="Українське народне повір’я Закарпаття «Хліборобські повір’я» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Хліборобські повір’я.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Хліборобські повір’я <br><span class="article__headerDescription">Повір’я Закарпаття</span></h1>
	<p>Орати йшли в поле ще затемна, щоби різати першу борозду, як розвиднить. І під ту борозду клали хліб-ощипок і чвертку горівки. А на останній день, коли доорювали, клали, чвертку горівки, ощипок і часник — від усяких духів злих. Хліб на то клали, щоб був великий урожай, щоб хліб хлібом присипати, новий урожай сипати в сусік на минулорічний. Як відорали на початку три борозди, сідали на ті орані борозди, витягали з-під борозди горівку й той ощипок і їли, і пили горівку. І приговорював господар: «Дай нам, Боже, щасливої весни, доброго врожаю». І потім орали далі всю ниву.</p>
	<p>Коли доорали ярь, дояровали, посіяли, посадили все, коли доволочили останній кавалок поля, вибивали з борони скраю один дерев’яний гвізд і там, де кінчили волочити, забивали той гвізд у землю наполовину, і приговорював ґазда: «Як сьому гвіздкови бороняному не пошкодить буря, вітер, град, так би не пошкодило нашій сівбі, як виросте». І другий раз, і третій по гвіздку стукали сокирою, але так, щоб не зовсім забити його в землю, а наполовину, і три рази ті самі слова приговорювали, і на тім ся ярь кінчала.</p>
	<p>А виходили в поле в кінці березня — на початку квітня, коли первоцвіт з’явиться (перша зацвітає мати-й-мачуха, але її не називають первоцвітом). А той первоцвіт теж жовтим цвіте.</p>
	<p>Спочатку орали під овес, бо йому треба довше стигнути. На бідній землі він довго набирав речовин, які йому треба були. З вівса хліб питательний. Я теж виріс на такому хлібі.</p>
	<p>Люди з тими повір’ями жили. То була надія на краще, опора в житті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
