<!--#include virtual="/-/inc/general__page_start.inc" -->
<title>Про коваля Сокиру ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про коваля Сокиру» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про коваля Сокиру.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про коваля Сокиру <br><span class="article__headerDescription">Легенда Полтавщини</span></h1>
	<p>Було це за сивої давнини. В одному селі жив молодий коваль на ім’я Сокира. Великий був майстер. Кував різні речі, які так необхідні в сільському господарстві.</p>
	<p>Всі в селі любили Сокиру, та й було чого. Вдачу мав тиху, люб’язну, не дивлячись на добру силу, допомагав всім, хто б до нього не звертався з проханням. А до того ж був вродливим собою: високий, статний, з русявим волоссям. Але чомусь заворожували його великі сильні як небо очі, що дивились на світ з добротою, розумінням. Чому звали його Сокирою, ніхто не знав, бо ще малим хлоп’ям прибивсь до села, просив милостиню.</p>
	<p>Пожалів його бездітний коваль. Пригрів хлопчину, виховав як рідного сина, ще й майстерність передав, вправним майстром, доброю людиною. Але ім’я Сокира так і залишилось.</p>
	<p>Жило село мирним життям, заклопотане своїм проблемами. Так ось неспокійно стало в країні. Напав лютий ворог. Запалали міста, села. І як не намагались воїни захистити рідну землю, але ворог поступово сунув все далі і далі. Тоді Сокира виготовляв не знаряддя праці, а мечі.</p>
	<p>Ось прийшла війна і в село, де жив Сокира. Всі чоловіки, які ще залишилися вдома, які могли тримати зброю, вийшли, щоб зупинити ворога. Очолив їх коваль Сокира. Та не вистачило йому меча, тому взяв він сокиру.</p>
	<p>І розпочався бій. Мужньо боролись з ворогами селяни. Але поміж них (навіть вороги були вражені) виділявся коваль. Бився він так відважно, завзято, що ворог не витримав і повернув назад. Мало залишилось захисників. А Сокира всіх підбадьорював, підтримував, хоча сам стікав кров’ю. Ось він сів перепочити та й не встав більше, помер.</p>
	<p>Поховали його односельці з великими почестями, як великою майстра, і сміливого воїна, що допоміг, вистояти в битві. А незабаром на його могилі з’явилися квіти, що по формі нагадували сокиру, а кольором сині, і нагадували очі коваля.</p>
	<p>З того часу, по всіх полях з літа і до пізньої осені квітнуть, де тільки можна сині квіти, які наші люди називають лагідно сокирки. Це певне не тільки пам’ять, шана, але й застереження всім наступним, поколінням: вмій жити не тільки справжнього людиною, але й будь готовим до захисту рідного краю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>55. Про коваля Сокиру. Записано в селі Вільхуватка Чутівського району від Сотникової Ліни Миколаївни (1963) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
