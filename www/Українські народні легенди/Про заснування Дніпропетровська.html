<!--#include virtual="/-/inc/general__page_start.inc" -->
<title>Про заснування Дніпропетровська ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про заснування Дніпропетровська» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про заснування Дніпропетровська.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про заснування Дніпропетровська <br><span class="article__headerDescription">Легенда Подніпров’я (Наддніпрянщини)</span></h1>
	<p>Від давніх часів козаччини Дніпропетровськ має вже п’ять назв. Перше назва була Половиця, друга — Катеринослав, третя — Новоросійськ, четверта — п’ята — Січеслав, шоста — Дніпропетровськ.</p>
	<p>Ще за часів Запорізької Січі на цьому місці були зимівники. Згодом там постала слобода з шістьма хатами. Жили там козаки Крошка, Антін Токар, Лазар Глоба і з ними ще шість козаків. Глобина хата стояла внизу, над Дніпром, під скелею, недалеко від того місця, де тепер руїни палацу князя Потьомкіна і міський парк.</p>
	<p>Глоба був найбагатшим із козаків, мав два млини. Він переселився сюди з Нових Кодаків з п’ятнадцятьма кравцями. Любив він садки розводити. Опріч цього місця, Глоба одмежував собі ще чимало землі біля озера і розвів сад.</p>
	<p>У ті часи від Нових Кодаків до Старих уся гора понад Дніпром була вкрита високим лісом і густими кущами. На галявинах росло багато полуниць. Коли вони достигали, то трава, здавалося, була вкрита кров’ю. Од цих полуниць ще з давніх часів у Січі слободу прозвали Половицею. Нове місто звалося Половицею аж до самого приїзду цариці Катерини II в Україну, після чого його перейменували на Катеринослав.</p>
	<p>Одного року вода навесні піднялася на Дніпрі так високо, що залило усе місто. Тож його перенесли на другий бік Дніпра, при гирлі річки Самара, і перейменували на Новоросійськ.</p>
	<p>А вже коли з Кременчука губернська влада переїхала до Новоросійська, то місто знов було названо Катеринославом. Так воно звалося 120 років. Через деякий час його перейменували на Дніпропетровськ на честь радянського діяча Г.Петровського.</p>
	<p>Так і донині воно поки що зветься.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Розповідач С. Амельянчик не вказав, що в час УНР це місто називалося Січеслав (1917—1919). (М. Зінчук)</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43. Про заснування Дніпропетровська. Записав Записав Амельянчик Сергій від Амельянчика Сергія Борисовича (1963) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
