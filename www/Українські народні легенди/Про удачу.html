<!--#include virtual="/-/inc/general__page_start.inc" -->
<title>Про удачу ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про удачу» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про удачу.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про удачу <br><span class="article__headerDescription">Легенда Полтавщини</span></h1>
	<p>Давним-давно це було. У пеклі мешкав незвичайний чорт. Коли інші чинили зло, він робив добро. За це його покарали і вигнали з пекла. Потрапив чорт на землю. Вигнанець ходив собі і не знав, що робити далі.</p>
	<p>Одного разу на дорозі він знайшов незвичайний камінь, який випромінював тепло і світло. Чорт узяв його і довго милувався, та не знав, що з ним робити. І тут почувся голос:</p>
	<p>— Це чарівний камінь, який приносить удачу. Ти одержав його в нагороду за свої добрі справи. Тепер матимеш удачу і можеш поділитися нею з іншими.</p>
	<p>Чорт так і зробив. Він ходив по землі і роздавав добрим людям удачу. Побачили це у пеклі і розлютилися ще дужче. Вся нечисть скликала раду, на якій було вирішено назавжди знищити володаря каменя. Добрий чорт був перетворений на дощ.</p>
	<p>Здавалося, що з добрими справами вигнанця з пекла покінчено назавжди. Але трапилося навпаки. Кожного разу після грози чорт пускає на землю веселку, в якій заховані скарби. Відтоді й говорять: «Коли наздоженеш веселку, то знайдеш щастя і удачу».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42. Про удачу. Записано в Оріхівці Лубенського району від Дудніченко Ганни Василівни (1929) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
