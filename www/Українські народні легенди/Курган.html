<!--#include virtual="/-/inc/general__page_start.inc" -->
<title>Курган ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Курган» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Курган.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Курган <br><span class="article__headerDescription">Легенда Полтавщини</span></h1>
	<p>Давно це було, іще за часів татарського лихоліття. Тоді річка Сула була глибокою і бистрою, а її притока Сулиця чистою і широкоплинною. Текли вони луками і низинами. На луках били чисті джерела, росли розкішні трави і чудові рідкісні квіти. У долині цих річок жило плем’я русичів. Жило тихо і мирно. Ні на кого не нападало.</p>
	<p>Займалися русичі різними ремеслами та мисливством. На луках було багато водоплавної птиці, а в лісі водилося багато дичини: оленів та лосів, диких кабанів, борсуків та лисиць.</p>
	<p>Русичі були вправними стрільцями. Але вони не зловживали зброєю і натягували тятиву лука тільки тоді, коли потрібна була їжа. Селище русичів Конятин багатішало з кожним днем. Жили у ньому люди багато і щасливо, бо були працьовитими і хоробрими.</p>
	<p>Серед дерев’яних будівель, у яких жили русичі, красувався князівський терем. І жив у ньому князь з дружиною та дочкою-красунею.</p>
	<p>Ой, гарна ж то була, кажуть, гарна діва, чарівна, як боже сонечко в травні. Палко і щиро полюбила князівна воїна-воєводу, який охороняв місто від ворогів. Часто їздила вона верхи на коні в супроводі челяді, милувалася красою рідного краю.</p>
	<p>Та ось татарська орда насунула чорною хмарою на Конятин. Три дні і три ночі билися русичі з татарами. Звідусіль було чути стогін, лайку, іржання коней, брязкіт зброї.</p>
	<p>Битва була жорстокою, не на життя, а на смерть. Багато побито чужинців. Та перевага була на боці непроханих гостей. Загинув князь, його дружина та дочка, майже всі воїни-оборонці. Забрали татари здобич, бранців, подалися далі. Поховали конятинці вбитих, а також реліквію Конятина — золотого коня. Насипали аж три могили-кургани.</p>
	<p>На шляху з Окопу на Шеки височіє і сьогодні висока могила. Колише вітер на ній полин та перекотиполе. Хто не йде, не їде повз курган, задумається, хто тут похований, чия невідома доля.</p>
	<p>Із трьох могил збереглася тільки оця одна. Другу розкопали ще до війни археологи, третю розорали. Де поховано князівну-красуню, де лежить золотий кінь, ніхто не відає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38. Курган при дорозі. Записано в селі Окіп Лубенського району від Старика Петра Михайловича (1939) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
