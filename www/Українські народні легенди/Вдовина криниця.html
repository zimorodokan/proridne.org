<!--#include virtual="/-/inc/general__page_start.inc" -->
<title>Вдовина криниця ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Вдовина криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Вдовина криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Вдовина криниця <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись дуже давно в нашому селі трапилась велика посуха. І була вона така, що не тільки в річках та в ставках, а навіть і в колодязях повисихала геть-чисто вся вода. І люди без води почали хворіти. Найважче жилося вдовам. От зібралися всі вони і вирішили викопати криниченьку. А де саме це зробити — не знали. Прийшлося йти їм довгою дорогою, не один раз сідали відпочивати. І ось одна з жінок заснула.</p>
	<p>Сниться їй сон, що біля неї стоїть глечик з водою. Коли в той час де не взявся чоловік, що хотів дуже водички. Дала йому напитися і тим врятувала його від смерті. Потім прийшов другий, третій, четвертий і, вкінець, десятий. Всіх щедро поїла і дарувала життя, а води зосталося у неї зовсім мало.</p>
	<p>Раптом глечик перекинувся і з нього вийшли десять рятівників, які в один голос крикнули:</p>
	<p>— Ось тут бути криниці!</p>
	<p>Жінка проснулася, вся мокра від поту, але радісна і щаслива. Взявшись міцно за руки, вдови бігли, не відчуваючи втоми. Місце, яке чекало наших людей, було казковим. Зустрічали жінок стрункі, гарні берізки, і їм здавалось, що навіть сонечко дарує більше тепла і пташки веселіше співають.</p>
	<p>Працювали кілька днів, аж поки джерело пружно забило. Назвали цю криницю вдовиною, а воду — свяченою, тому що вона була освячена в Зелену неділю.</p>
	<p>І коли дощі довго не заходять до нас в гості, вдови-жінки йдуть до криниці, читають молитву, чистять джерело, співають пісні, обливаються холодною водичкою, відзначають подію святковим столом. І після цієї події обов’язково буде скроплена земля дощем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Вдовина криниця. Записано у Шельпахівці Христинівського району від Панченко Фросини Касіянівни (1916) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
