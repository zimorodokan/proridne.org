<!--#include virtual="/-/inc/general__page_start.inc" -->
<title>Про Бутівець ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Бутівець» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Бутівець.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Бутівець <br><span class="article__headerDescription">Легенда Поділля</span></h1>
	<p>Колись дуже давно місцевість на Україні була переважно зарощена лісом. І слов’яни, заселяючи території, вирубували цей ліс, розширюючи орні угіддя. Ділянка лісу, що вирубувався, називалася бутом. Село, яке було засноване на цій ділянці, отримало назву Бутовець, згодом Бутівці.</p>
	<p>Існує ще одна легенда, ніби назва села Бутівці походить від слова «бут» -«чобіт». Нібито німецькі колоністи звернули увагу на форму села, що нагадувало чобіт.</p>
	<p>Можливо, колоністи використали гру слів, щоб укріпити в народній свідомості право на володіння землею, яку нібито освоювали їх предки. Вулиці села Бутівець також мають свої історичні назви.</p>
	<p>Незважаючи на зміни назв вулиць та частин села в радянську епоху, нові назви не прижилися. Також не прижилися назви дореволюційної пори, дані царською владою.</p>
	<p>Вулицю Сенаторську народ назвав Підберезиною. Назва походить від слів «під березами». Вулиця була заснована на місці березового гаю. На захід, в напрямку панського маєтку виникла вулиця, яку люди досі називають Панською. Вулиця, що знаходилась на шляху з Старокостянтинова на Ізяслав, нині є головною в селі. Часто її називають Центральною. Після містка ця вулиця продовжується і має два провулки. В народі цю частину села називають Усадьби, бо вона трохи відокремлена від села і раніше тут жили заможніші селяни.</p>
	<p>На північ від Усадьбів розташоване поле, яке називають Гнатюковим, бо воно належало розкуркуленому Гнату Гнатюку. Офіційно затверджені географічні назви в побуті не вживаються.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>88. Про Бутівець. Записано в Бутівці Старокостянтинівського району від Бурлак Марії Григорівни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
