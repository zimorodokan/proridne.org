<!--#include virtual="/-/inc/general__page_start.inc" -->
<title>Про Сотники ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Сотники» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Сотники.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Сотники <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно у наше село приїхав козацький сотник, який мав тут порядкувати. Прізвище цього сотника невідоме, тому назва села походить від його козацького чину: сотник — Сотники.</p>
	<p>Люди в Сотниках були неосвічені, бідні, тому часто втікали на заробітки в Корсунь. Ті, хто залишався, жили далеко один від одного. З часом їхні родини більшали. Діти оселялися біля батьків. Так утворювались цілі родові кутки, а назви цих кутків походили від прізвищ батьків: Куцівщина від Куценків, Балівщина від Балів, Сулимівка від Сулими.</p>
	<p>Є ще в Сотниках Голопузівка або Нахаловка. Розказували, що перші поселенці цих місць нагло, самовільно займали землі, на яких порядкували. Ставали заможними, куркулями. Під час розкуркулювання їх вбивали, а хати їхні спалювали.</p>
	<p>Окраїна села, Кринички — горбиста місцевість з глибокими ярами, отримала свою назву від п’ятьох криниць, які тут колись були і ставали порятунком для збиральників у спекотні дні (здавна у Криничках були чималі врожаї суниць, які приваблювали селян).</p>
	<p>Старожили розказували, що поблизу теперішнього переїзду колись було глибоке озеро, з якого чумаки напували волів. Чимало волів там потопилось. І зараз там, де було озеро, земля волога, а після дощів чи танення снігів — збирається чимало води.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>57. Про Сотники. Записано в Сотниках Корсунь-Шевченківського району від Реви Ганни Яківни (1913).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
