<!--#include virtual="/-/inc/general__page_start.inc" -->
<title>Криниця в Кравцівському урочищі ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Криниця в Кравцівському урочищі» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Криниця в Кравцівському урочищі.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Криниця в Кравцівському урочищі <br><span class="article__headerDescription">Легенда Полтавщини</span></h1>
	<p>Було це давно. Після першої світової війни багато хто повертався до нашого села інвалідом. Повернувся і Прокіп Данилович, колись моторний чоловік. Але війна підірвала його здоров’я, фронтові рани пекли вогнем, а разом з ними і хворе серце. Ніхто не знав, якими тяжкими були для чоловіка довгі безсонні ночі, коли він залишався один-на-один з тьмою і болем. Тоді здавалося йому, що стражданням не буде кінця. Але новий день заглядав у вікно і все повторювалося: домашні турботи, тривожний вечір, безсонна ніч. Бо біль не давав спати, хіба що задрімати.</p>
	<p>Одного разу Прокопові Даниловичу приснився дивний сон: якийсь незнайомий голос говорить йому:</p>
	<p>— Піди в Кравцівське урочище і в долині, між пагорбів, викопай криницю. Там б’є підземне джерело. Вмийся тією водою і ти зцілишся.</p>
	<p>Чоловік раптом прокинувся. До ранку думав він над віщим сном. Вирішив, що спробувати варто.</p>
	<p>За декілька днів він викопав криницю, вмивався водою з неї. Сталося справжнє диво, Прокіп Данилович дійсно зцілився. А біля кринички зробив каплицю, приєднав цеберко і кухоль. Вона була справжнім порятунком у спекотну днину.</p>
	<p>Люди розказували, що ще до того, коли викопали криницю, з гірки було видно, як сяяло те місце, де било цілюще джерело. Тепер вона освячується кожного року на Зелену Неділю. Багато людей збираються біля кринички, щоб вшанувати пам’ять односельчанина, який залишив свій слід на нашій землі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47. Криниця в Кравцівському урочищі. Записано в Калайдинцях Лубенського району від Бутко Марії Михайлівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
