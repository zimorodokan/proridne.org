<!--#include virtual="/-/inc/general__page_start.inc" -->
<title>Материна любов ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Материна любов» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Материна любов.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Материна любов <br><span class="article__headerDescription">Легенда Чернігівщини</span></h1>
	<p>Є така народна легенда.</p>
	<p>Був у матери один-єдиний син дорогий, ненаглядний. Душі мати в ньому не чаяла. Виріс син, став гарним парубком. Оженився з дівчиною небаченої краси. Привів молоду дружину до своєї хати. Незлюбила та свекруху, зненавиділа її. Боялася бідна мати появиться невістці на очі, сиділа у сінях. А тоді у хлів перебралась. Але і це не заспокоїло злу невістку. Каже вона чоловіку:</p>
	<p>— Якщо хочеш, щоб я жила з тобою, убий матір, вийми з грудей серце і спали його на огні.</p>
	<p>Не здригнулася черства душа сина, так задурила йому голову жорстока дружина. Каже він матері:</p>
	<p>— Приказала мені жінка убить вас, мамо. А не послухаю її, то покине мене.</p>
	<p>Заплакала бідна мати і каже:</p>
	<p>— Ну що ж, синочку, роби так як підказує тобі твоє серце.</p>
	<p>Пішов син з матір’ю у ліс, наламав сухого гілля, розпалив огонь. Убив матір, положив її серце на жар. Спалахнула одна гулька, одскочила жарина в лице сину, обпекла дуже. Закричав той, закрив рукою обпечене місце. Затріпалося серце материне що горіло на огні, прошепотіло:</p>
	<p>— Синочку, тобі заболіло? Зірви листок подорожника, що росте коло огню, приклади до обпеченого міста. А до того листка подорожника приклади моє серце. Тоді в огонь покладеш...</p>
	<p>Заголосив син, схватив гаряче материне серце, поклав його в розірвані груди, облив пекучими сльозами. Зрозумів він тоді, що ніхто і ніколи не любив і не любитиме його так, як рідна мати.</p>
	<p>Такою великою була материна любов, що ожило серце, загоїлася страшна рана. Встала із землі мати і притулила кучеряву голову сина до своїх грудей.</p>
	<p>Ненависною йому стала жінка, не міг син повернуться до її. Не вернулася додому і мати. Пошли вони вдвох дорогою і стали двома високими могилами.</p>
	<p>Тож недарма кажуть, що материна любов — свята.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71. Материнська любов. Записано в Кукшині Ніжинського району від Василенко Катерини Михайлівни (1934) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
