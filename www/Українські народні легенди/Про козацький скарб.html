<!--#include virtual="/-/inc/general__page_start.inc" -->
<title>Про козацький скарб ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про козацький скарб» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про козацький скарб.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про козацький скарб <br><span class="article__headerDescription">Легенда Подніпров’я (Наддніпрянщини)</span></h1>
	<p>Закінчивши бойові походу, повертався козак додому. Та застав від свого села одне попелище, зняв козак шапку, помолився Богу та й поїхав у світ широкий — шукати долі. Чи довго їхав чи ні, аж ось натрапив на цікаву місцевість: ліс гарний та розкішний, а сере лісу поляна, земля оброблена, але кольором аж червона. Зупинився козак, став біля криниці, напився води, аж ось з хати вибігла дівчинка.</p>
	<p>— Ти чия така прудка? — спитав козак.</p>
	<p>— Мамина ж я, мамина, — з сміхом проказала дівчинка.</p>
	<p>Аж ось із хати вийшла жінка, русяве волосся вибилося з-під хустки. Дізнався козак, що загинули всі жителі села, а жінка з дівчинкою сховались у лісі. Три роки вже живуть вони самі, ніхто до них не довідується. Приглянулась козакові молодиця, та так і залишився він біля них жити.</p>
	<p>Працьовиті були обоє, горіло все в них в руках. Розросталось їх господарство і діток вже прибавилось.</p>
	<p>Одного дня завітали до них гості: козацький загін. Довго вони розбалакували під розкішною липою, а потім поїхав загін. Наступного дня взявся козак до роботи, у тіні великої липи почав копати глибоку яму, а в ній сховав скарб, який залишив козацький загін. Пролинули роки, а липа й досі стоїть, чи ж схований скарб і досі під нею?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>94. Про козацький скарб. Записано в селі Лебедин Шполянського району від Бондар Марії Микитівни (1907) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
