<!--#include virtual="/-/inc/general__page_start.inc" -->
<title>Про знахарку Патичиху ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про знахарку Патичиху» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про знахарку Патичиху.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про знахарку Патичиху <br><span class="article__headerDescription">Легенда Подніпров’я (Наддніпрянщини)</span></h1>
	<p>Це було давним-давно, коли природа була чистою і незайманою. Трави і вода мали цілющу силу, Жила у селі Дмитрівка (зараз Булахівка) збиральниця лікарських трав бабуся Патичиха. Згорблена, стара, завжди ходила з палицею і дивилася під ноги, ніби боялася на щось наступити. Говорили люди, що вона відьма, розповідали про неї різні історії, але коли у дім приходило нещастя, або біда, всі зверталися до неї за допомогою. Її хатинка стояла на краю села, у заростях вишняку, слив, бузку. Ніхто не знав звідки з’явилася вона у селі, як її звати, чому кличуть Патичихою.</p>
	<p>По снігу, грязюці вона ходила завжди боса, а ноги в неї були червоні, як доспілі ягоди. Її від весни і до осені бачили в степу, лісі, на озерах. Вона знала, коли і яку траву треба вживати, коли її збирати, які трави лікарські, а які отруйні. Ось що розповідають односельці, про те, як вона лікувала дітей у голодні роки, коли не було чого їсти, а діти їли різні трави, корінці, і пухли, дерлися на стіни, кричали від болю. То вона ставила дитині на живіт глечик з якимось зіллям, три дні шептала і молилася. Дитина заспокоювалась, засинала і спала три-чотири доби. А ще вона вміла лікувати сухоти, переляк, младенчеське і багато інших хвороб. Вона могла навіть сказати, яка у людини кров і говорила, що поможе лише тим, у кого кров інша, ніж у неї.</p>
	<p>Говорять, що прожила вона сто років, а може; і більше. Коли померла, здійнявся такий вітер, що зніс дах з її хатини, а з димаря вирвався білий дим, то її грішна душа, бо вона, крім хорошого, могла і наврочити, і поробити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25. Про знахарку Патичиху. Записав Коротич Сергій у с. Булахівка Павлоградського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
