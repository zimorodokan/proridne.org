<!--#include virtual="/-/inc/general__page_start.inc" -->
<title>Чорна Кам’янка ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Чорна Кам’янка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чорна Кам’янка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чорна Кам’янка <br><span class="article__headerDescription">Легенда Подніпров’я (Наддніпрянщини)</span></h1>
	<p>Кажуть, що назва нашого села Чорна Кам’янка походить від прізвищ двох панів (Чернов і Каменєв), які панували на наших землях. Але це нинішня думка. Моя прабабка оповідала мені, що колись, ще у XV столітті, жили на берегах Тікича землероби.</p>
	<p>Славна була наша земля, гарно зерно родило і до самої річки урожайною була. Багато заїжджих дивувались, як воно так, що на березі не лужина, а степ розораний.</p>
	<p>Село тоді, кажуть, було розміщено не тільки по два береги річки. А центр випадав на місце, де тепер урочище Стінка та Лиса гора.</p>
	<p>Якось на селян напали грабіжники, бо ніде в окрузі не родив такий хліб. А воно, мабуть, і тоді, як і тепер, багато було тих, хто не хотів робить, а хотів усе мати. Загуло село, хоч і ніч була, жінки з дітьми з села в ліс одступали, несучи на плечах клунки із найбільшим скарбом — зерном. Чоловіки із косами, вилами, кілками на ворога стали.</p>
	<p>Цілу ніч билися, оборонялися од нападників. Майже всі загинули. Стали пришельці зерно шукати по хатах, та темно, не видно нічого.</p>
	<p>Ото і підпалили суху траву на Лисій горі, щоб присвітить собі. Однак нічого не знайшли. Бо вміли свою працю ховати землероби і допомогла їм у цьому сама природа, спорудивши камінні сховки.</p>
	<p>Та цього не знали чужинці. Розлютились і підпалили село з усіх боків. Будівлі згоріли дотла. Ні з чим пішли чужаки. Коли ж повернулися із лісу жінки, то замість села їх стріло чорне німе каміння, що зберегло хліб, хоч й обгорів він.</p>
	<p>Розказувала прабабка, що тоді ото село і посунулось від згарища вище і нижче. Нижче осів з ріднею парубок Юрій, зайняв землі, одвоював у лісу. А вже згодом його поселення стали називати Юрполь, тобто Юрові поля.</p>
	<p>А ті, що вище покопали землянки і згодом знову загосподарювали на землі, назвалися кам’янчани, а їхнє поселення — Чорна Кам’янка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59. Чорна Кам’янка. Записано в Чорній Кам’янці Маньківського району від Кузнєцової Ніни Миколаївни (1952) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
