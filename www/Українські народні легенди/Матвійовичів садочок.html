<!--#include virtual="/-/inc/general__page_start.inc" -->
<title>Матвійовичів садочок ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Матвійовичів садочок» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Матвійовичів садочок.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Матвійовичів садочок <br><span class="article__headerDescription">Легенда Подніпров’я (Наддніпрянщини)</span></h1>
	<p>Три ліси обступили село, наче намагаючись захистити його від якої напасті. Між цими лісами, у долині, розкинулося мальовниче село Тимошівка.</p>
	<p>Жив у селі Тимошівка дід Матвій. Під горбом, над великим яром, стояв його будинок. Та не з бідних він був, і земельку мав, і воли, і велике хазяйство тримав. Ще змалечку він тяжко трудився, щоб нажити добро. І все було б добре та лихо відібрало в нього руку. Хоч і безрукий він був, але роботи не боявся. Не кожний здоровий чоловік міг зробити те, що робив однорукий Матвій.</p>
	<p>Взяв Матвій собі за жінку, таку саму роботящу як і сам. Народила вона йому двох дочок і сина. Підростаючи, діти привчалися до роботи, ставали добрими помічниками батькам.</p>
	<p>Матвій, дивлячись на пусті пагорби, біля свого будинку, мріяв зробити диво — посадити сад. Спочатку він зробив східці для кожного ряду дерев. Хоч і важко йому було працювати з однією рукою, але в цьому йому допомагали діти.</p>
	<p>Щоб втілити свою мрію, Матвію разом зі сім’єю прийшлося працювати довгих п’ять років. І ось на східцях великого саду зацвіли яблуні, груші, шовковиці, абрикоси, сливи, терен.</p>
	<p>Сад швидко розростався і приносив кожного року щедрі урожаї. Від цього сім’я мала великі прибутки. Невгамовний Матвій не витрачав часу даремно. Він мав нікому незрозуміле щастя — господарство і сад були для нього найкращою втіхою і розрадою в житті.</p>
	<p>Односельці ставилися до нього доброзичливо, допомагали йому збирати врожай. За це він їм віддячував плодами.</p>
	<p>Але старість бере своє, і смерть його також забрала. Діти не в змозі були продовжити батькову справу і сад залишився без хазяїна, перейшовши у власність громади. Кожен селянин мав можливість поласувати плодами дерев, згадуючи діда Матвія. Чутка про нього дійшла і до наших днів. Діти і дорослі часто ходять у сад відпочити і поласувати Матвійовими плодами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>104. Матвійовичів садочок. Записано в Тимошівці Кам’янського району від Кузьменко Марії Степанівни (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
