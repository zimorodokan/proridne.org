<!--#include virtual="/-/inc/general__page_start.inc" -->
<title>Таємниці, сховані віками ☼ Українська легенда ☼ Народна творчість</title>
<meta name="Description" content="Українська народна легенда Поділля «Таємниці, сховані віками» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Таємниці, сховані віками.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Таємниці, сховані віками <br><span class="article__headerDescription">Легенда Поділля</span></h1>
	<p>Козятинщина... Чи є ще десь на землі такий чарівний край, де тихі травневі ночі пливуть на крилах солов’їних, де вранці на замріяній річці вмиваються джерельною водою верби, де навесні під шатами крислатих дубів яскравіє килим первоцвітів, де в барвистому степу напиваєшся цілющими пахощами різнотрав’я, де, розбивши крильми дзеркало синього неба, здіймається і летить прямо до сонця журавлиний ключ?</p>
	<p>Уже більше 100 років, потопаючи у зелених садках, стоїть невеличке мальовниче село Козятин. Воно з давніх часів славилося своїми лугами, пишними садами, красою лісів, озер, річок. Та найцінніший скарб мого села — люди. Козятинські майстри і майстрині відомі не лише в районі, а далеко за її межами. Про них немало складено міфів та легенд.</p>
	<p>Існує легенда, що у 1920 році у Козятині побував сам батько Махно. Він не був бідний, мав багато дорогоцінних речей. З собою їх возити не було ніякого сенсу, бо в будь-яку хвилину військо могло бути розгромлене, а він сам вбитий. І тому Махно вирішив у надійному місці заховати свої скарби. Саме таким місцем було обрано село Козятин. У ньому проживав давній друг Нестора Опанас Гончарук. Десь на початку червня Нестор Махно раптово з’явився в його хаті і попросив щось на деякий час сховати. А сам зник так же раптово, як і з’явився. Через кілька місяців знову появився і забрав скарб.</p>
	<p>Як розповідав мій дідусь, свого ж друга за послух він щедро віддячив: подарував немало коштовностей. Сім’я Гончаруків була багатодітною і проживала в голоді та холоді.</p>
	<p>Настав 1932 рік. Страшним він був і для всієї країни, і зокрема для людей, що проживали в Козятині. Та сім’я Опанаса Гонча рука не голодувала. Дякуючи цінностям, якими обдарував їх батько Махно, вона вижила.</p>
	<p>Відгриміли, відшуміли революції, війни, різні інші негаразди, а легенда про відвідини Махном села Козятина живе і донині.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>56. Таємниці, сховані віками. Записано в с. Кордишів Козятинського району від Гладунець Ганни 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
