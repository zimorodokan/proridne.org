<!--#include virtual="/-/inc/general__page_start.inc" -->
<title>Гора Шапочницька ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Гора Шапочницька» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гора Шапочницька.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гора Шапочницька <br><span class="article__headerDescription">Легенда Подніпров’я (Наддніпрянщини)</span></h1>
	<p>Був 1860 рік. Поміж людьми ходили чутки, що цар указом звільнив людей від кріпаччини, бо було тоді тяжке кріпосницьке життя. Але пани з попами заховали той указ і не хотіли зачитувати його кріпакам.</p>
	<p>Чекали волі і яблунівці. В неділю рано біля церкви зібралося багато людей. Пожилі віком селяни просили отця Василія зачитати царський указ про волю. Але піп замахав руками і почав умовляти своїх парафіян, щоб відробляли нишком панщину, як і раніше. Він казав:</p>
	<p>— Адже ж сам Бог створив панів і рабів. Все мусить іти „по-божому”.</p>
	<p>Молодіші та сміливіші почали наступати на попа. Тоді піп заговорив до своїх парафіян не словами молитви, а почав ображати людей, називаючи їх холопами, крамольниками.</p>
	<p>— Канчуків їм, а не волі!</p>
	<p>Увірвався терпець і селянам. Роззули вони отця Василія та почали ганяти по селу босого по колючках та реп’яхах під тинами.</p>
	<p>Гірко помилилися кріпаки. Ніякого указу про волю цар не давав. Замість волі пан Яновський (а він був управителем села з 1840 року) привів стражників. Усіх селян зігнали на гору, примусили роздягатися. За бунт били канчуками всіх чоловіків, не минали й старих.</p>
	<p>Побитих родичі забирали в рядна і несли до дому, а шапки лишалися. Не до шапок було людям. Шапок так багато валялося, що й гора рябіла від них. Звідси, нібито, й походить назва гори — Шапочницька.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23. Гора Шапочницька. Записано в Яблуневі Канівського району від Берегової Мотрони Михайлівни (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
