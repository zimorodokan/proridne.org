<!--#include virtual="/-/inc/general__page_start.inc" -->
<title>Піски та їх прокляття ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Піски та їх прокляття» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Піски та їх прокляття.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Піски та їх прокляття <br><span class="article__headerDescription">Легенда Чернігівщини</span></h1>
	<p>Я була тоді малою дитиною, але чула, що колись, у роки страшної наруги над церквами, над священиками та всією вірою православною оббирали повністю церкви. І от обдеруть усе, оббілують святу церкву в якому-небудь селі, згрузять усе церковне начиння на воза, на якому перед цим і збіжжя, і гній возили, та й везуть святі речі до Чернігова.</p>
	<p>Якось вирушили десь із-під Березного аж чотири підводи з іконами, чашами, підсвічниками, аналоями, хрестами. Доїхали ті підводи до ліска між Брусиловом та Киселівкою, що Піски зветься. Заїхали в ліс чотири, а виїхали лише три. Оглядаються-оглядаються. А немає четвертої підводи. Зникла... Немов крізь землю в лісі провалилася. Не бачили, щоб звертала з дороги, не чули, щоб хтось зупиняв, не бачили нікого стороннього, а то підвода була, а то глядь і немає. Той, що їхав на останньому возі диву дався: перед очима зникла, немов її й не було. Мара якась та й годі.</p>
	<p>Приїхали вони на трьох возах у Чернігів, де їх зразу ж до військового коменданта, а потім і всі три візничі зникли.</p>
	<p>Однак після того дивного дня дива не припинилися. Став на дорогу прозорий чоловік із хрестом виходити й лякати всіх перехожих уночі. Підійдуть до нього сміливці, він і розтане, як хмаринка.</p>
	<p>Говорять, що тепер треба там часто молебні правити, щоб лих більше не траплялося, бо занадто часто аварії в тім лісі трапляються через прокляття на тих, хто колись грабував церкви, забирав у людей Бога.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Піски та їх прокляття. Записано в Брусилові Чернігівського району від Дейнеко Наталії Панасівни (1927) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
