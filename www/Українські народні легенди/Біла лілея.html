<!--#include virtual="/-/inc/general__page_start.inc" -->
<title>Біла лілея ☼ Українська легенда ☼ Народна творчість</title>
<meta name="Description" content="Українська народна легенда Поділля «Біла лілея» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Біла лілея.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Біла лілея <br><span class="article__headerDescription">Легенда Поділля</span></h1>
	<p>В ті неспокійні часи, коли турки нападали на Україну, в одному селі жила дуже гарна дівчина. Вона була струнка, висока, з гарним білим волоссям. Звали її Лілея.</p>
	<p>Одного разу, коли в її селі дізналися, що скоро будуть турки нападати, люди сховалися в печеру. Це була їхня звична схованка і дуже надійна. Бо турки ту схованку ніяк не могли знайти. Коли люди сховалися, Лілеї в селі не було. Вона пішла в ліс по дрова.</p>
	<p>Коли дівчина поверталася до села, звідти їхали турки. Вони були розлючені, бо в селі нікого вже не було. Побачивши Лілею, вони приставили шаблю їй до грудей і наказали, щоб вона вела їх до схованки. А в тому лісі було велике болото, якого не було видно. Лілея вела їх до болота. Бусурмани запідозрили щось, бо дівчина так просто згодилася вести їх до схованки. Вони вели її перед собою. Дійшовши до болота, Лілея ступала легко, щоб не провалитися, а коні відразу погрузли в болото. Лілея також оступилася і почала топитися і з неї зірвалася її біла хустинка, яку вона завжди носила.</p>
	<p>Через день Лілею почали шукати. Прийшовши до болота, люди побачили кінські сліди і білу хустинку Лілеї і відразу про все здогадалися. А на тому болоті виросли гарні білі квіти, які люди назвали лілеями в честь своєї героїні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10. Біла лілея. Записано в Шпичинцях Деражнянського району від Способ Ганни Петрівни (1945) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
