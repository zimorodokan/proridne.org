<!--#include virtual="/-/inc/general__page_start.inc" -->
<title>Про походження Матусова ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про походження Матусова» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про походження Матусова.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про походження Матусова <br><span class="article__headerDescription">Легенда Подніпров’я (Наддніпрянщини)</span></h1>
	<p>В однієї знатної вдови, яка мешкала на хуторі, був син. Він відправився на Запорізьку Січ. Мати вишила і подарувала йому в дорогу рушник. Під час одного великого бою козаки одержали перемогу. За це кожен із них одержав від курінного по три срібних монети і можливість побувати дома, побачитися з рідними. Іде вдовиний син додому, до рідного хутора. На душі так гарно і весело. Біля серця лежить мамин рушничок. Тому іде й від радості співає пісні та пританцьовує. Зустрічні дивуються з козака і запитують:</p>
	<p>— Куди мандруєш, козаче? Чому так голосно пісні виспівуєш?</p>
	<p>— А чому мені сумувати? — відповідає козак. — Я іду додому, до рідної матусі.</p>
	<p>— А чи ти не з того хутора, де жила вдова і мала одного сина?</p>
	<p>— Так, це я, — весело відповів козак.</p>
	<p>— Якщо це ти, то не радій дуже, бо померла твоя мати від туги за тобою, — сказали люди.</p>
	<p>Сів козак у полі на високій могилі. Заспівав сумну пісню і гірко заплакав. Потім витер сльози маминим рушником і промовив:</p>
	<p>— Якщо немає більше моєї матусі, то нехай цей хутір називається Матусин.</p>
	<p>Звідси і пішла назва села Матусів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>96. Про походження Матусова. Записано в селі Матусів Шполянського району від Шеремет Віри Василівни (1931) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
