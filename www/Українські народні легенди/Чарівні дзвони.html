<!--#include virtual="/-/inc/general__page_start.inc" -->
<title>Чарівні дзвони ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Чарівні дзвони» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чарівні дзвони.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чарівні дзвони <br><span class="article__headerDescription">Легенда Подніпров’я (Наддніпрянщини)</span></h1>
	<p>Говорять, коли піднімешся на одну із гір урочища Жидовиця і припадеш вухом до землі, то почуєш, як дзвонять чарівні церковні дзвони.</p>
	<p>Колись на цьому місці сяяла золотими банями християнська церква. А саме урочище було володінням жида, який викупив його у козака Крутька — засновника села Крутьки. Викупив за безцінь, бо там була непридатна земля для обробітку. Жид був дуже скупим, умів добувати копійку з усього. Землі урочища здавав селянам під пастівник за плату, а на горі, неподалік від церкви, побудував шинок.</p>
	<p>У шинку часто гостювали заїжджі подорожні злодії, які там збували крадене добро, влаштовували бійки.</p>
	<p>Одного разу надумали злодії пограбувати церкву. Але наступного дня, коли вони наблизились до церкви, остовпіли від жаху. Церква прямо на їхніх очах пішла крізь землю. Видно, неугодне було Богові таке сусідство церкви із місцем, де збирались грішники: гультяї і розбійники.</p>
	<p>Відтоді і чути, як дзвонять під землею чарівні церковні дзвони.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34. Чарівні дзвони. Записано в Крутьках Чорнобаївського району від Пилипенко Ганни Іванівни (1931) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
