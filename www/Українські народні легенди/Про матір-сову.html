<!--#include virtual="/-/inc/general__page_start.inc" -->
<title>Про матір-сову ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про матір-сову» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про матір-сову.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про матір-сову <br><span class="article__headerDescription">Легенда Чернігівщини</span></h1>
	<p>Було це дуже давно. Жила собі на околиці села бідна вдова і було в неї два сини. Сильними й красивими виросли хлопці. А ще вони любили працювати й допомагати своїй матусі, як тільки могли. Раділа мати своєму щастю і довго ночами молила Бога послати долю її синам.</p>
	<p>Але на землю прийшла біда. Татарська орда напала на наш край. Не минуло лихо й цього села. Палали хати й дерева. Усюди було чути стогін, лежали вбиті односельці. Помандрували на татарські базари сільські красуні, дужі молодці й маленькі діти. Біда погнала у неволю і вдовиних синів. І коли на землю впала ніч, із напівзгорілої хати вийшла вдова. Заплакала-заридала вона й пішла шукати поміж мертвих своїх синів. Але їх там не було. І тоді пішла вона за татарами.</p>
	<p>Удень ховалася по темних місцях, остерігаючись чужинців, а ночами йшла за синочками. У зірок вона просила сили, землю цілувала, бо по ній ступали їхні ноги. Сили залишили вдову і падала вона неживою на дорогу, і вставала, і далі йшла за синами.</p>
	<p>Небо, побачивши цю тугу сивої жінки-матері, перетворило її на птаха. Совою стала вона. І тепер ночами літає вона безшумно, кричить і просить своїх дітей обізватися, і не заспокоїться, доки їх не знайде.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61. Про матір-сову. Записано в Спаському Сосницького району від Роздерій Уляни Миколаївни 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
