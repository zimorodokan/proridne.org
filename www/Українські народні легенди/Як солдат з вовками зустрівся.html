<!--#include virtual="/-/inc/general__page_start.inc" -->
<title>Як солдат з вовками зустрівся ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Як солдат з вовками зустрівся» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як солдат з вовками зустрівся.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як солдат з вовками зустрівся <br><span class="article__headerDescription">Легенда Чернігівщини</span></h1>
	<p>Дядько Сергій розповідали нам про вовків історію.</p>
	<p>Давним-давно, як вони ще малим хлопцем були, розповідав дід, а той почув від свого діда, що брат того діда в москалях аж 25 років служив. От він уже і вислужив та й пішов у Богданівку. Іде він, полишивши голову та спираючись на ціпок, аж зирк — спереду два вовки сидять один по той бік дороги, другий — по інший. Зупинився він, глянув на Богданівку — тільки синіє, оглянувся на Конопівку — тільки мріє. А кругом поле, як море, і жодної душі.</p>
	<p>Що ж його діяти? Іти назад чи що? Та здоженуть. «От, — дума чоловік, — оказія яка! 25 літ проблукав по світу, стільки лиха та горя бачив. Кулі над головою дзижчали — минали, вода живого на берег викидала, з гір спускався — не падав. І оце якраз під Богданівкою у вовчу пащу прийшов». Та, як кажуть, двом смертям не бувати, а однієї не минути. Пішов він уперед на Богданівку поміж вовків. А як став до них підходити, то скинув шапку, низенько поклонився та привітався:</p>
	<p>— Добрий день вам, вовчики-братчики! Із цим днем, що сьогодні, будьте здорові!</p>
	<p>Надів шапку та й пішов помалу. А вовки його і не займали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54. Як солдат із вовками зустрівся. Записано в с. Лемеші Козелецького району від Науменко Ольги Георгіївни (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
