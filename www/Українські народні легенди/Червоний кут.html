<!--#include virtual="/-/inc/general__page_start.inc" -->
<title>Червоний кут ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Червоний кут» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Червоний кут.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Червоний кут <br><span class="article__headerDescription">Легенда Подніпров’я (Наддніпрянщини)</span></h1>
	<p>Було це дуже давно. В той час козацька слава ходила по землі нашій. Не існувало ще й міста на березі річки Самари, не було й поселення біля лісу. Говорять люди різне, а ось чому вірити, а чому не вірити, вирішувати вам, бо це справа кожного.</p>
	<p>Пізньої осені, після усталеного ритуалу прощання, йшли старі козаки, покинувши край, на поселення до монастиря. Серед них був відважний, засмаглий у боях козак на прізвисько Червоний. Так його кликали, бо дуже гарячий на вдачу був та лють у нього на лиці червоним кольором відображалася. Дружною ватагою на шляху в селах, хуторах робили зупинки і давали загальний смачний обід.</p>
	<p>Козаки самі обирали дорогу, тому після п’ятнадцяти незабутніх діб вони прощалися один з одним, бо були вірними товаришами. Відставний козак Червоний уже сам пішки йшов до Самарської фортеці. Там він певний час перебував у монастирі, але затісно йому було в тих стінах. І вирішив сміливий чоловік оселитися на вільних присамарських землях, що поблизу монастиря, лісу та річки Самари. Проте, як йому там було, ніхто не знає. Засновуючи поселення, як їх тоді називали — кути, він і гадки не мав, що пізніше по той бік річки збудують місто. А ми і по сьогодення живемо на зеленій вулиці Червоний кут. Кутяни впевнені, що вона називається іменем того, хто її заснував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45. Червоний кут. Записав Грицай Назарій від Єрьоменка Віктора Васильовича (1927) в м. Новомосковськ 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
