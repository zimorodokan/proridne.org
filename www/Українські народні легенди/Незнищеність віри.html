<!--#include virtual="/-/inc/general__page_start.inc" -->
<title>Незнищеність віри ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Незнищеність віри» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Незнищеність віри.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Незнищеність віри <br><span class="article__headerDescription">Легенда Подніпров’я (Наддніпрянщини)</span></h1>
	<p>Весною, перед Великоднем, коли всі люди готувалися до свята, загорівся ліс. Спалахнув, як свічка. Вітер того дня дув мов скажений і погнав полум’я на село. Люди намагалися загасити вогонь, але він не піддавався і ще сильніше почав спалахувати на хатах з солом’яними дахами. Усі були в паніці. Свято, а тут таке лихо. Ніхто не міг нічого зрозуміти.</p>
	<p>А селяни, жили не тільки тут, коло дороги, а й вглиб, ближче до лісу, якраз коло самісінької Лисої гори. Хоча тоді вона була гарною, зеленою. А коло неї жила баба Марія. Не було у неї нікого, всіх війна забрала. Пережила вона бідна те що жодна людина не відала. І вижила тільки тому, що в Бога вірила. Встає ранком — перехреститься, подякує Богові за сон, а як лягає спати, то обов’язково дякує за прожитий день. Без молитви не сяде за стіл їсти. Отака людина була.</p>
	<p>І ось, коли знялася така пожежа, ця бідна жінка тричі перехрестилася, проказала молитву, взяла ікону, яку всі звуть «Неопалима Купина», вийшла на вулицю, пройшлася з іконою навколо хати і стала чекати, що буде. Як же здивувалися люди, коли вітер розвернувся, а вогонь погас на горі.</p>
	<p>Коли бабу Марію питали, як їй вдалося зробити таке чудо, вона відповідала:</p>
	<p>— Це не я, мої любі, це все Бог. Він нам дає життя, він і забирає.</p>
	<p>З того часу пройшло багато часу. Ліс знову нас радує своїм багатством, і ягодами, і грибами. А ось гора під час пожежі як стала лисою, так і по цей день стоїть такою. Тож і прозвали її люди Лисою горою. А там, де жила баба Марія, де стояла її хата, виросли надзвичайно гарні квіти, які називають або «марійками», або «неопалимою купиною». А тільки-но наступає Христове свято — Великдень, обов’язково в кожній хаті перед Божою іконою повинна стояти свічка, паска, і букет цих чудових квітів, які на думку людей є Божим посланням і нагадуванням про те, що він існує, і щоб люди його не забували, а вірили в нього, як робила це баба Марія.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Незнищеність віри. Записано в Погорільцях від Омельченко Ганни Архипівни (1933) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
