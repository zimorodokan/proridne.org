<!--#include virtual="/-/inc/general__page_start.inc" -->
<title>Про озеро Святе ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про озеро Святе» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про озеро Святе.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про озеро Святе <br><span class="article__headerDescription">Легенда Чернігівщини</span></h1>
	<p>Недалеко від нашого села в лісі є озеро. Всі називають його Святим. А чого так?</p>
	<p>На місці озера колись було село. Яке село — ніхто не знає. От у те село зайшов странник, якийсь жебрак. Попросив він у людей води напитися та й переночувати. А вони його прогнали. От він і пішов, а село за ним слідом наче під землю провалилося. А на тому місці, де було село, стало глибоке озеро з гряззю.</p>
	<p>Комусь з людей привиділося, що якщо обійти озеро з дванадцятої години ночі і доки півень не заспіває, то село вийде з-під землі.</p>
	<p>От і знайшлися такі сміливці. Стали обходить це озеро кругом, дак їм увиділось, що з води піднімаються хрести і церква наче. А в цей час заспіває півень і все знову зникає.</p>
	<p>Старі люди казали, що хтось зв’язував мотузки і хотів поміряти глибину, дак мотузок не хватило, бо те озеро дна не має. А колись в озері було багато-багато риби. Дак поїхали рибалки туди, наловили багато риби, аж тут почули крик з озера:</p>
	<p>— Телеп, телеп, тельох, тельох, ряба, ряба, сера, йди сюда!</p>
	<p>А в той час риба сама з човна повистрибувала у воду. А ще розповідають, що колись пастухи пасли корови у спеку. Дак ті боялися навіть підійти до води.</p>
	<p>А одна жінка хотіла з озера напитися, ступила туди, дак їй почулося, що хтось з води кричить. А її щось стало тягнути на дно та так, що вона ледве вискочила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21. Про озеро Святе. Записано в с. Рудня від Новодарової Пелагеї Федорівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
