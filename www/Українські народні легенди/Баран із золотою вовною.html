<!--#include virtual="/-/inc/general__page_start.inc" -->
<title>Баран із золотою вовною ☼ Українська легенда ☼ Народна творчість</title>
<meta name="Description" content="Українська народна легенда Гуцульщини «Баран із золотою вовною» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Баран із золотою вовною.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Баран із золотою вовною <br><span class="article__headerDescription">Легенда Гуцульщини</span></h1>
	<p>Був давно чоловік і жінка. Мали вони одного сина. Оженили його і мали невістку. Дідо дуже любив худобу, а найбільше вівці. Він казав, що вівця — уберихата. З неї і кожухи, і сукно, і ліжники, і сведри, і рукавиці, і шапки, волоки, капці, попружки і дзьобні. А баба чула від старих людей, що хто разує дванадцять п’ятниць сходу місяця, то буде знати, коли прийде його смерть. Баба була дуже побожна.</p>
	<p>Помер дідо, а баба лишилася з сином та невісткою. Мали худобу, а найбільше овець. Одного разу під час кочіння овець син і невістка спали. А баба вночі кричить:</p>
	<p>— Сину, вставай, підоймися. Там овечки покотилися, самі ягнички начинили. Межи ними є оден баранець, круторогий, золотововний.</p>
	<p>Вони встали, подивилися — справді є баранець з золотою вовною.</p>
	<p>Баба того баранця стригла, з вовни виробляла ліжники, сукна, сведри, рукавиці, запаски. І капці собі вплела до смерти. Ссукала волоки. І злагодила собі з тої золотої вовни все вбрання до смерти. Нарешті баба щось задумалася. І каже:</p>
	<p>— Сину мій і ти, невісто, я хочу вам сказати, що хочу собі дім будувати. Із чотирьох дощок, а в нім стелити з-під гибля трісок.</p>
	<p>Як це їй зробили, баба померла. Як бабу несли, трембіти трубили, дзвони дзвонили. І тоді бабу похоронили. І всі люди заплакали, як бабу поховали. Тоді син дав того баранця з золотою вовною за бабину душу. Тоді люди увірили, що хто разує п’ятниці, той знає, коли буде вмирати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 6 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
