<!--#include virtual="/-/inc/general__page_start.inc" -->
<title>Квітка папороті ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Квітка папороті» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Квітка папороті.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Квітка папороті <br><span class="article__headerDescription">Легенда Чернігівщини</span></h1>
	<p>Ніхто ніколи не бачив цвіту квітки папороті, але люди вірили в її чарівну силу. Вірили у те, що хто її знайде, буде розуміти мову тварин і рослин, знатиме, що буде далі, находитиме вкрадене.</p>
	<p>Кажуть, що квітка папороті цвіте у ніч на Івана Купала, коли сили темряви і зла дуже великі. Той, хто не побоїться пройти усі випробування, стане володіти незвичайною силою. Мені моя мати розказувала таку легенду.</p>
	<p>Пропали колись в одного дядька коні. Послав він сина їх шукати. Цілий день ходив той, утомився. Зайшов у ліс та й ліг під кущем спати. А було це якраз під Купального Івана, саме цвіла папороть. От одна квітка зламалась та зачепилась за мотузку постола. Відьми і відьмаки що стерегли квітку, гарчали і верещали, стогнали і вили, та хлопець цього не чув, бо кріпко спав.</p>
	<p>Рано схватився і зрозумів, що знає, де його коні і хто їх украв. Пішов, забрав та поїхав додому. По дорозі чує, як коні між собою гомонять, що скоро уже будуть дома. І що хазяїн з радості дасть їм доброго сіна Не зрозумів парубок звідки він усе оце знає.</p>
	<p>Як приїхав додому, став розказувати усім про це. А тоді взяв і скинув постоли. Папороть і випала. Зразу усе вилетіло з голови і забув він усе, що знав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72. Квітка папороті. Записано в Кукшині Ніжинського району від Василенко Катерини Михайлівни (1934) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
