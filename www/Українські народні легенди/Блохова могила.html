<!--#include virtual="/-/inc/general__page_start.inc" -->
<title>Блохова могила ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Блохова могила» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Блохова могила.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Блохова могила <br><span class="article__headerDescription">Легенда Полтавщини</span></h1>
	<p>Колись давно на наш край нападали ординці. Скільки по степу могил, то все там стояли козаки на варті. А як побачать здалеку в степу куряву, то вже подають знак своїм про наближення ворога.</p>
	<p>А вночі, бувало, припадають козаки-сторожі вухом до землі і слухають, чи не стугонить земля під ворогом.</p>
	<p>Стояли на варті козак Блоха та його напарник, ще безвусий козак. Була глибока ніч. От козаки й трішки задрімали та й не побачили наближення орди. Оточили їх вороги і посипалися стріли так, що й голови не підвести. Але ж треба було запалити вогонь, щоб сповістити про напад основні сили.</p>
	<p>— Клади коней на землю і лягай між ними, — наказав Блоха, — а я полізу та запалю сніп у бочці.</p>
	<p>Поповз козак до бочки з дьогтем, та раптом болісно скрикнув.</p>
	<p>— Що там? —захвилювався напарник.</p>
	<p>— Та прокляті блохи кусаються, — відказав Блоха.</p>
	<p>Насправді у його тіло вп’ялося кілька ворожих стріл. Та він дібрався до діжки, вистрелив у сухий сніп, а сам полетів на землю.</p>
	<p>— Що з вами? — кинувся до Блохи козак.</p>
	<p>— Втікай терниками, — тільки й одказав Блоха і життя його згасло.</p>
	<p>На вершині кургану палахкотів вогонь., застеляючи димом навколишні кущі терну. Молодий козак виконав наказ старшого товариша, скочив на коня і помчав до Горошиного.</p>
	<p>Доки він скакав, козачий загін уже був готовий до зустрічі з ворогом. З того часу курган між селами Оболонь і Горошино стали називати Блохова могила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51. Блохова могила. Записано в Наталенках від Потапенка Григорія Павловича (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
