<!--#include virtual="/-/inc/general__page_start.inc" -->
<title>Тополя ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Тополя» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Тополя.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Тополя <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись була тополя дівчиною.</p>
	<p>Налетіли на село турки, старих порубали, молодих у полон забрали. Іде в невільничому гурті дівчина і кожен крок її все важче дається, бо веде він далі від рідного дому. Вночі стомлені бранці поснули, заснула і варта. Тільки дівчина не спала, тихо звільнившись од пут, втекла. А на світанку, коли зовсім мало залишилося до села, де могла сховатися од ворога, побачила за собою кінну погоню.</p>
	<p>— Батьку степ, поля рідні, порятуйте мене!</p>
	<p>Біжить і благає. Ще трохи і вхопить її за коси вершник. Ось вже вхопив, та рука сковзнула з гілки, бо за мить одну обернулася дівчина тополею.</p>
	<p>Так і стоїть тепер край села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Тополя. Записано в Новому Місті Монастирищенського району від Синиці Надії Михайлівни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Тополя <br><span class="article__headerDescription">Легенда Подніпров’я (Наддніпрянщини)</span></h1>
	<p>Край села Литвинець, що під Каневом, стоїть струнка тополя. Звідки вона? Чому опинилася край урвища? Здається, не тополя — дівчинка-юнка.</p>
	<p>— Ти скажеш, — гундосить чорна постать, — де партизанський загін?</p>
	<p>Мовчить. Як німа.</p>
	<p>— Як звати тебе?</p>
	<p>— Катерина, — шепочуть скривавлені вуста.</p>
	<p>— Прізвище?</p>
	<p>— Шевченко.</p>
	<p>— Де партизани?</p>
	<p>Мовчить.</p>
	<p>— Я примушу тебе говорити. Ти помреш, і ніхто не дізнається... А життя? Чуєш — співають солов’ї. І вітер пнеться у вікно. Говори. Де загін?</p>
	<p>— У лісі.</p>
	<p>— В якому? Поведеш...</p>
	<p>— Ні.</p>
	<p>Звіром заревіла чорна туша. Брязкає щипцями кривавими.</p>
	<p>— Ти у мене заговориш...</p>
	<p>Мордували день, другий. Але дівчина мовчала.</p>
	<p>Ген сходяться шляхи і зникають там.</p>
	<p>Онде її хата. Мати, напевно, встала. Задимівся димар.</p>
	<p>І не знає. Що доньку її цієї хвилини…</p>
	<p>Ще крок, ще. Ось тополя, яку вона садила, коли в перший клас пішла. Прошепотіла:</p>
	<p>— Рости, рости, тополенько. Все вгору та вгору...</p>
	<p>— Скажеш, де загін?</p>
	<p>Мовчить.</p>
	<p>— Айн. Цвай...</p>
	<p>— Рости, рости, тополенько...</p>
	<p>Злетіли увись злякані залпом птиці.</p>
	<p>— Все вгору та вгору...</p>
	<p>Сонце зійшло... І перелякані фашисти заніміли…</p>
	<p>Чорні коси дівочі із землею злилися, корінням вросли, а стан дівочий у</p>
	<p>тополю струнку перетворився.</p>
	<p>— Рости, рости, тополенько...</p>
	<p>Стоїть край дороги тополя. Шепоче з вітрами. Тягнеться до сонця. Надвечір</p>
	<p>хилиться до села. То вона заглядає, вдивляється, що робить матуся.</p>
	<p>А матуся дочку виглядає рік, два. Десятиліття.</p>
	<p>Край села стоїть тополя, і дивуються люди, звідки вона взялася така струнка, мов дівчина закохана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111. Тополя. Записано в Литвинці Жашківського району від Глушко Ганни Іванівни (1925) 2008 року Шульгою В. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
