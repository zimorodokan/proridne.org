<!--#include virtual="/-/inc/general__page_start.inc" -->
<title>Чорні ворота ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Чорні ворота» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чорні ворота.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чорні ворота <br><span class="article__headerDescription">Легенда Подніпров’я (Наддніпрянщини)</span></h1>
	<p>Це бувальщина, яку розповів мій прадід Теофан Козовий, моєму дідові Жану</p>
	<p>про Чорні ворота.</p>
	<p>Якщо їхати по старій Кочержиній дорозі, та звернути на Гадючку, то при третьому повороті (там, де раніше проводжали зиму), є непримітна стежка. Оце і є Чорні ворота.</p>
	<p>Давно це було. Якось після боїв з поляками, в часи Б. Хмельницького, в наші краї приїхав разом з Кривоносом козак Самійло Коза. Його так прозвали, тому що коли були засади на татар, то він кричав козою. До речі, від цього козака і пішло наше прізвище — Козовий.</p>
	<p>Цей козак був дужий, молодий, проте з дружиною йому не щастило. Чи то мати була винуватою, чи то не таланило. Але якось зустрів він дівчину, дуже вродливу, яка жила неподалік, і закохався в неї. Вже й до весілля діло дійшло, але мати була дуже проти цього шлюбу і не дозволяла їм побратися. Та молодий козак, незважаючи на материні примхи, все ж таки одружився з своєю коханою дівчиною. Незабаром у них появився син, якого назвали Іваном. Жили вони щасливо, та не довго.</p>
	<p>Пішов Самійло воювати з поляками, ішов бій аж до Переяславської Ради, а тим часом мати чарами звела зі світу і невістку, і онука. Мати вже не чекала на сина, думала, що загине на чужому полі, у страшному бою. Та Самійлові пощастило остатися в живих, у цьому бою загинув Кривоніс і ще багато козаків.</p>
	<p>А коли вернувся додому, то зустріла на порозі одна мати-відьма. А коли запитав за сім’ю у неї, то вона нічого не відповіла. Тоді Самійло розсердився на матір, схопив її за груди і повісив на високому дубі Кочержиної гори. Потім, через деякий час, Самійло взяв собі сироту в діти і дав йому їм’ям Іван та прізвище Козовий...</p>
	<p>Пройшло багато років, але до сих пір, де була страчена відьма, називають це місце Чорними воротами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Чорні ворота. Записано в Городищі Городищенського району від Козової Галини Іванівни (1976) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
