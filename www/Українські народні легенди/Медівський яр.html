<!--#include virtual="/-/inc/general__page_start.inc" -->
<title>Медівський яр ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Медівський яр» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Медівський яр.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Медівський яр <br><span class="article__headerDescription">Легенда Подніпров’я (Наддніпрянщини)</span></h1>
	<p>Наше село Грушківка славиться своїми ярами та їх особливими назвами.</p>
	<p>Ось одна із легенд про яр, який носить назву Медівський. Проживав колись там чоловік на ймення Кирило. А що вже пасічник був — на все село славився. Тільки в нього був найзапашніший і цілющий мед. Приїздили до нього люди з найближчих сіл: Мельників, Медведівки, Жиботина.</p>
	<p>Одного разу заїхав до нього якийсь чоловік з донькою, хвороблива дуже була. Що вже їй лікарі не радили, нічого не допомагало. А Кирило й каже:</p>
	<p>— Нехай поживе у мене. Мені помічниця треба. А раптом мед і їй допоможе.</p>
	<p>Залишив чоловік доньку в доброго пасічника, а сам і думає: «Якщо допоможе його мед вилікувати доньку, буду прославляти пасічника аж до Києва».</p>
	<p>Пройшов місяць, знову приїжджає чоловік до Кирила. Його зустріла гарна дівчина, така пишна та мила на вроду, що тільки по голосу впізнав він свою доньку.</p>
	<p>— Що ж, — каже, — твій мед справді творить диво. Чим же я тобі віддячу?</p>
	<p>— А віддай за мене свою доньку.</p>
	<p>— Гаразд, — каже чоловік, — бачу, добре їй у тебе живеться.</p>
	<p>Став Кирило господарювати з молодою дружиною ще краще. Він збирав мед, вона готувала цілющі напої. А яр, в якому проживали став називатися Медівський.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99. Медівський яр. Записано в Грушківці Кам’янського району від Шкурат Катерини Архипівни (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
