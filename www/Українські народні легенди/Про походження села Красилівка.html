<!--#include virtual="/-/inc/general__page_start.inc" -->
<title>Про походження села Красилівка ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про походження села Красилівка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про походження села Красилівка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про походження села Красилівка <br><span class="article__headerDescription">Легенда Чернігівщини</span></h1>
	<p>Було це в давні часи. Навкруги нашого села були ліси зі столітніх дубів, лип, калини, березові гаї поміж дубами. А калини було найбільше. Напевно й тому так село назвали. Бо як виходила заміж баба Кулина Позначка і йшла в Красилівку, то розповідала таке.</p>
	<p>Їхали вони через Молохву і зупинилися на мості. Коні здригнулися, бо скинулася риба у річці. А весь берег і в березняку також виднілися кущі калини, а вона цвіла в повну силу. І душа світилася од тієї краси.</p>
	<p>— По якому це мосту вона їхала? У Молохві ж одна осока росте, — питають люди.</p>
	<p>Десь із сотню років тому там була справжня ріка, текла здалеку, з Сосницьких лісів. І човни по ній ходили. А міст був справний, міцний, козаки його на совість побудували. Дуби вимочували у воді, смолили, а сама цариця</p>
	<p>проїжджала цим мостом.</p>
	<p>Село тепер одне, а колись було поділене на два курені в одному жили козаки, а в другому — селяни. Козаки жили та раділи, торгувати їздили в</p>
	<p>Олишевку. Тютюн садили на півгорода, овечок по сто тримали, меду добували. Винокурня у них стояла і кузня своя була, валянки вони самі робили з овечої шкури. Хати свої вони в закидку робили, а селяни мазанки мостили. Козачки ткали лляні і шерстяні рушнички, печі в хаті малювали. Слободці під паном ходили, гибіли од роботи, задивлялися на хуторян і казали, що ті в Красилівці живуть.</p>
	<p>Оце вам і Красилівка: кому красота, а кому хоч би не битим бути. Як той пан, що собак на людей проміняв. Так тепер в селі панських прізвищ немає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49. Про походження села Красилівка. Записано в Красилівці Козелецького району від Кобищі Євдокії Степанівни (1939) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
