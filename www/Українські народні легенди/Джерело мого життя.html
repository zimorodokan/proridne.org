<!--#include virtual="/-/inc/general__page_start.inc" -->
<title>Джерело мого життя ☼ Українська легенда ☼ Народна творчість</title>
<meta name="Description" content="Українська народна легенда Поділля «Джерело мого життя» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Джерело мого життя.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Джерело мого життя <br><span class="article__headerDescription">Легенда Поділля</span></h1>
	<p>Уже давно, в давнину на отакенному пагорбі стояла церква, а внизу село, тутечки воно і тепер лежить. Вісім ставків оперізували його. Розливалась вода і затоплювала все навкруги.</p>
	<p>Люди були набожні, молились вони щиро, вчили дітей жити по-християнські мудро і чесно. Все було добре, поки не поселився якийсь прийшлий чоловік. Був дивакуватий, жив самотиною, ні з ким чарку не пив, на гостину не ходив, на людях не появлявся. Був темним, йшов від нього холод і зло. Напускав той чоловік якийсь туман, дурман на людей, що люди ставали злими, ненавиділи один одного, заздрість як міль роз’їдала їхні душі. І не могли вони дійти своїм розумом, в чому причина їхнього падіння, і кошмари, і жахіття різні снились.</p>
	<p>І під тим дурманом отруйним люди відреклись і від Бога, і від святої церкви, перестали йти в храм Божий і Письмо святе не давалось до чтива. Якось у Великодній вечір церква й пішла під землю. А в селі не скоро й помітили бо таки далеченько була від села.</p>
	<p>А в 70-х роках, коли брали на тому місці глину, знайшли золотий хрест. Була в селі баба Уліта, їй тоді було вісімдесят років, набожна. Дали їй ту знахідку на схоронок, а потім і завезли в район. А згодом з-під височенного пагорба забило джерело з цілющою водою, про яку знали всі ближні села та й йшли люди сюди по воду, з вірою і лікували свої недуги.</p>
	<p>З мілкого джерельця зробили величезну криницю в герметично закритому баку, вода вибігала через кран. В селі церкви тоді не було, то зробили біля кринички капличку, поставили хрест та ікону і відправляли службу в посуху, святили воду на Йордань.</p>
	<p>І п’ють ту воду люди і дякують природі за щедрість і ласку, за безкоштовні цілющі ліки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68. Джерело мого життя. Записано в Решнівці Старокостянтинівського району від Звади Степана Гнатовича (1912) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
