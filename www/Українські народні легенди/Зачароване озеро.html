<!--#include virtual="/-/inc/general__page_start.inc" -->
<title>Зачароване озеро ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Зачароване озеро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Зачароване озеро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Зачароване озеро <br><span class="article__headerDescription">Легенда Подніпров’я (Наддніпрянщини)</span></h1>
	<p>Моя бабуся розповіла мені казку-легенду про зачароване озерце. Зараз там протікає струмочок з чудодійною водою. Молодята п’ють воду, щоб жити в злагоді і мирі, жінки, які не мають дітей, напившись цієї води, надіються що Бог пошле діточок, хворі лікуються нею.</p>
	<p>Зачароване воно було ще в сиву давнину...</p>
	<p>В селі жила дівчинка -сирітка, в якої рано померла мама. Вона була дуже красива і розумна не по роках. Одного разу, прогулюючись з подружками по лісу, збираючи гриби, дівчатка зустріли вовка. Всі злякалися, а Одарочка стала його благати не чіпати їх. І сталося диво. Хижий звір заговорив людською мовою. Подружки злякано спостерігали за цією подією і не могли зрозуміти що коїться. Вовк спокійно відійшов у глибину лісу. Одарочка і сама здивувалася, як сталося, що до неї заговорив вовк.</p>
	<p>З цим запитанням дівчинка пішла до бабусі, яка жила самісінька в лісі на Кошеному. Бабуся, яку всі вважали відьмою, розповіла онучці про те, що і вона має дар чаклунства. З того часу бабуся навчала дівчинку своєму ремеслу.</p>
	<p>Пройшли роки. Одарочка стала красивою дівкою, на яку заглядалося багато гарних парубків. Але покохала вона Семена, сина бідної вдови.</p>
	<p>У сусідньому селі жив чаклун. Він був поганою людиною, робив людям зло. Від його чар хворіла худоба, дохли кури, руйнувалися сім’ї. Бабуся Одарочки часто вступала з ним в двобій, але перемогти його було важко, адже він був набагато молодший від неї, та сильніший у чарах.</p>
	<p>На сходці села було вирішено вигнати чаклуна з села. Тоді він зібрав собі однодумців, і всі вони поселилися в лісі, стали ще й розбійниками.</p>
	<p>Одного разу Одарочка йшла до бабусі, а по дорозі, недалеко від озерця, на дівчину напали розбійники. Тепер дівчина була під владою чаклуна, який у неї закохався. Її не було в селі кілька днів і Семен зрозумів, що це справа рук чаклуна.</p>
	<p>Парубок поспішив на допомогу своїй коханій. Відважно бився Семен з розбійниками, але сили були нерівні. Хлопця вбили на очах в Одарочки.</p>
	<p>З відчаю, щоб не достатися нелюбу, дівчина стрибнула в озерце і втопилася. Раптово здригнулася земля, піднявся великий вітер і вода в озері стала студеною. Розсердився чаклун, хотів зробити воду отруйною, щоб люди обминали це озеро. Але любов Одарочки була такою сильною, що протистояла чарам чаклуна, і вода стала цілющою.</p>
	<p>Давно вже немає того озерця, на його місці протікає джерело, яке і зараз дарує людям силу вірного, щирого кохання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63. Зачароване озеро. Записано в Байбузах Черкаського району від Чепурної Марії Семенівни (1920) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
