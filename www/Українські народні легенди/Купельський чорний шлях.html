<!--#include virtual="/-/inc/general__page_start.inc" -->
<title>Купельський чорний шлях ☼ Українська легенда ☼ Народна творчість</title>
<meta name="Description" content="Українська народна легенда Поділля «Купельський чорний шлях» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Купельський чорний шлях.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Купельський чорний шлях <br><span class="article__headerDescription">Легенда Поділля</span></h1>
	<p>На південь від села Заслучне, кілометра за півтора від села проходить прадавній Купельський шлях, а починається він біля Кам’янця-Подільського.</p>
	<p>Містечко Купель славилось здавна своїми ярмарками. Споконвіку цим шляхом простували селяни до Купеля, щоб купити, продати, обміняти свій товар, або просто повеселитись. А шлях одержав і нову назву, страшну назву — Чорний.</p>
	<p>Це сталося після того, як в бою з татарами у 1593 році велика група українських козаків попала в полон. Вороги придумали страшну кару для них. Вздовж купальського шляху були поставлені стовпи і кілки, на яких були повішені і посаджені на палю народні месники. Рідних до шляху яничари не допускали. Крик і голосіння тамували люди по ярах і лісах, там, де ховались.</p>
	<p>Цілий місяць трупи висіли на стовпах і кілках. Яструби і вороння клювали мертві понівечені тіла. З тих пір Купельський шлях став називатись чорним.</p>
	<p>Він простягнувся попід лісове урочище, що називається «Калинник». В тому місці, де шлях повертає на Юхт (Ульянівка №2) в долині знаходиться болото, на місці якого в період Великої Вітчизняної війни був став. Старожили твердять, що в роки війни, а саме в 1941 році там були затоплені кілька німецьких танків. Далі Купельський шлях простягається аж до Вінницької області.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59. Купальський чорний шлях. Записано в Заслучному Красилівського району від Партасюк Никанора Петровича (1915) Кривоносова Валентина 1989 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
