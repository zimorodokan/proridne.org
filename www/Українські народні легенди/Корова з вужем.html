<!--#include virtual="/-/inc/general__page_start.inc" -->
<title>Корова з вужем ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Корова з вужем» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Корова з вужем.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Корова з вужем <br><span class="article__headerDescription">Легенда Подніпров’я (Наддніпрянщини)</span></h1>
	<p>Оце я чула, одна жінка розказувала на базарі, як вони корову з вужем купили. Бо то буває така корова, що в неї вуж є.</p>
	<p>Привели вони корову, а вона ревма реве. Думають, що це вона ще не звикла. А вона реве й не перестає. Через тиждень заходять до хліва, а в неї кругом ноги вуж обмотався і ссе. А сам такий худий, як батіг. Корова, бачте, вже й ревти перестала, молока стала більше давати. Вуж коло неї у яслах спить.</p>
	<p>Із тиждень ту корову подержали, а тоді повели на базар. А вуж поправився, став уже такий гладкий, лискучий, ситий!</p>
	<p>Ну, батько й вужа в сито забрав.</p>
	<p>— Не хочу, — каже, — людей дурити.</p>
	<p>І що ви думаєте? Купили ту корову! Новий хазяїн подивився на вужа.</p>
	<p>— То нічого, — каже.</p>
	<p>І забрав. А шкода було корову продавати, бо така молочна! Корови з вужами, кажуть, усі дуже молочні.</p>
	<p>Розказують, один чоловік хотів корову тихенько без вужа продати. А покупець обдивився її та й питає:</p>
	<p>— Еге, а чом ви телятко вдома лишили? Було його в ситі принести.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65. Корова з вужем. Записано в Бабанці Уманського району від Жмуденко Марії Тимофіївни (1952) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
