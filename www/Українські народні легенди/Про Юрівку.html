<!--#include virtual="/-/inc/general__page_start.inc" -->
<title>Про Юрівку ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Юрівку» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Юрівку.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Юрівку <br><span class="article__headerDescription">Легенда Поділля</span></h1>
	<p>На південному заході за селом Заслучне в напрямку до лісу «Калинник» є глибока долина, назва якій Юрівка.</p>
	<p>В тому місці, де сходяться два круті горби і починається долина (з боку лісу), є джерело, з якого б’є чиста, як кришталь, холодна вода. Легенда розповідає, що колись дуже давно в цій долині покінчив життя самогубством молодий козак Юра.</p>
	<p>Дівчину його збезчестив пан, а його самого наказав віддати у солдати. Юра був безсилий проти пана, але й терпіти таке знущання не міг. Його самогубство — це вияв протесту проти несправедливості.</p>
	<p>Пройшли роки, але заслучненці вважають це місце нечистим, кажуть, що в тій долині до людей завжди чіпляється блуд. Тим більше, що в тій малій криничці до війни втопилася дружина їхнього односельчанина Кудрина Леона.</p>
	<p>Перед самою революцією помістя належало зятеві поміщика Йодко Кіневичу. То був добрий хазяїн. На Юрівці, на південному пагорбі біля кринички він побудував цегельний завод.</p>
	<p>Цегла мала розмір 18 на 14 сантиметрів, випалювалась в печах, в яких спалювали ріпачиння та дрова. На цеглі штампували букву «К». В Заслучному зараз є декілька хат, побудованих із цієї цегли.</p>
	<p>Були там також і інші господарські будівлі. Серед них славилась на всю округу майстерня Єднашка. Цей панський майстер набирав учнів, вчив столярному і токарному ремеслу.</p>
	<p>В селі Заслучне проживає Репецький Олексій Іванович, дід якого вчився в Єднашка. По закінченні навчання він одержав в подарунок від майстра столярний і токарний верстати та інший інструмент. Ремесло передалось нащадкам. І зараз Репецький Олексій Іванович — кращий тесля в селі.</p>
	<p>Кіневич з усіх своїх сіл (Заслучне, Бубнівка, помістя в Латвії) запрошував безземельних селян. На Юрівці для них були перебудовані будинки. Там вони жили і працювали на заводі, полях, в майстернях, на фермах. Після революції, коли все господарство було зруйновано і пограбоване, ці люди побудували поселення (за 1 км на південь від Заслучного), яке тепер носить назву Ульянівка Перша.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63. Про Юрівку. Записано в Юрівці від Репецького Олексія Івановича (1928) Кривоносовою Валентиною 1976 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
