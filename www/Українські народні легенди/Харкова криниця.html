<!--#include virtual="/-/inc/general__page_start.inc" -->
<title>Харкова криниця ☼ Українська легенда ☼ Народна творчість</title>
<meta name="Description" content="Українська народна легенда Поділля «Харкова криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Харкова криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Харкова криниця <br><span class="article__headerDescription">Легенда Поділля</span></h1>
	<p>Біля підніжжя Замчиська б’є з-під каменю джерело з холодною та смачною водою. З далекої вулиці приходили сюди колись хазяйки, щоб набрати води. Вважали, що вода криниці якась особлива. Ніби й звичайна, та така холодна, що аж зуби ламає. А зветься та криниця Харковою.</p>
	<p>Кажуть, що жив колись козак Харко. Славний був козарлюга. Хоча ніби й не дуже примітний, та вмів і вправно шаблюкою махати, і пісню заспівати, і пожартувати, братів-козаків звеселяючи. А то якось спустившись з гори до річки, побачив, що з-під каменю серед трави пробивається тоненькою цівкою джерело. Розкопав він його, поставив цямрини. Одним словом, зробив криницю, щоб близько було козакам брати воду з джерела, а не з річки.</p>
	<p>Нема уже Харка, нема й козацької фортеці, а джерело живе, даруючи людям холодну воду. Раніше, коли випадало посушливе літо, і довгий час не було дощу, збиралися вдови в гурт, запрошували батюшку та йшли до Харкової криниці. Там вони молилися, батюшка проводив службу. А потім виливали і чистили криницю. Після цього завжди ішов дощ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20. Харкова криниця. Записано у селі Ширмівка Погребищенського району від Мазура Миколи Костянтиновича 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
