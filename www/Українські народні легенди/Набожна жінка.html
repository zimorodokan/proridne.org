<!--#include virtual="/-/inc/general__page_start.inc" -->
<title>Набожна жінка ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Набожна жінка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Набожна жінка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Набожна жінка <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись у нашому селі жила дуже набожна жінка. Вона дуже часто ходила до церкви, а церква була в сусідньому селі, в Лукашівці. Якось цій жінці приснилась Діва Марія, яка їй сказала:</p>
	<p>— Ти мене врятуєш, коли будеш йти в церкву.</p>
	<p>— Як я це зроблю? — здивовано запитала та.</p>
	<p>— Ти перейдеш одну греблю, потім другу, тоді побачиш.</p>
	<p>Була неділя. Анна йшла до церкви, село було велике, довге. Вона пройшла одну греблю, коли підійшла до другого ставка, то раптом побачила диво. По ставку йде жінка з дитиною на руках і так низько нахиляється до води, що ледь не впаде. Анна кинулась на допомогу. Але вскочивши у ставок, побачила на воді тільки картинку із зображенням Божої Матері. Жінка підхопила ту картинку і занесла в церкву.</p>
	<p>Пройшов час, і знову їй сниться сон, що Божа Мати просить віднести зображення Божої Матері у те село, звідки принесла. Анна попросила Лукашівського батюшку віддати цю картинку. Хресним ходом супроводжували ікону в Княжу-Криницю, а місцеві жителі теж урочисто зустрічали її і віднесли до Молитовного Дому.</p>
	<p>До сьогоднішнього дня ця ікона є у нашій церкві, хоча її не один раз викрадали, але вона поверталася на місце спасіння. За цією легендою в той день, 28 серпня, коли знайшли ікону, в селі стали святкувати храмовий празник.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25. Набожна жінка. Записано в Княжій-Криниці Монастирищенського району від Марчук Людмили Федорівни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
