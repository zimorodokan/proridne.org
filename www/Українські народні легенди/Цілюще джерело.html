<!--#include virtual="/-/inc/general__page_start.inc" -->
<title>Цілюще джерело ☼ Українська легенда ☼ Народна творчість</title>
<meta name="Description" content="Українська народна легенда Поділля, Полтавщини, Подніпров’я (Наддніпрянщини) «Цілюще джерело» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Цілюще джерело.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Цілюще джерело <br><span class="article__headerDescription">Легенда Поділля</span></h1>
	<p>Жив собі пан із дружиною і дочкою. І був у нього незрячий конюх. Одного разу об’їжджаючи поля, пан із конюхом натрапили на джерело. Прозора вода просочувалась із землі і джерело так і вабило напитися води. Конюх підійшов, напився, обмив обличчя і, чудо, враз став бачити. Пан продовжував сидіти у бричці, і як же він здивувався, коли конюх підійшов і сказав, що бачить.</p>
	<p>Та не сподобалось це місце панові, бо джерело було на полі під горбком. А це було його поле. І сказав він заорати джерело. Як тільки джерело заорали, дружина і дочка пана почали погано бачити, і з часом зовсім втратили зір. Переживав пан, шукав лікарів, але ніхто не міг їм допомогти.</p>
	<p>І ось одного разу прийшов до пана той самий конюх, і розповів йому сон, який йому приснився. До нього ніби прийшов сивий мудрець і порадив викопати заново засипане джерело. Вислухав пан конюха, а на ранок так і зробив. Джерело було розчищене. Потім привіз свою дружину і дочку до джерела, вимили вони обличчя, помили очі і побачили білий світ. Із того часу багато людей приходять на те місце, щоб напитись прохолодної води і вмити обличчя з цілющого джерела.</p>
	<p>За традицією села, на Рахманський Великдень, біля кринички іде богослужіння і святять воду. В цей день із нашого села і з сусідніх сіл ідуть люди до цієї кринички, щоб принести освяченої води додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40. Цілюще джерело. Записано у селі Гулі Барського району від Картацької Тетяни Іванівни (1922) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Цілюще джерело <br><span class="article__headerDescription">Легенда Полтавщини</span></h1>
	<p>Існує в народі таке повір’я: якщо збираєшся в дорогу чи готуєшся до якоїсь відповідальної справи, напийся свяченої води. Обов’язково допоможе!</p>
	<p>Лікувальною є й джерельна вода, її називають ще цілющою, мінеральною. А ще в народі живуть легенди про диво-криниці. Є така і нашому районі.</p>
	<p>Було собі маленьке село. Неохоче селилися в ньому люди, бо ні річки, ні озерця, ні лісу поблизу не було. Лише степ та луг. Але люди там жили добрі. Щиро вірили в Бога, а до церкви ходили в сусіднє село. Дорога туди була довгою, пролягала через широкий луг. Люди часто зупинялися, щоб перепочити, але, на жаль, не могли втамувати спрагу.</p>
	<p>Та от одного разу косив у лузі сіно якийсь парубок і побачив у траві джерело. Зрадів хлопець, зраділи люди. Турботливі руки селян прихорошили джерело, а згодом побудували криницю. Тепер вона завжди мала гостинець для перехожих — глек із холодною водою.</p>
	<p>Незабаром сталася ось така історія. В одній селянській сім’ї захворіла дитина. Важка хвороба вкралася в дитяче тіло. Всі намагалися якось допомогти, порадити, але недуга не відступала.</p>
	<p>Вночі матері приснився сон, в якому почула вона слова порятунку:</p>
	<p>— Піди до криниці і набери води. Напої своє дитинча і почитай молитву. Недуга пройде.</p>
	<p>Вранці мати пішла до криниці. Але тільки нахилилася, щоб набрати води, — побачила у ній образ Спасителя. І сталося диво — дитина одужала.</p>
	<p>Відтоді так і повелося: ковток холодної джерелиці зцілює мандрівників, поновлює сили хліборобам у спекотливі жнив’яні днини, дарує радість пастухам.</p>
	<p>Жмутком сухих васильків, змоченим у цій воді, кропили все в хаті і господарстві. Кропили і людей, примовляючи:</p>
	<p>— Кроплю джерельною водою, щоб стрічалися з радістю, а не бідою.</p>
	<p>Пройшло багато років, але і в наш час немічні і хворі знаходять силу від цілющого джерела.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72. Цілюще джерело. Записано в с. Осняги Гадяцького району від Боцули Катерини Іванівни Іванченко Віталієм 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Цілюще джерело <br><span class="article__headerDescription">Легенда Подніпров’я (Наддніпрянщини)</span></h1>
	<p>У кінці села Гарбузина, недалеко від ставка, що знаходиться поблизу з селом</p>
	<p>Кичинці, був хутір Паськів. А біля хутора була місцевість під назвою Підставє. Саме там хтось викопав криничку, у якій була незвичайна, смачна вода. Такої</p>
	<p>не було по всьому селі. Хто б не приходив до криниці по воду, бачив на її дні</p>
	<p>ікону. Бачити бачив, але взяти ніхто не міг.</p>
	<p>В одній бідній родині померла мати, сиротами залишились двоє дівчаток. Пішли вони до кринички набрати води. Помолились Богу, напились води і ікона сама підійшла на поверхню так, що дівчатка змогли її взяти. Собі її не привласнювали, зразу ж віднесли в церкву, за що мали велику вдячність від священика.</p>
	<p>Економ загадав загорнуть ту криничку. У результаті такого прийнятого рішення він осліп. Одного разу йому приснився сон. Невідомий голос говорив:</p>
	<p>— Піди, одрий джерело та промий тою водою очі.</p>
	<p>Так він і зробив. Промив очі водою, що, напевно, була цілющою, і став зрячим. Економ так зрадів, що звелів над криничкою звести аркове огородження. Можливо, жителі села і до цього часу смакували б цілющу воду, але під час Великої Вітчизняної війни вона була зруйнована.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50. Цілюще джерело. Записано в Гарбузині Корсунь-Шевченківського району від Припіяло Анастасії Тарасівни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
