<!--#include virtual="/-/inc/general__page_start.inc" -->
<title>Криничка ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Криничка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Криничка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Криничка <br><span class="article__headerDescription">Легенда Чернігівщини</span></h1>
	<p>Колись давним-давно за селом був панський маєток, а за ним — панський сад і школа. Недалеко від маєтку било джерельце, вода була там чиста, холодна і</p>
	<p>смачна. Часто туди приходили бідні люди, щоб вгамувати спрагу після виснажливого робочого дня. Цілюща вода наділяла людей новими силами і давала бажання жити. Але жорстокому панові не сподобалось, що біля його маєтку вештаються якісь обідранці. Велів він своїм слугам завалити криничку. Ті так і зробили.</p>
	<p>Пройшло дуже багато часу. Пан втік за кордон, сад постарів і заріс чагарниками, школу зруйнували. Про джерельце всі забули. Та з одним чоловіком трапилася біда, він перестав ходити. Однієї ночі йому наснився сон, що за селом є криничка, завалена каменюкою. Коли одсунути камінь, потече вода і вона допоможе стати на ноги.</p>
	<p>Прокинувся чоловік, розповів про сон рідним. Вони, не вагаючись, запрягли коня, поклали на віз хворого і поїхали за село. Знайшовши камінь, вони насилу зрушили його з місця. І забило знову під калиною джерело. Хворий чоловік довго хлюпався у воді, і пив її, і вмивався. А тоді заснув біля води. Прокинувшись пішов додому сам.</p>
	<p>З тих пір криничку облагородили, накрили, ввігнали кільця, неподалік поставили стіл і лавочки. А на Івана Купала щороку отець святить там воду. А та вода не псується, з неї заварюється дуже смачний чай.</p>
	<p>З різних місць з’їжджаються люди, щоб набрати цілющої води. А вона пахне хвоєю, березовим соком і таємницями.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Криничка. Записано в с. Нічогівка Козелецького району від Скок Ганни Іванівни ((1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
