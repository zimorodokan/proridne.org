<!--#include virtual="/-/inc/general__page_start.inc" -->
<title>Про Вольницю ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Вольницю» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Вольницю.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Вольницю <br><span class="article__headerDescription">Легенда Поділля</span></h1>
	<p>Із уст в уста, із покоління в покоління передають заслучненці легенду про те, що в прадавні часи, коли ще Київською Руссю керували князі, на правому березі Случа, недалеко від витоку, було засноване поселення Вольниця.</p>
	<p>Але це була тільки назва. Адже ні про яку волю не могло бути і мови. За князівським наказом це було місце заслання (висилки) людей, хворих сухотами (туберкульозом).</p>
	<p>Усі віки хвороба процвітала в цьому мальовничому селі. Люди з навколишніх сіл боялися віддавати своїх дочок заміж у Вольницю, женити синів на тамтешніх дівчатах.</p>
	<p>Проходили роки, змінювались власники села (від Острозьких і Понятовських до Йодко і Кіневича), а сухоти косили селян, як добрий господар сіно на початку травня. Туберкульозна смерть не перебирала, не звертала уваги ні на вік, ні на суспільний стан.</p>
	<p>В 1892 році поміщик Йодко, доведений до відчаю сухотами, покінчив життя самогубством. На межі своїх земель і земель пана Журавського (Чернелівка), на березі Случа він застрілився. Володарем помістя став його зять, чоловік старшої доньки Кіневич.</p>
	<p>Хвороба прогресувала ще й в першій половині XX століття, особливо після війни. Помирали діти, молоді хлопці й дівчата, літні люди. На превелике щастя медицина зміцніла і хвороба відступила.</p>
	<p>Голова правління колгоспу «Радянська Україна» Масловський Іван Оверкович, знаючи про цілющі властивості ялини в боротьбі з туберкульозом, наказав обсадити дороги, парки і сквери села малими саджанцями.</p>
	<p>Зараз ялинам по 30-40 років. Це могутні розкішні дерева. Заслучненці вірять, що хвороба відступила тому, що ялини виділяють речовини, які вбивають палички туберкульозу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62. Про Вольницю. Записано від Васьковської Агафії Фоківни (1913) Кривоносовою Валентиною 1976 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
