<!--#include virtual="/-/inc/general__page_start.inc" -->
<title>Богданів рівчак ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Богданів рівчак» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Богданів рівчак.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Богданів рівчак <br><span class="article__headerDescription">Легенда Чернігівщини</span></h1>
	<p>У нашому селі є Богданів рівчак. Ось яка його історія.</p>
	<p>Ще коли тривала війна під проводом Хмельницького, послав гетьман своїх людей, щоб побудували тут для нього хату. Будували вони її ціле літо. Дівчата бігали дивитися, як хлопці працюють. А поруч був березняк, де була гулянка, коли приходив музика.</p>
	<p>Був серед них хлопець Богдан. Чуб русявий, очі карі, а руки — золоті. За що б не взявся, все в нього виходило. От впала йому в око дівчина Росинка. А її всі в селі любили. Вона була дочкою старости, а звали її повністю Євфосинія, Росинкою її люди називали.</p>
	<p>Уподобали вони одне одного та літо недовге. Пора вже хлопцям іти, а він не може з коханою розлучитися. Вона йому обіцяє:</p>
	<p>— Як вічна вода на землі, як бажана роса на листі, так і я тебе буду любити, де б ти не був.</p>
	<p>А Богдан, дивлячись в очі своєї обраниці сказав:</p>
	<p>— Тільки смерть зможе забрати тебе із мого серця.</p>
	<p>Так і розлучилися вони.</p>
	<p>Йшли роки. Батько Фросини посивів увесь, мати постаріла, вмовляють дочку вийти заміж. Хлопці ж сватаються. Та втікала Росинка до того місця, де з Богданом зустрічалася.</p>
	<p>Одного вечора бачили люди, що вона довго сиділа, зігнувшись до землі, а на ранок її не стало. Шукали усім селом і ніде не знайшли. А років через три знов прийшли у село хлопці Хмельницького. Зустрічають їх, а Богдан шукає поглядом кохану. Почав допитуватися в людей, чому її нема. Йому й сказали, що пропала без сліду, а батько з горя помер.</p>
	<p>Не до веселощів молодому хлопцеві. Покинув він друзів і пішов на те місце, де вони розлучалися. Сльози полилися з очей, припавши до сирої землі, він сказав:</p>
	<p>— Ти ж обіцяла мене дочекатися. Я прийшов. А де ж ти?</p>
	<p>Раптом прямо з-під його ніг почав пробиватися маленький потічок води. Він був ще слабенький, але вода все прибувала. І зрозумів Богдан, що з-під землі до нього пробивається кохана. Обкопав він потічок і пообіцяв повернутися.</p>
	<p>Та доля розпорядилася інакше. Не вернувся з походу хлопець. А потічок з роками розливався і сильніше бив із землі. У народі той потічок і досі називають Богдановим, а криничку, з якої б’є вода — Росинчиною. Вчені кажуть, що вода там корисна, а люди, що цілюща. Та що вилікувала вона багато людей від тяжких хвороб, це знає кожен в селі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Богданів рівчак. Записано в Довгому 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
