<!--#include virtual="/-/inc/general__page_start.inc" -->
<title>Жеребки ☼ Українська легенда ☼ Народна творчість</title>
<meta name="Description" content="Українська народна легенда Поділля «Жеребки» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Жеребки.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Жеребки <br><span class="article__headerDescription">Легенда Поділля</span></h1>
	<p>На межі Старосинявського та Старокостянтинівського повітів, у низинці, яка оточена з усіх боків пологими горбами, біля мальовничої річки Ікви, в якій щовесни купаються кучеряві верби, роняють свій жовтий цвіт сікори, і плавають жовтобокі каченятка зі своєю турботливою матусею качкою та суворим охоронцем — батьком-качуром, з’явилися біленькі хатинки, заквітчані різнобарвними чорнобривцями, мальвами, півниками. І сподобалось те поселення багатьом багачам і захотіли вони, щоб цей мальовничий край належав їм. А село було без назви.</p>
	<p>Поміщики, у яких були вже і землі немиринецькі, погорілецькі, лашецькі почали сваритись, хто ж володітиме землями, які усім припали до душі.</p>
	<p>Один із поміщиків, найвинахідливіший, напевне, запропонував тягнути жеребки. І ось внаслідок такого жеребкування село і землі навколо нього стали належати генеральші Пелагеї Жеребцовій.</p>
	<p>Із тих пір село стало називатися Жеребки. Проживали в ньому гарні і працьовиті люди. Але згодом назва села комусь не сподобалась і його назвали новою географічною назвою ПІДГІРНЕ, що означає оточене горбами.</p>
	<p>А люди у селі не змінились, і до ниньки такі ж гарні та працьовиті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>69. Жеребки. Записано Черватюк Г. С. в Підгірному від Майстришиної Марії Василівни (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
