<!--#include virtual="/-/inc/general__page_start.inc" -->
<title>Відьма допомагає синам-мисливцям ☼ Українська легенда ☼ Народна творчість</title>
<meta name="Description" content="Українська народна легенда «Відьма допомагає синам-мисливцям» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Відьма допомагає синам-мисливцям.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Відьма допомагає синам-мисливцям <br><span class="article__headerDescription">Українська легенда</span></h1>
	<p>Жили собі три брати, на прожиток заробляли полюванням та рибальством, і так вже їм щастило, що тільки націлиться якийсь — заєць і є; закине невода — риба так і лізе. Спершу хлопці раділи, а потім обняли їх думки та гадки. А про їхню матір давно вже говорили, що вона відьма. От вони і кажуть:</p>
	<p>— Перевіримо, чи правда це.</p>
	<p>Збираються якось на полювання, а вона й питає:</p>
	<p>— Куди ви, синки, йдете?</p>
	<p>— Підемо, мамо, рибу ловити.</p>
	<p>Забрали крадькома рушниці, тенета, собак і пішли за зайцями. Розкинули тенета, загавкали собаки, коли ж летять у тенета карасі, окуні, щуки, так із дубняку й сиплються. Хлопці тоді, покидавши все, пішли додому:</p>
	<p>— Мамо, голубко, не допомагай нам! Ми й самі здатні себе й тебе прогодувати.</p>
	<p>Так мати вже й перестала їм наворожувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
