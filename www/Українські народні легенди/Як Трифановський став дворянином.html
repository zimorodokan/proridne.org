<!--#include virtual="/-/inc/general__page_start.inc" -->
<title>Як Трифановський став дворянином ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Як Трифановський став дворянином» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як Трифановський став дворянином.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як Трифановський став дворянином <br><span class="article__headerDescription">Легенда Чернігівщини</span></h1>
	<p>Легенда записана П. Рогачем зі слів Ф.О. Лавріненка в 60-х рр. XX ст. Вчителюючи в 20-х роках у Березівці, Федір Олексійович записав її від людини, яка була близькою до родини Трифановських.</p>
	<p>Переказ переносить нас на початок XVIII століття, в час війни з шведами. Одна з шведських армій (саме так записано у Лавріненка, хоч це, зрозуміло, перебільшення) проходила й через Прилуччину. Шведи прямували під Полтаву й зупинилися на відпочинок біля хутора Портянка. Їх дуже зачарувала гарна місцевість з лісом, річкою, і командири не поспішали зніматися з місця. Тим часом мешканці Березівки з острахом чекали їхнього приходу, боячись насильств.</p>
	<p>Тоді священик Михайлівської церкви Трифановський вдався до хитрощів. Він зібрав селян і намовив вийти з корогвами та хлібом-сіллю назустріч шведам. Так і зробили. Трифановський звернувся до генералів з проханням не заходити в Березівку (вигадав якусь страхітливу причину). Натомість обіцяв від села щедру провізію і багато горілки. Шведам це сподобалось, вони навіть погреби побудували для збереження харчів (Федір Олексійович тут зробив примітку: „Сліди шведських погребів залишилися до цього часу"). Розкішне життя в Портянці затримало шведське військо на загальний збір перед битвою з Петром І.</p>
	<p>А коли відбулась Полтавська баталія і прихильників Мазепи, котрі не встигли відступити з шведами, почали хапати, на Трифановського надійшов донос, мовляв, допомагав шведам.</p>
	<p>Дізнавшись про це, березівський священик не став чекати, поки його схоплять, подався до Петербурга. Його прийняв Меншиков. Заява Трифановського була приблизно така: „На мене подано наклеп, ніби я зрадник. Це неправда. Навпаки, я все робив, щоб затримати шведів аби вони не прийшли вчасно до Полтави. Споюючи шведське військо, я послаблював їхню боєздатність...»</p>
	<p>Меншиков доповів цареві. Петро І розпорядився перевірити достовірність фактів. Виявилось, що армія, котра проходила через Березівку, справді загаялась і не брала участі в битві під Полтавою.</p>
	<p>Таким чином, замість покарання, цар нагородив Трифановського дворянським титулом і землею. В указі, з яким хитрий піп повернувся додому, було сказано, що в його володіння відходить половина Березівки та багато землі і лісу. „І зажив новоспечений поміщик великим паном», — писав Ф.О. Лавріненко.</p>
	<p>„Уже нащадки попа, наприклад, Василь Семенович Трифановський, — було далі в цих записках, — як багатий і дотепний поміщик, декілька разів обирався предводителем дворянства Прилуцького повіту. Але на офіційних паперах Трифановський не підписувався як предводитель, а лише „за предводителя дворянства».</p>
	<p>Коли я запитав у вчителя Сави Максимовича Лесовицького, чому це так (а він за молодих літ працював домашнім учителем у Трифановського і знав родовід поміщика), то він пояснив мені тим, що Трифановські не були спадковими дворянами і на мали права обіймати посаду предводителя. Лесовицький і розповів мені, як Трифановський став дворянином.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>69. Як Трифановський став дворянином. Записано в Березівці Талалаївського району від Рогача Петра Тихоновича (1958) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
