<!--#include virtual="/-/inc/general__page_start.inc" -->
<title>Сумна пісня солов’я ☼ Українська легенда ☼ Народна творчість</title>
<meta name="Description" content="Українська народна легенда Поділля «Сумна пісня солов’я» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Сумна пісня солов’я.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Сумна пісня солов’я <br><span class="article__headerDescription">Легенда Поділля</span></h1>
	<p>Якось один купець зловив у лісі солов’я, приніс додому й зробив йому дуже гарну клітку. Була та клітка із срібла, золота й коштовного каміння. Посадив купець солов’я в ту клітку й приставив до нього чоловіка, щоб наглядав за ним.</p>
	<p>Був у того купця чудовий сад, а в ньому стільки квітів, що очі розбігалися. Посередині саду був водограй, до якого спускалися сходи.</p>
	<p>Купець поставив клітку поблизу водограю й щодня вранці та увечері приходив милуватися соловейком. А соловей тільки сумно дивився на небо й жалібно співав. Знайшов купець чоловіка, який знав пташину мову, і привів його до солов’я, хай розгадає солов’їну пісню.</p>
	<p>Послухав чоловік солов’я і каже:</p>
	<p>— Хазяїне, соловей співає: « Вітчизна моя, гніздечко моє, я без вас не можу жити».</p>
	<p>Минали дні, і соловей співав ще жалібніше. Тоді купець відімкнув клітку й випустив солов’я на волю, а сам разом з чоловіком, який знав пташину мову, сів на коня й поскакав услід за солов’єм. А він зійшов згори, перетнув долину, переплив річку, напився із джерела води й знову вирушив у дорогу.</p>
	<p>Довго йшов чи недовго, аж нарешті дістався до дерева, яке стояло в лісі, побачив своє зруйноване гніздо й заспівав:</p>
	<p>— Вітчизно моя! Ти найкраща, наймиліша.</p>
	<p>І з того дня соловей став вільно співати й славити своє гніздо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15. Сумна пісня солов’я. Записано в Деражні від Поморгайло Марії Артемівни (1942) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
