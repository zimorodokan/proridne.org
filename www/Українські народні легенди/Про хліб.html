<!--#include virtual="/-/inc/general__page_start.inc" -->
<title>Про хліб ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про хліб» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про хліб.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про хліб <br><span class="article__headerDescription">Легенда Подніпров’я (Наддніпрянщини)</span></h1>
	<p>Сотні старих очеретяних халупок тулилися на схилі горба. В них жили раби. Вони залишали домівку на світанку. Поверталися затемна, стомлені падали на циновки.</p>
	<p>А того разу біля однієї халупки було незвичне пожвавлення: «Чудо!», «Чудо!»</p>
	<p>Перед рабами стояла всього-на-всього глиняна миска з тістом. А десятки людей не зводили з неї очей. Тісто в мисці пузирилося, набухало, росло. Здавалось, ось-ось вивалиться через край, збіжить. Один з рабів вирішив уранці приготувати на вечір їжу. Замісив тісто. А тут:</p>
	<p>— На роботу!</p>
	<p>Коли він повернувся, тісто прокисло. Дуже жаркий видався день. Бідняк хотів викинути тісто, та пожалів, змішав його з свіжим. Не пропадати ж добру!</p>
	<p>Ось тут і почалось...</p>
	<p>Замішували тісто здебільшого на воді. Інколи на олії, меду (в залежності від достатку). Але прісне тісто завжди лежало спокійно, не пузирилось і не намагалось утекти. А це, мов живе, піднімалось, росло. Тісто вже не вміщалося у мисці, частину його відклали в іншу посудину. Хай втихомириться! Воно і там росло! Чудо!</p>
	<p>Раб став перед глиняною мискою на коліна. Слідом за ним опустились на коліна й сусіди. Без чарів таке не могло трапитись. У тісто вселився якийсь дух. Добрий дух. Він вирішив нагодувати бідняків, допомогти людям.</p>
	<p>— А якщо це « живе » тісто спекти?</p>
	<p>Хліб пекли на розжарених на вогні каменях. Але він вийшов особливий: пишний, пухучий...</p>
	<p>Ну, яке на смак сухе хлібне зернятко? Борошнисте, тільки й того. І раптом воно перетворюється на пишну, пахучу, з хрусткою скоринкою буханку. Чудо!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27. Про хліб. Записано від Коваль О. в Чорнобаївському районі 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
