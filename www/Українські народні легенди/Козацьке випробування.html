<!--#include virtual="/-/inc/general__page_start.inc" -->
<title>Козацьке випробування ☼ Українська легенда ☼ Народна творчість</title>
<meta name="Description" content="Українська народна легенда Поділля «Козацьке випробування» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Козацьке випробування.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Козацьке випробування <br><span class="article__headerDescription">Легенда Поділля</span></h1>
	<p>Як приходив хтось у Січ, то запорожці випробували міру його спритності. Накажуть йому варити куліш, розкажуть як, застережуть, щоб не сирий був і не перекипів. А самі йдуть наче косити. Парубкові ж так накажуть:</p>
	<p>— Коли зготуєш, то виходь на могилу й клич нас. Ми почуємо та й прийдемо.</p>
	<p>Залізуть козаки в очерет і лежать. Ото хлопець зварить куліш, виходить на могилу, починає кликати. Вони чують, та не відгукуються. Кличе він їх, кличе, а тоді в сльози.</p>
	<p>Козаки лежать у траві, чують усе це й кажуть:</p>
	<p>— Ні, це не наш!</p>
	<p>Тоді повернуться в курінь, дадуть тому хлопцеві коня і грошей на дорогу й скажуть:</p>
	<p>— Іди собі! Нам таких не треба!</p>
	<p>А котрий хлопець вдасться спритний та кмітливий, то вийшовши на могилу, крикне, гукне разів зо два. А як не відгукнуться, то він сам іде куліш їсти. Та ще й вдарить гопака й пісні затягне.</p>
	<p>Тоді запорожці, прихопивши коси, йдуть до куреня. А він:</p>
	<p>— Де вас чорти носили, панове? Кликав я вас, кликав, та й захрип. Тоді, щоб не вистиг куліш, почав сам їсти!</p>
	<p>Перезирнуться запорожці та скажуть:</p>
	<p>— Вставай, джуро! Тепер ти рівний нам козак!</p>
	<p>І приймають парубка до свого товариства.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Козацьке випробування. Записано у Вінниці від Конотопенко В. М. (1933) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
