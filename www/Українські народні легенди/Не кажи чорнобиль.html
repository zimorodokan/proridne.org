<!--#include virtual="/-/inc/general__page_start.inc" -->
<title>Не кажи «чорнобиль» ☼ Українська легенда ☼ Народна творчість</title>
<meta name="Description" content="Українська народна легенда «Не кажи «чорнобиль»» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Не кажи чорнобиль.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Не кажи «чорнобиль» <br><span class="article__headerDescription">Українська легенда</span></h1>
	<p>Про траву чорнобиль є стара українська легенда.</p>
	<p>Пішла якось одна дівчинка у ліс за грибами. Але заблукала і звалилася в глибоку темну яму, де побачила безліч гадюк і великий блискучий камінь. Змії нічого не їли, але коли їх починав морити голод, підповзали і лизали його.</p>
	<p>Захотілося і дівчинці їсти, лизнула вона камінь — голод пропав, а ще вона стала розуміти мову тварин та рослин.</p>
	<p>Так просиділи вони в ямі до весни, поки не прийшов час зміям розповзатися. Тварини переплелися в сходи, по яких вибралася їхня цариця, а з нею і дівчинка. Цариця змій на прощання дала пораду дівчині:</p>
	<p>— Ти тепер знаєш мову всіх трав, розбираєшся, що від чого лікує. Але не кажи «чорнобиль», бо все одразу забудеш.</p>
	<p>Дівчинка зраділа, що незабаром буде вдома і побігла в село. Раптом хтось позаду запитав:</p>
	<p>— Що це за трава з чорними листям?</p>
	<p>Дівчинка, не замислюючись, відповіла:</p>
	<p>— Чорнобиль.</p>
	<p>Тільки це слово вимовила, як відразу всю науку і забула. Ось чому чорнобиль іноді зветься «забудкою».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
