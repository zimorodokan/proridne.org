<!--#include virtual="/-/inc/general__page_start.inc" -->
<title>Про річку Многа ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про річку Многа» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про річку Многа.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про річку Многа <br><span class="article__headerDescription">Легенда Полтавщини</span></h1>
	<p>Було це в X чи ХІ ст. Ще навіть село Яцини було малесеньким поселенням і мало іншу назву. На той час Многа була великою, повноводною рікою, яка протікала в поселенні, по ній ходили торгові судна, навіть із Скандинавських країн. ( Многа впадає в Удай, Удай в Сулу, Сула в Дніпро, Дніпро в Чорне море.)</p>
	<p>Якось князь Київської Русі, мабуть, Володимир Великий, вирішив спорядити судно з подарунками до однієї із Скандинавських країн. (Це був шлях по річках, які впадають в Чорне море, а з Чорного моря є вихід до Атлантичного океану і до Балтійського моря.) Взяти участь у спорудженні корабля було наказано всім князівствам.</p>
	<p>Чимало золота та срібла було вже на борту судна, коли воно дійшло до наших країв. Та не судилося йому вирушити до Скандинавії. Здійнялась величезна буря, блискавка вдарила в парус, і він впав у річку. Корабель наткнувсь на затоплену щоглу і пробив дно. Так і затонуло судно у водах нашої ріки. Говорять, що золота та срібла було на ньому дуже багато. На старослов’янській мові «Много».</p>
	<p>Так і стали називати річку Многою. Дуже багато золота та срібла несе в собі ріка Многа. Багато людей намагалися знайти те золото. Але все марно, ніхто не знає, де затонуло судно.</p>
	<p>Одного разу Ялисей знайшов п’ять карбованців і поніс панові. Пан сказав:</p>
	<p>— Хто знайде карбованець чи золото, може забрати собі половину знайденого.</p>
	<p>Ялисей узяв свою частину і хотів іти,але пан запитав:</p>
	<p>— А де ти знайшов ці гроші?</p>
	<p>— Там, біля старого дуба.</p>
	<p>— Добре, іди. Охорона! Ідіть до старого дуба і шукайте золото!</p>
	<p>Охорона пішла. Золото шукали два дні і дві ночі. Але там нічого не було. Вони викопали яму, де зараз трясовина. У середині X ст. літо було дуже спекотне. У річці багато купалося людей. І всі прийшли не для того, щоб відпочити, а щоб знайти хоч один доказ, що судно затонуло саме у цьому місці. Але ніхто нічого не знайшов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19. Про річку Многа. Записано в Яцинах Пирятинського району від Мироненко Ольги Василівни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
