<!--#include virtual="/-/inc/general__page_start.inc" -->
<title>Як виникло урочище Ярок ☼ Українська легенда ☼ Народна творчість</title>
<meta name="Description" content="Українська народна легенда Поділля «Як виникло урочище Ярок» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як виникло урочище Ярок.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як виникло урочище Ярок <br><span class="article__headerDescription">Легенда Поділля</span></h1>
	<p>Було це дуже-дуже давно. Після французької війни у нашому мальовничому селі залишилася одна сім’я французів. У них народився син.</p>
	<p>Пройшло багато років, син виріс.</p>
	<p>В другій частині села жили козаки. В сім’ї одного козака була дуже вродлива дівчина, з довгою-довгою косою і чорними, як вуглинки, очима. Вона дуже гарно співала козацькі пісні. Син француза всім серцем покохав найчарівнішу козачку в селі. Але проти їх одруження були батьки дівчини. Вони не хотіли зятя француза, адже за козацькими звичаями дівчина повинна вийти заміж за козака. Але юнак з дівчиною дуже міцно покохали одне одного і батьки нічого не змогли вдіяти та й змирилися з рішенням дітей.</p>
	<p>Поблизу неглибокого яру, на вільних землях, з чудовою природою побудували їм триповерховий будинок.</p>
	<p>Пройшов не один вік, але такої споруди вже більше не було у нашому селі. І лише час від часу на місці того будинку вириваються величезні цеглини, а народ зберігає та передає до цих пір від діда до батька, від батька до сина легенду про вірне кохання француза і козачки .</p>
	<p>Сьогодні нащадками давнього французького роду є в нашому селі рід Шаповалових.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17. Як виникло урочище Ярок. Записано в Галузинцях Деражнянського району від Грищук Павліни Никифорівни (1922) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
