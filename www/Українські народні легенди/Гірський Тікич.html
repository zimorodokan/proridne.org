<!--#include virtual="/-/inc/general__page_start.inc" -->
<title>Гірський Тікич ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Гірський Тікич» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гірський Тікич.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гірський Тікич <br><span class="article__headerDescription">Легенда Подніпров’я (Наддніпрянщини)</span></h1>
	<p>Давно, мабуть, ще за панів, текла коло нашого села річка Прозора. Текла вона, несла води чисті та глибокі. І була вона багата на рибу. Та сталась біда — раптом пересохла. Чесний люд злякався, що ж далі робити? Бо річка всіх напувала й годувала.</p>
	<p>Стали люди думать-гадать, що ж робить, щоб не тужить. От виходить найстаріший і наймудріший дід Ярема, та й каже:</p>
	<p>— Була тут річка Прозора, одколи я пам’ятаю, тепер її води скінчилися.</p>
	<p>— Але що ж нам робить? — перебив його народ.</p>
	<p>— Потрібно з села вибрати двох найспритніших парубків, бо путь перед ними лежатиме важкий та довгий.</p>
	<p>Стали люди гадать кого б це вибрати. Порадившись, вибрали двох братів Миколу та Івана. Дід Ярема щось їм пошептав на вухо, поблагословив у дорогу та й був такий.</p>
	<p>От пішли хлопці в дорогу тяжку та довгу. Ідуть вони йдуть і бачать перед собою болото, та таке, що не має йому ні кінця, ні краю. Довго міркували як же через нього перебратися. Аж ось Микола дістав мотузку, а Іван лук і стрілу.</p>
	<p>Прив’язали мотузку до стріли і стрельнули аж за обрій. Отак по мотузці й перебрались через трясовину. А тут нова перешкода — густі хащі на зустріч. Сім днів рубали собі стежку крізь ліс. Які ще перешкоди траплялись на їх шляху, ніхто не знає, відомо лише, що було їх немало.</p>
	<p>Парубки таки добрались до місця де пересохла річка брала початок. Бачать, а джерело засохло. Засмутились вони. Та не довго сумували, бо запримітили під величезною купою каміння малесенький струмочок, що ледь пробивався з-під каміння. Юнаки розкидали каміння й майже одразу линув могучий потік води, чистої, як гірське повітря. Вода стала ще чистіша й краща, ніж була. Микола поклав на воду колоду і парубки на ній допливли до самого свого села.</p>
	<p>Як же гурт вихваляв їх! Навіть схотіли назвати в їх честь та хлопці не погодились. Сказали, що нехай річка зветься Гірським Тікичем. На це всі й пристали.</p>
	<p>Отак і до наших часів донесла річка свою прадавню назву Гірський Тікич.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48. Гірський Тікич. Записано в Кутах Маньківського району від Замогильної Марії Іванівни (1947) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
