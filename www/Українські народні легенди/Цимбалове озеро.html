<!--#include virtual="/-/inc/general__page_start.inc" -->
<title>Цимбалове озеро ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Цимбалове озеро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Цимбалове озеро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Цимбалове озеро <br><span class="article__headerDescription">Легенда Полтавщини</span></h1>
	<p>Одного разу, блукаючи лісом, у пошуках мальовничих краєвидів, я натрапила на диво. Це був ніби рай земний. Серед вікових сосен — невеличке озерце, як прозорий кришталик, оправу якому створювали жовті іриси, якісь невідомі мені білі, мов зірочки, і голубі, як частинки неба, квіточки. Помилувавшись нерукотворною красою, вирішила поцікавитися, де взялось, скільки воно існує й чи є в озера назва. Ось що розповіла одна старенька, але жвава й мудра бабця.</p>
	<p>Було це давно, коли люди працювали зранку до ночі, щедро поливаючи своїм потом землю-годувальницю. І тільки після виконання всіх сільськогосподарських робіт, пізньої осені, молодь збиралася на вечорниці. Дівчата сукали, пряли, ткали, шили, вишивали, драли пір’я на пух, співаючи мелодійних українських пісень. А коли з’являлися парубки з музиками, то веселощам не було меж.</p>
	<p>Особливою вправністю відзначався парубок, який грав на цимбалах, і прізвище його було відповідне — Цимбал. Усі дівчата не зводили з нього закоханих очей, але його серце мовчало.</p>
	<p>І лише коли з’явилася на вечорницях Катря Рублиха, воно затьохкало, мов соловейко, а між парубком та дівчиною спалахнула іскра кохання. Та не судилося цій жаринці запалити сімейне вогнище. Узнав старий Рубель, заможний господар, про гарячі почуття закоханих. Свою одиначку Катрю видав заміж у далеке село за вже немолодого, але багатого вдівця. Горю й розпуці хлопця не було меж. Перестав він з’являтися зі своїми цимбалами на вечорницях. А жив парубок віддалік села біля мальовничого озера. Його невеличка хатинка стояла над самою водою.</p>
	<p>Щоб розігнати свій сум, вечорами він виходив до озера й грав, але таких тужливих мелодій, що виходили з води русалки й втішали його, своїм довгим волоссям витирали парубку сльози. Й одного разу люди звернули увагу, що вже давно не чути Цимбалових мелодій. Прийшли подивитись. Хатинка була не замкнена й пуста. Де подівся музикант, досі це загадка. Чи пішов світ за очі зі своїми цимбалами, а чи заманили його русалки у своє підводне царство?</p>
	<p>А озеро з тих пір назвали Цимбаловим.</p>
	<div class="poem">
		<p>
			Не дісталась дівчина,<br>
			Нікого кохати.<br>
			Одне парубку лишилось —<br>
			На цимбалах грати.<br>
			Струни, тугу передайте<br>
			Під серце удари,<br>
			Самотиною лишився<br>
			Навіки без пари.<br>
			Чи світ за очі податись?<br>
			Як з болем змиритись?<br>
			Чи по струнах ще раз вдарить<br>
			Та піти й втопитись?
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12. Цимбалове озеро. Записано у с. Більськ Котелевського району від Бондар П. І. (1902) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
