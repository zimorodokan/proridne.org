<!--#include virtual="/-/inc/general__page_start.inc" -->
<title>Легенда про місяць ☼ Українська легенда ☼ Народна творчість</title>
<meta name="Description" content="Українська народна легенда Гуцульщини «Легенда про місяць» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Легенда про місяць.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Легенда про місяць <br><span class="article__headerDescription">Легенда Гуцульщини</span></h1>
	<p>Колись, дуже давно, Місяць не був такий, як тепер, а ясний-ясний. На ньому не було ні плямочки. Але злі люди затьмарили його. Це було давно. Жили собі два брати. Після смерти батька залишився ґрунт, яким вони ніяк не могли поділитися. Кожен хотів загарбати собі більшу частку батьківської спадщини. За цего брати посварилися і зненавиділи один одного. Одної місячної ночі, коли скидали в копиці сіно в лузі, старший брат пробив молодшого вилами і мертве тіло його затяг у провалля. Він подумав: «Тепер вся вітцівщина буде моя. Добре, що ніхто не бачив, як я зігнав його зі світу».</p>
	<p>І тут він глянув на Місяць і побачив там, як у дзеркалі, себе з вилами і вбитого брата. Дуже злякався він — тепер усі будуть знати, хто вбивця.</p>
	<p>Хоч забрав той недобрий чоловік усе батьківське майно, але не був щасливим. Він дуже не любив місячних ночей, бо повний Місяць нагадував йому про його тяжкий злочин.</p>
	<p>І так до цего часу на Місяці видно, як стоять один проти одного два чоловіки з вилами в руках.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Середиій Березів, Косівського району, Івано-Франківської області 10 січня 1986 року Записала школярка Марія Кузич від свого дідуся Степана Івановича Куничича (1900 року народження). Одержано від М. М. Сулятицької</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
