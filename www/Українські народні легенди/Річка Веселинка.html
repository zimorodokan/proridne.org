<!--#include virtual="/-/inc/general__page_start.inc" -->
<title>Річка Веселинка ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Річка Веселинка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Річка Веселинка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Річка Веселинка <br><span class="article__headerDescription">Легенда Подніпров’я (Наддніпрянщини)</span></h1>
	<p>Через наше село протікала річка Веселинка. Радість від її прохолоди, від її джерельної води була для литвинчан безмежною. Особливо любили збиратися тут люди навесні, коли повноводдя заповнювало Веселинку, і вона виходила з берегів, а село ставало немовби в дивному розмаїтті барв. З’являлись жовті пушинки кульбабок, золотаві піщинки берегів вкривались зеленими списами різнотрав’я. Здавалось, і утворилась ця річка, щоб веселити душу, тому так її і прозвали: Веселинка.</p>
	<p>Але одного разу в село забрели ворожі зайди — ординці. Все на своєму шляху знищували чужинці. Вражені красою Веселинки, вони не хотіли змиритись, що є щось у світі чарівне, прекрасне, бо бажали володіти над усім світом, хотіли знищити відчуття краси в людях. Розлючені татари стали кидати каміння, глину, паліччя. Кажуть, в селі ніби чули стогін Веселинки і водночас лютий безжальний рик ворогів. Та не могла річечка не відплатити зайдам за їхнє бездушшя. Раптом її береги стали м’якнути, а вода змішалася із землею, утворюючи трясовину, яка поглинала один за одним татар. Коли литвинчани підійшли до річки, вражено здивувалися. Замість їхньої улюблениці, чорніло болото, проте береги, як і раніше, світилися якоюсь рідною звабою. І зрозуміли люди: їхня Веселинка врятувала село від зайд ціною власного життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109. Річка Веселинка. Записано в Литвинці Жашківського району від Шатило Антоніни Меркуріївни (1922) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
