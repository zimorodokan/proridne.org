<!--#include virtual="/-/inc/general__page_start.inc" -->
<title>Обітниця ☼ Українська легенда ☼ Народна творчість</title>
<meta name="Description" content="Українська народна легенда Гуцульщини «Обітниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Обітниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Обітниця <br><span class="article__headerDescription">Легенда Гуцульщини</span></h1>
	<p>Колись, у давні часи, на наші краї нападали татари. І була в нас дуже гарна дівчина з роду Тересиних. Татари хотіли її схопити, а вона тікала від них. Цілою зграєю вони гналися за нею на конях, а вона тікала. Та добігла до потоку і пропала. Татари прибігли, обдивилися довкола — ніде її не видко.</p>
	<p>А вона заскочила в дуплавий бук. І подумала вона собі: «Якщо я врятуюся тут, я передам з роду в рід, щоби передавали одні одним з покоління в покоління і давали обітницю робити щороку в цей день празник». Цей день був якраз на Введення, і від того часу люди в нашім присілку збираються в цей день на празник, приймають гостей.</p>
	<p>А татари тоді вимордували в нас багато людей, і від того пішла назва нашого присілка — Морданівка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 2 серпня 1985 року Від Явдохи Василівни Запісяк (1935 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
