<!--#include virtual="/-/inc/general__page_start.inc" -->
<title>Як матір узнала дочку ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Як матір узнала дочку» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як матір узнала дочку.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як матір узнала дочку <br><span class="article__headerDescription">Легенда Чернігівщини</span></h1>
	<p>Давно те минуло… Тільки спомин зостався про той лютий час, коли на нашу землю сипалися стріли ворогів. Вона дрижала під поганськими копитами ворожих коней, а стріли смертельним полотном розсікали небо і землю. Татари відбирали здобуте важкою працею. Молодь ховалася в лісах та небагато людей могли уникнути тяжкої долі невольника-раба.</p>
	<p>Одного разу набігли на село татари та й забрали в селянина дочку.</p>
	<p>Пройшло біля двадцяти років. Дівчина виросла, вийшла заміж і народила татарину дитину. А до дитяти найняли наймичку. Наймичкою стала стара</p>
	<p>жінка, яку забрали в полон з України.</p>
	<p>Приводить татарин ту бабу додому, а вона впізнала в молодій хазяйці свою дочку. А та не знала своєї матері. От загадала татарка бабі три роботи робити за годину — прясти, за стадом дивитися і дитину доглядати. Сіла стара і плаче:</p>
	<p>— Доню моя, доню! Я тебе годувала, доглядала, а ти мені на старості таку роботу завдаєш!</p>
	<p>Ударила дівка матір і заборонила їй себе донею називати. Тоді стара розказала, як колись малою дівчинка різала барвінок та й врізала пальчик.</p>
	<p>Слухає татарка оповідку баби, а сльози з очей так і капають. Пригорнула вона до серця матір і більше ніякої роботи їй не завдавала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>55. Як матір дочку узнала. Записано в с. Петрівське Козелецького району від Нечитайло Євдокії Петрівни (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
