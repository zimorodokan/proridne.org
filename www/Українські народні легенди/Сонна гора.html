<!--#include virtual="/-/inc/general__page_start.inc" -->
<title>Сонна гора ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Сонна гора» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Сонна гора.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Сонна гора <br><span class="article__headerDescription">Легенда Подніпров’я (Наддніпрянщини)</span></h1>
	<p>У Квітках чимало історичних і пам’ятних місць. Одне з них — Сонна гора, про яку існує кілька легенд.</p>
	<p>Одна з них твердить, що на цій горі козаки порубали сонних татар, які напали на тутешній край. Татари дійсно напали на Надросся, чинили страшні злочини, вбивали і полонили людей. Був пограбований і монастир у нашому селі, поблизу якого знаходиться Сонна гора.</p>
	<p>Більш ймовірною про походження назви гори є інша легенда. До квітчанського монастиря у святкові дні сходилося багато богомольців. Приходили вони звечора, залишалися на ніч. А в зв’язку з тим, що в монастирі не було приміщення для ночівлі, прихожани на цій горі відпочивали.</p>
	<p>Ще за пам’яті нашого старшого покоління тут росли багатовікові дуби, під якими буяла розкішна трава. Отже, місце було чудове.</p>
	<p>Але з часу татарського нападу монастир пустував, а Сонна гора не приймала прихожан. Лише в 1808 році за вказівкою чигиринського єпископа Антонія монастир було розібрано для будівництва дзвіниці і з’єднуючого коридору церкви в Квітках. Двома століттями раніше тут побували повстанці на чолі з Северином Наливайком, коли йшли з уманських лісів на білу Церкву. Шлях, яким ішли повстанці, народ назвав Наливайковим. Цей шлях і досі існує.</p>
	<p>Територія, що прилягає до Сонної гори, як цінні пам’ятки за рішенням облвиконкому взята під охорону.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58. Сонна гора. Записано в селі Квітки Корсунь-Шевченківського району 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
