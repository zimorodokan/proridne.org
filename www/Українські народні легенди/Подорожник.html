<!--#include virtual="/-/inc/general__page_start.inc" -->
<title>Подорожник ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Подорожник» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Подорожник.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Подорожник <br><span class="article__headerDescription">Легенда Подніпров’я (Наддніпрянщини)</span></h1>
	<p>Якось їхав один чоловік з ярмарку. їхав, та не сам, а з дружиною і маленьким сином. День наближався до завершення, і родина вирішила трішки відпочити.</p>
	<p>А ось і лісок, який дарував їм свіжу прохолоду після спекотного дня. Але тільки-но вони зупинилися, як на них напали розбійники. Забрали воли, воза і все,що було в ньому: добро і гроші. Жінка з переляку зомліла, а як прийшла до тями, то за розбійниками вже й слід прохолонув.</p>
	<p>Дивиться жінка — чоловік і син її мертві лежать. З розпачу взяла жінка на оберемок мертву дитину і побрела, куди очі бачили. Довго вона так йшла, заливаючись слізьми, коли глянь — лежить на лісовій стежці мертва</p>
	<p>пташка. Дивиться жінка, до цієї мертвої підлітає ще одна пташка із зеленим листочком в роті. Підлетіла та й поклала листок мертвій на рану.</p>
	<p>І сталося диво — рана вмить загоїлася, пташка ожила і защебетала. Жінка підняла той листочок і поклала його на рану своїй дитині. Повторилося те ж саме: рана зникла безслідно, а дитина розплющила очі і посміхнулася. Тоді жінка з цим листочком повернулася до місця розбійницького нападу, оживила свого чоловіка і вони разом вирушили до своєї домівки.</p>
	<p>Згодом жінка роздивилася, що той чудодійний листок — листок подорожника. І розповіла про це своїм односельцям.</p>
	<p>Відтоді люди завжди прикладають листя подорожника до ран, щоб швидше загоювалися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>66. Подорожник. Записано в Кумейках Черкаського району від Дриги Петра Петровича (1948) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
