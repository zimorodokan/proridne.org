<!--#include virtual="/-/inc/general__page_start.inc" -->
<title>Чорти-мірошники ☼ Українська легенда ☼ Народна творчість</title>
<meta name="Description" content="Українська народна легенда «Чорти-мірошники» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чорти-мірошники.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чорти-мірошники <br><span class="article__headerDescription">Українська легенда</span></h1>
	<p>Один чоловік повіз у млин молоти жито. Їде полем, коли ж стоять млини. То й води тут не видно ні якої, а млини стоять. «Що за чорт?» — думає собі.</p>
	<p>Аж ось вискакують їз цих млинів мірошники... а то не мірошники, а рогаті. Той до себе тягне:</p>
	<p>— Їдь до мене! Їдь до мене!</p>
	<p>— Чорт із вами! — каже чоловік та скоріш і повернув, до котрого було ближче.</p>
	<p>— Ну, чоловіче, — кажуть йому, — ми з тебе платні не візьмемо, тільки візьми за пояс оці саківки та одвези оцього листа у Красилівку до М...</p>
	<p>— Добре. — каже чоловік — радий, бо до Красилівки було недалеко.</p>
	<p>Дали йому й коня. Не встиг сісти, дивиться — вже в Красилівці.</p>
	<p>Віддав листа М..., а М..., як прочитав, то так йому й насипав повні саківки червінців.</p>
	<p>— Вези ж, — каже, — ці гроші туди, звідки привіз листа.</p>
	<p>І знов, тільки що сів чоловік на коня, уже й коло млинів.</p>
	<p>— Е, да тут же, мабуть, нечиста сила замішалася! — сказав він про себе.</p>
	<p>Привозить гроші і віддає мірошникам.</p>
	<p>— Візьми їх собі, добрий чоловіче, — кажуть рогаті.</p>
	<p>— Не хочу, — каже той чоловік.</p>
	<p>— Візьми, дурню, бо пожалкуєш.</p>
	<p>— Не хочу та й годі.</p>
	<p>Забрав своє борошно та й поїхав. Аж ось на дорозі наганяють його знову ті мірошники.</p>
	<p>— Та візьми гроші, земляк, а то будеш після шкодувати.</p>
	<p>—Не треба мені ваших грошей, люди добрі!</p>
	<p>І таки не взяв він тих грошей.</p>
	<p>От як приїхав додому, то й розказує жінці. Жінка так напустилася на нього, трохи не била.</p>
	<p>— Та як же було мені брати, коли я боявсь, щоб після, нагнавши, і самого не задушили?</p>
	<p>— Дурень ти! — каже йому жінка. — Хто би став тебе душить, давши тобі грошей?</p>
	<p>Подумав-подумав той чоловік «По-перше — жінкалає, а по-друге — грошей жаль».</p>
	<p>—Поїду, — каже, — що, буде, то буде! — І поїхав</p>
	<p>Приїхав на те саме місце — хоч би слід який, що були млини.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
