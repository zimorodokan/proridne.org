<!--#include virtual="/-/inc/general__page_start.inc" -->
<title>Про Лазаря ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Лазаря» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Лазаря.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Лазаря <br><span class="article__headerDescription">Легенда Поділля</span></h1>
	<p>Біля села Баглайки є урочище Лазарева Долина. Ось що про неї розповідають.</p>
	<p>Було це в ті далекі роки, коли по нашій землі проносились татарські орди, які палили поселення, грабували, вбивали, забирали людей в полон.</p>
	<p>Одного разу татари зненацька напали і спалили село, де жив старець Лазар, котрий лікував людей від різних хвороб. Багато односельців тоді поховались в лісах, полях, кущах лози, що буйно розрослись в одній із долин. Там заховали і поранених, і покалічених, котрі дуже мучились і страждали від ран.</p>
	<p>Тоді, вночі мати тяжкопораненого юнака знайшла Лазаря, який ховався поруч в лісі. Він, як міг, лікував поранених, полегшував їх біль. Але вночі татари помітили, що в долині ховаються люди, і ринули туди. Лазар хотів відвернути ворогів і вийшов проти них, підняв руки. І в той час ворожа стріла вразила його прямо в серце.</p>
	<p>З серця вирвалась цівка крові, яка перетворювалась в вогняний смерч. Вогонь палив татар, хто з них встиг втекти, більше ніколи не підходив до долини і другим переказували. А долина з цього часу зветься Лазаревою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54. Про Лазаря. Записано в Красилівці від Павлова Миколи Георгійовича (1942) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
