<!--#include virtual="/-/inc/general__page_start.inc" -->
<title>Про вірне кохання ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про вірне кохання» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про вірне кохання.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про вірне кохання <br><span class="article__headerDescription">Легенда Подніпров’я (Наддніпрянщини)</span></h1>
	<p>Товаришували між собою козак Кисіль та Запорозька криничка. Часто удвох розмовляли, слухали пташине різноголосся, вдихали п’янкий аромат квітучих трав.</p>
	<p>А одного разу засумував юнак. Криничка все зрозуміла і сказала козакові:</p>
	<p>— Іди поміж людей та шукай собі друзів, а знайдеш — повертайся. Я на тебе чекатиму.</p>
	<p>Невдовзі у Киселівці завирувало життя. Люди тут поселилися роботящі та хазяйновиті. Надбали різного збіжжя і возили і сусідні села на базар. Там, на базарі, зустрів козак Кисіль блакитнооку дівчину-красуню, дуже схожу на його криничку — таку ж веселу та дзвінкоголосу.</p>
	<p>Жили вони у великій любові та злагоді. Стежку до кринички обсадили вербами. Згодом лугом котився дитячий гамір. Всі навколо заздрили цій родині. Але давні рани частенько нагадували козакові про себе. Овдовіла Киселиха. Дуже тяжко засумувала за своїм коханим.</p>
	<p>Щодня йшла під верби, які насадили удвох із милим. Часто співала тужливу пісню над криничкою, набираючи воду. Криничка втішала подругу, та все марно. Сваталися до вродливої козачки і багаті, і знатні — нікого не хотіла. Вірно кохала свого любого чоловіка.</p>
	<p>Одного дня знайшли її мертвою під їхніми вербами. Поховали друзі їх в одній могилі. Не так часто трапляється, що помирають від туги за коханою людиною.</p>
	<p>А верби й нині шумлять неподалік Запорозької кринички.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83. Про вірне кохання. Записано в Умані Уманського району від Тупчієнко Олени Іванівни (1930) 2007 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
