<!--#include virtual="/-/inc/general__page_start.inc" -->
<title>Пахучий куліш ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Пахучий куліш» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Пахучий куліш.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Пахучий куліш <br><span class="article__headerDescription">Легенда Подніпров’я (Наддніпрянщини)</span></h1>
	<p>На лісовій рівнині, між Дніпром і болотом Ірдинським, серед дрімучого лісу була собі галявина. Поляна. І вподобали її вільні козаки, так звані «руські люди».</p>
	<p>Любили над усе ті люди землю-матінку, ростили хліб, зводили оселі, народжували дітей. І дали ім’я поселенню — Руська Поляна.</p>
	<p>Але одного року чорні хмари накрили той край. Дощів не було, трави висохли, хліба не вродили. Голодно і холодно стало в багатім краю.</p>
	<p>Засмутилися люди. Ходили, як примари. Вимирати почали сім’ями.</p>
	<p>Вирішили зібратися на узліссі біля Дібрівки, пошукати чогось їстівного. Порозходилися люди по лісу, але і там не було чого зібрати, чорні птахи повизбирували все, що можна було їсти.</p>
	<p>Раптом натрапили люди в лісі на старезного дуба, який пам’ятав ще гайдамаків, що боролися в цих краях за волю. Почали молитися біля дерева, щоб Бог змилостивився над ними, послав дощу та врожаю, щоб вони прогнали ті чорні голодні хмари. І тут вони відчули запах кулішу, який линув невідомо звідки, лоскотав приємним запахом голодних, змучених людей.</p>
	<p>Повернулися в село. І сталося диво. Надвечір пішов рясний теплий дощ. Враз, як у казці, все зазеленіло, кудись зникли чорні птахи, що довго кружляли над селом. Восени у кожній хаті запахнув справжній куліш.</p>
	<p>До цього часу старі люди із сумом згадують ті страшні часи і вчать своїх дітей і онуків берегти хліб, як найцінніше багатство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62. Пахучий куліш. Записано в селі Руська Поляна Черкаського району від Дяченко Килини Степанівни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
