<!--#include virtual="/-/inc/general__page_start.inc" -->
<title>Золота корона ☼ Українська легенда ☼ Народна творчість</title>
<meta name="Description" content="Українська народна легенда «Золота корона» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Золота корона.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Золота корона <br><span class="article__headerDescription">Українська легенда</span></h1>
	<p>У лісі Закалівка, недалеко від села Садки на пагорбах, є урочище Пушкарі, яке омивають води річки Джурин. Після оранки тут знаходять черепки посуду, кам’яні сокири, кремінні рубила, наконечники стріл.</p>
	<p>Старі люди розповідають, що тут закопана золота корона. А було так...</p>
	<p>Височів на Пушкарях давним-давно замок слов’янської княгині. Коли ж одного дня на її володіння насунули ворожі орди, то княгиня звеліла заховати у підземеллях замку її золоту корону.</p>
	<p>Перші напади ворогів були відбиті меткими пушкарями, що градом ядер привітали непроханих гостей. Коли ж втретє злі ординці хлинули, як повінь, у цей край, то замок не вистояв. Загинули лучники, мучники, пушкарі. Під тягарем руїн і згарищ загинула й княгиня.</p>
	<p>Пройшло багато часу від тих подій.</p>
	<p>Взялися одного разу батько з сином шукати ту корону. Бо хто її знайде, то все буде мати — корона мала чарівні сили в собі. Копали, копали і знемоглися у своїй силі. Присіли, почали дрімати. Коли глянули — перед ними стоїть княгиня, та така молоденька та пишна. З переляку шукачі остовпіли.</p>
	<p>— Що тут копаєте? — спитала красуня.</p>
	<p>Шукаємо золоту корону, —• відповів батько.</p>
	<p>— Шкода вашого поту, — мовила княгиня. — Таємницю схову чарівної корони тільки я знаю.</p>
	<p>— То що ж нам діяти, княгине? — спитали.</p>
	<p>Не шукайте щастя під землею, а творіть самі добро на землі. Отоді у ваших працьовитих руках засяє золота корона, все будете мати, що захочете.</p>
	<p>Хотів батько ще щось сказати княгині, та в ту мить ударив грім, пішов зливний дощ. А постать княгині щезла з очей.</p>
	<p>Ще оповідають, що в темні ночі тут ясно від променів, що йдуть від золотої корони. Та ніхто вже не наважується шукати корону, бо стереже її слов’янська княгиня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
