<!--#include virtual="/-/inc/general__page_start.inc" -->
<title>Звідки взялася панщина ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Звідки взялася панщина» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Звідки взялася панщина.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Звідки взялася панщина <br><span class="article__headerDescription">Легенда Подніпров’я (Наддніпрянщини)</span></h1>
	<p>Зібралися якось пани та й говорять між собою:</p>
	<p>— А зробімо, панове, панщину!</p>
	<p>— Добре, — кажуть, — давай зробимо!</p>
	<p>От кожен пан і скликав з кожного села по дванадцять чоловіків: з того села дванадцять, з другого — дванадцять. Чи в хаті, чи надворі в пана поставили столи, наварили всякої всячини, поставили їсти й пити, усього...</p>
	<p>Просить пан:</p>
	<p>— Сідайте, люди добрі, пийте, їжте, бенкетуйте!</p>
	<p>Наїлися люди, напилися, музика грала — нагулялися. Дякують панові:</p>
	<p>— Спасибі вам, пане вельможний, що так припросили нас досхочу! Спасибі!</p>
	<p>— Ой, люди добрі, хазяї чесні. Небагато з вас хочу! Тяжко мені з великим господарством. Я й наймаю людей, і гроші плачу, та все нема ладу. Не встигаю хліб зібрати — осипається. Якби діти ваші допомогли мені, подарували один день на тиждень.</p>
	<p>— А Боже наш милостивий! Пане наш ласкавий! Щоб діти наші та не послухали пана один день на тиждень: чи то велика справа?</p>
	<p>Може, через півроку, а може, й скоріше, знову пани скликають по дванадцять чоловік з села, знову закладають бенкет. Господи, чого там тільки не було! Всього-всього було поставлено — і їсти, і пити... Веселяться люди. І знову просять їх пани, щоб подарували ще один день на тиждень!</p>
	<p>— Добре. Хай ще один день!</p>
	<p>За третім разом ще один день дарують. Так вони бенкетували, аж поки людям не лишилося жодного вільного дня. От як видурили пани від людей вірність, пишуть велику бумагу до цариці Катерини.</p>
	<p>— Так і так, — кажуть, — люди добро охоче згодилися робити на нас шість</p>
	<p>днів на тиждень.</p>
	<p>Цариця глянула на того листа, бачить, що люди добро охоче згодилися, та й приклала свою руку. Так і минулася воля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61. Звідки взялася панщина. Записано в селі Байбузи Черкаського району від Тогобіцької Марії Андріївни (1947) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
