<!--#include virtual="/-/inc/general__page_start.inc" -->
<title>Попова криниця ☼ Українська легенда ☼ Народна творчість</title>
<meta name="Description" content="Українська народна легенда Поділля «Попова криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Попова криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Попова криниця <br><span class="article__headerDescription">Легенда Поділля</span></h1>
	<p>Колись у селі жив і служив у старенькій церкві молодий, вродливий і дуже мудрий піп. Прихожани дуже гордилися тим, що у них був такий отець. Він допомагав всім, хто до нього звертався. Комусь мудрою порадою, а комусь і червінцями.</p>
	<p>Літо одного року видалося дуже спекотним і посушливим. Кожного дня люди з надією вдивлялись у небо — а, може, сьогодні піде дощ? Більша половина врожаю уже пропала. І тоді молодий та мудрий піп вирішив викопати криницю. Коли жарке сонце йшло на спочинок, піп починав нелегку роботу. Ясний місяць і зорі допомагали йому. Пройшов майже місяць, коли нарешті робота була закінчена. Вода в криниці відстоялась, і ясними ночами місяць любувався своєю вродою у дзеркалі криниці.</p>
	<p>Одного дня піп зібрав біля криниці все село. Люди разом з попом молилися і по черзі пили чисту, холодну, смачну джерельну воду. Богослужіння ще не закінчилося, як раптом у небі загуркотіло і полився рясний життєдайний дощ. Жителі села радісно і вдячно вдивлялися у небо.</p>
	<p>Відтоді криницю стали називати Поповою. А в посушливі роки люди приходили до неї. Вони відрами вибирали з криниці воду, і після того обов’язково починався дощ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35. Попова криниця. Записано в Уладівському Калинівського району від Орел Любові Степанівни (1910).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
