<!--#include virtual="/-/inc/general__page_start.inc" -->
<title>Бариня Кочубейша ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Бариня Кочубейша» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Бариня Кочубейша.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Бариня Кочубейша <br><span class="article__headerDescription">Легенда Чернігівщини</span></h1>
	<p>Жила в одному селі бариня Кочубейша. Дуже добре вона відносилася до людей. На свято Козьми і Дем’яна вона завжди приїжджала в школи, подарунки давала. А в неї був син Кузьма, який втопився. Вона виходила до тієї злощасної річки і заклинала:</p>
	<p>— Щоб ти травою заросла!</p>
	<p>Так воно і позаростало все травою, осокою, лозою всякою.</p>
	<p>Людям, які в неї працювали, вона давала їсти чотири рази на день. А коли хто ображався, вона казала:</p>
	<p>— Підійте такий час, що вам навіть платити за роботу не будуть.</p>
	<p>От якось пас хлопчик Антон коней на полі та й одна кобила вскочила в панську траву. А в барині був злий прикажчик. От він і сказав, щоб батько хлопчика приніс руб ( а тоді це були великі гроші). Приніс він та й каже:</p>
	<p>— Хай вона (бариня) подавиться тим рублем!</p>
	<p>Приходить прикажчик, а бариня питає:</p>
	<p>— А що казав чоловік, коли руб давав?</p>
	<p>Ну, той і признався.</p>
	<p>— Другий раз як впіймаєш його кобилу в мене, то веди його сюди.</p>
	<p>От кобила вдруге вскочила в траву. Повів прикажчик чоловіка до барині, а вона питає:</p>
	<p>— А ваша кобила вперше попала до мене в траву?</p>
	<p>— Та, ні другий раз.</p>
	<p>— А що ви перший раз робили?</p>
	<p>— Штраф платив.</p>
	<p>— А скільки ви платили?</p>
	<p>— Та цілкового (рубля).</p>
	<p>— А що казали, коли платили?</p>
	<p>— Та щоб ви подавилися тим рублем.</p>
	<p>— Беріть свій рубль, та хай ваш хлопчик добре пасе свою кобилу, щоб до мене більше не попадала.</p>
	<p>Отака вона була до людей.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68. Бариня Кочубейша. Записано в Тиниці Бахмацького району від Костюк Віри Михайлівни (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
