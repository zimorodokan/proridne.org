<!--#include virtual="/-/inc/general__page_start.inc" -->
<title>Про Довбуша ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Довбуша» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Довбуша.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Довбуша <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно в Карпатських горах жив молодий і гарний легінь. Він був з бідної багатодітної сім’ї. Тоді ще в ті часи була панщина. Він бачив, як бідні люди гірко працювали на панів, а пани жирували в розкошах. Люди умирали з голоду . Він рішив помагать бідним. І тоді Олекса Довбуш зібрав таких молодих хлопців.</p>
	<p>Пішли вони в гори. Вони забирали в багатих і оддавали бідним чим могли, тим і помагали. Єсть в Карпатах гора, яка називається Чорна гора або гора Довбуша. Він там завжди ховавсь зі своїми опришками від жандармів, які за ним ганялись по горах. А убить Олексу ніхто не міг, він був заворожений.</p>
	<p>Була в нього одна біда, він закохався в заміжню жінку яку любив понад усе на світі. Колись вночі як він пішов до неї, вона начала в нього розпитувати:</p>
	<p>— Ну чого тебе не беруть кулі? Ти що безсмертний?</p>
	<p>Він їй сказав:</p>
	<p>— Ні, мене також можна убить, тільки треба кулю заговорить. Треба сходити 9 раз в церкву і прочитати над нею якусь молитву.</p>
	<p>Вона його продала, розказала все чоловіку, він так і зробив. Довбуша ранили він упав в Черемош. Його вірні опришки взяли його на топірці і понесли на Чорну гору. Тоді ішов великий дощ і Довбуша попросив, щоб його поставили на землю. Він став і після нього остався слід. Кажуть, що він і досі там є. Люди бачили і розказують своїм дітям. А діти внукам і так легенда буде жити вічно поки буде існувати світ. А мені цю легенду розповіла моя баба Марина.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Ця легенда не списана з книги карпатських легенд. Вона побутує тут, у наддніпрянському краї. Видно, що розповідачка не знає карпатського краю. Де Космач, а де Черемош! Це не схоже на загальновідомі легенди про Довбуша. (М. Зінчук)</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Про Довбуша. Записала Франко Ганна від Усик Ганни Григорівни (1947) в с. Кряжове Широківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
