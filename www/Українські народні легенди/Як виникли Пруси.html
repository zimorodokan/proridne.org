<!--#include virtual="/-/inc/general__page_start.inc" -->
<title>Як виникли Пруси ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Як виникли Пруси» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як виникли Пруси.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як виникли Пруси <br><span class="article__headerDescription">Легенда Подніпров’я (Наддніпрянщини)</span></h1>
	<p>Чоловік зупинився над річкою і, присівши навпочіпки, зачерпнув пригорщею води. Довго пив, важко переводив подих. Напившись, замислився..</p>
	<p>Довгий тяжкий шлях позаду. А куди йти далі? Знову до бузувіра пана в рабство? Ні, цього не буде! На другий день сорокалітній Ярема Прус почав копати собі землянку над самою річкою. Так потекли дні. Інколи втікач на кілька днів залишав своє житло і пускався в мандри. До кінця літа Прус мав уже дві овечки, а на галявині в лісі стояло кілька колод, навколо яких весело дзижчали бджоли.</p>
	<p>Навесні засіяв чоловік ділянку гречкою і ячменем. Ловив рибу, збирав у лісі гриби та ягоди. Трохи нижче по течії річки жив старий Богун, який зробив на річці загату. Обоє чоловіків полювали на дичину, якої було сила-силенна.</p>
	<p>Якось пізно вночі Ярема Прус почув притишений гомін, чоловічі й жіночі голоси, рідну українську мову. Це були такі ж, як і він, втікачі. Зрадів людям господар землянки. Через кілька хвилин Ярема гостинно пригощав мандрівників бджолиним медом і гречаниками.</p>
	<p>Далі селяни не пішли, а залишилися жити з Прусом по сусідству. З’явились нові землянки, а хто й мазанку звів. Річку втікачі на честь Пруса назвали Прусянкою, а її притоки — Молодецька й Чубова. Прусянка впадала в Тясмин. Там, де впадала притока Чубова в Прусянку, було селище Редчине. її жителі виробляли глиняний посуд. Сліди цього — викопні рештки грубих черепків, які знаходять біля хутора Лука.</p>
	<p>Поселення редчан було зруйноване кримськими татарами, молодих селян забирали в полон, малих дітей і старих вирізали. Тільки декому вдалося сховатися в лісі. З таких втікачів був Забожан Лаврін, який розповідав, що його жінку забрав татарин, а його самого хотів зв’язати, та йому вдалося вирватися і втекти в ліс. В лісі зустрів таких, як і сам, втікачів. Вони разом шукали нових, закритих від татар місць для нового поселення. Так по річці вони натрапили на Прусову землянку. Залишилися жити поруч з Яремою, бо місце було зручне: навкруги ліс, річка, добра земля.</p>
	<p>З часом поселення розросталося, його жителі заселяли все більше місця. Від перших поселенців названі були цілі кутки: Дригина, Забожанівка, Остриківка, Забоївка, Кузубівка, Сиктинівка, Корхове.</p>
	<p>Так в 17 сторіччі виникло село, назване на честь Яреми Пруса Прусами. Мальовнича місцевість, річка, ліс — все було благодатним для існування людини.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106. Як виникли Пруси. Записано в Михайлівці Кам’янського району від Чорниша Михайла Андрійовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
