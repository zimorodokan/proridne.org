<!--#include virtual="/-/inc/general__page_start.inc" -->
<title>Березова Рудка ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Березова Рудка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Березова Рудка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Березова Рудка <br><span class="article__headerDescription">Легенда Полтавщини</span></h1>
	<p>Колись дуже-дуже давно серед степу, вигинаючись то вліво, то вправо, ніби змія, текла широка, повновода річка. Була ця річка багата на руду. По ній плавали пароплави, а люди добували в ній залізну руду. Тому річку і почали називати Руда, а згодом — Рудка.</p>
	<p>У мальовничих місцях протікала ця річка. Часто вона вільно текла серед степу, а потім губилася у березових гаях. Плаваючи по річці на кораблях, збираючи таку цінну залізну руду, люди милувалися правим високим берегом і лівим пологим. Все частіше почали робити зупинки у березовому гаю. А потім вирішили тут і поселитися.</p>
	<p>На високому березі Рудки почали з’являтися перші хатки. Люди будувалися, обживалися на новому місці, окультурювали землю, сіяли пшеницю, садили картоплю. Поряд з березами з’явилися яблуні, груші, абрикоси. Родини збільшувалися, народжувались діти, виростали, створювали свої сім’ї. Виникло питання: як же назвати поселення? Довго думали, сперечалися. А потім вирішили:</p>
	<p>— Живемо на березі річки Рудки у березовому гаю, то і назвемо село Березова Рудка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Березова Рудка. Записано в селі Березова Рудка Пирятинського району від Стеценко Надії Василівни (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
