<!--#include virtual="/-/inc/general__page_start.inc" -->
<title>Баба гірше чорта ☼ Українська легенда ☼ Народна творчість</title>
<meta name="Description" content="Українська народна легенда «Баба гірше чорта» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Баба гірше чорта.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Баба гірше чорта <br><span class="article__headerDescription">Українська легенда</span></h1>
	<p>В одному селі жили собі чоловік та жінка, жили дружно й ніколи не сварилися. От і надумав лукавий їх посварити. Унадився до них ходити, а ті з богом у душі живуть, лиха не знають. Сім років біс до них ходив, сім років не міг їх спокусити, щоб вони посварилися.</p>
	<p>От якось іде він дорогою і плаче, а назустріч стара баба.</p>
	<p>— Чого ти так плачеш? — питає вона біса.</p>
	<p>Біс і розповів про свій клопіт. А вона йому каже:</p>
	<p>— Що мені даси, якщо я тобі допоможу?</p>
	<p>Чорт їй тоді обіцяв пару нових чобіт, якщо вона посварить чоловіка з його дружиною.</p>
	<p>Пішла баба до того подружжя. Дома в цей час була тільки жінка, а чоловік господарював десь в полі. От стара і каже жінці:</p>
	<p>— Я чула, що ви з чоловіком дуже любите один одного, але я хочу дати тобі пораду, щоб тебе чоловік це більше любив. Навари миску вареників, напечи пирогів, засмаж качку, і все те заховай за піч, а на припічку залиш лише трохи квасного борщу. Чоловікові, який повернеться з поля, нічого не давай, лише трохи борщу. А коли він ще більше зголодніє — тоді й нагодуй як слід. Якщо ти зробиш, як я раджу, то чоловік ще краще буде до тебе ставитись!</p>
	<p>Далі випитала жінку, де у полі оре її чоловік, та тоді вже й пішла собі далі.</p>
	<p>Прийшла вона до того чоловіка на поле і каже:</p>
	<p>— Дай, боже, щастя! — А потім ще й додає: — Та ви тут так тяжко працюєте, а ваша жінка вдома розважається з гостями: принесла горілки, засмажила качку, напекла пирогів, наварила вареників, а все те, що гості не доїли, поховала за піч, а для вас зварила трохи борщу такого квасного, що якби пес з’їв, то здох би!</p>
	<p>Потім зібралася і пішла.</p>
	<p>Повернувся чоловік додому і каже до дружини:</p>
	<p>— Дай мені їсти!</p>
	<p>А вона йому:</p>
	<p>— Та нема нічого, трохи борщу там на припічку!</p>
	<p>Чоловік глянув за піч, а там пироги, качка, вареники. Все, як казала стара! Взяв він тоді і побив свою дружину.</p>
	<p>Отак і спокусила баба тих людей. Чорт змушений був за те дати бабі чоботи, але як їй давав, то не руками, — подавав їй ті чоботи на вилах.</p>
	<p>Та й каже:</p>
	<p>— На тобі, бо я боюся, аби ти ще й мене не спокусила!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
