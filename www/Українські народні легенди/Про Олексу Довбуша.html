<!--#include virtual="/-/inc/general__page_start.inc" -->
<title>Про Олексу Довбуша ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Олексу Довбуша» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Олексу Довбуша.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Олексу Довбуша <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись господарем Карпатських лісів був Олекса Довбуш. Зібрав він навколо себе молодих бравих легінів. Грабували вони багатих і добро роздавали бідноті. Бідні люди захоплювалися ними, їх привабливим виглядом: пишними крисанями, гаптованими куфайками. На плечі у кожного був топірець. Ідуть вони селом, топірцями підпираються і роздають награбоване людям.</p>
	<p>І погубило Олексу Довбуша кохання до жінки його друга Штефана. Як тільки завітає Довбуш у село, так і навідується до Штефанової жінки.</p>
	<p>Але одного разу постукав Довбуш до неї і спитав чи вдома Штефан. Вона відказала йому, що Штефан пішов на роботу і повернеться у суботу. Обманула вона коханого. А Штефан із сіней виступив, кинув свяченою сіллю Довбушу в п’яту (щоб його куля взяла, бо не брала Довбуша куля), а тоді встрілив Довбушеві у праве плече. А кров потекла з лівого.</p>
	<p>Помер Довбуш. Але перед смертю наказав не тримати зла на Штефана, а дати йому мірку, а златом і хлібом поділитися. Ще наказав, щоб виконали його останню волю — взяти його на топірці і поховати високо у синіх горах, бо там спочивають його батько і мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39. Про Олексу Довбуша. Записано в Ленінському Чорнобаївського району від Джумелі Ольги Іванівни (1968) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
