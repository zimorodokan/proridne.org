<!--#include virtual="/-/inc/general__page_start.inc" -->
<title>Про Кути ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Кути» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Кути.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Кути <br><span class="article__headerDescription">Легенда Подніпров’я (Наддніпрянщини)</span></h1>
	<p>Це було давно. Казали мені ще мій дідуньо, що це було тоді, коли ще панів бив Хмельницький. Літ, згадували, буде більше, як п’ятсот, а може й шістсот.</p>
	<p>Тоді крізь хазяювали ці ненажерливі пани, грабували чесний народ. Все ж на правому березі річки Тікич з’явилось невелике поселення. Хатки стояли біленькі, із солом’яною стріхою. І був у цьому селі пан, злючий-презлючий. Любив він з людей шкуру лупити. У нього служив красивий білогривий кінь, звався Кут. Хто його так назвав — й не розбереш. Кут та й Кут...</p>
	<p>Всі його любили, поважали, навіть діти з ним гралися та годували. І от одного дня пасучись на леваді, пішов жеребець до Срібного ставу (так називали невеличке озерце на краю села). Став був хоч і маленький, але глибокий, як вулкан. Всі боялися туди йти, бо за словами баби Явдохи, найстарішої й наймудрішої жінки в поселенні, там жило зло, яке затягувало на дно не лише тварин, а навіть людей.</p>
	<p>Отож, підійшов кінь до води, нагнувся, щоб напитися води, сьорбнув та й затягнуло його. Багато хто намагався витягнути бідолаху, та нікому не вдалося. На хуторі так любили коня, що з тих пір стали називати наш край Кутами. На честь славного коня-красеня Кута.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49. Про Кути. Записано в Кутах Маньківського району від Замогильної Марії Іванівни (1947) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
