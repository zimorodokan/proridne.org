<!--#include virtual="/-/inc/general__page_start.inc" -->
<title>Явдотівка ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Явдотівка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Явдотівка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Явдотівка <br><span class="article__headerDescription">Легенда Подніпров’я (Наддніпрянщини)</span></h1>
	<p>Мені розповіла про це моя бабуся, а їй її бабуся. Давно це було, ще до революції. Тоді в кожному селі був пан, а недалеко від нас жив старий граф із сином. Так і зараз називається село — Графовське (Миколаївська область).</p>
	<p>Задумав старий граф оженить сина і вирішив повезти його в Кривий Ріг на бал, щоб той обрав наречену собі. Зібралися, запрягли графську карету з четвіркою кращих коней і поїхали.</p>
	<p>Ідуть селом, над ставом якого росли красиві верби. В ставку дівчата прали білизну. Зупинив пан карету, щоб трохи перепочити. Пройшлися попід вербами (село називалось Вербове), і тут молодий граф побачив дівчину. Одягнута бідно, але краса! Молодий граф і каже батькові:</p>
	<p>— Тату, подивіться, яка краса!</p>
	<p>Білява, статна, коса до пояса, а очі, неначе волошки, сині-сині. Брови чорні, наче намальовані.</p>
	<p>— Як звуть тебе ? — запитав у дівчини хлопець.</p>
	<p>— Явдоха, — відповіла дівчина, ховаючи очі.</p>
	<p>Син сказав батькові, що закохався з першого погляду у цю просту дівчину, і не треба йому ніякої панянки з міста. Старий граф спочатку зажурився, а потім подумав і дав згоду.</p>
	<p>А дівчина була панська, то граф купив Вербове разом з людьми і подарував його синові. Син одружився на простій дівчині Явдосі. Назвав село в честь своєї дружини Явдотівкою і побудував церкву. У цій церкві і тепер проводиться служба на храмове свято на Явдоху.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17. Явдотівка. Записала Козир Лариса від Шаповалової Валентини Сергіївни (1948) в с. Явдотівка Широківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
