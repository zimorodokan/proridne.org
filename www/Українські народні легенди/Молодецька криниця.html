<!--#include virtual="/-/inc/general__page_start.inc" -->
<title>Молодецька криниця ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Молодецька криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Молодецька криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Молодецька криниця <br><span class="article__headerDescription">Легенда Подніпров’я (Наддніпрянщини)</span></h1>
	<p>Споруджувати криниці обабіч шляхів проїжджих — то є давня традиція українського народу. Колись вони були місцем перепочинку чумаків, тимчасових стійбищ козацьких. Криниці оспівувались в обрядових, побутових та жартівливих піснях. Ось рядки однієї з них:</p>
	<p>Ой, у полі криниченька,</p>
	<p>З неї вода протікає...</p>
	<p>Ой, там чумак сірі воли пасе</p>
	<p>Та з криниці напуває...</p>
	<p>Про окремі криниці складались цілі легенди. В Кам’янському районі в мальовничому селі Райгород з-під невеликої гори б’є джерело. Вода в ньому холодна і чиста, мов кришталь.</p>
	<p>Розповідають, що якось у сиву давнину дві подруги, повертаючись на світанні з панщини, вмились тією водою. Сталось несподіване: втоми як і не було. Обидві відчули прилив сил, бадьорості. А подруги помітили, що їх ровесниці стали ще привабливішими, вродливішими.</p>
	<p>Відтоді стежка до джерела не заростала: всі дівчата села приходили сюди до схід сонця вмиватися, бадьорості й краси набиратися. Невдовзі тут спорудили криницю і назвали її Молодецькою.</p>
	<p>Згідно з іншою легендою, під час Визвольної війни 1648-1678рр. козацькі війська, керовані хоробрим і кмітливим ватажком Іваном Богуном, побували і в нашій місцевості. Після переходу у велику спеку вони зупинилися на околиці хутора в яру. І Богун наказав своїм хлопцям викопати в яру криницю. Напившись, він промовив:</p>
	<p>— Молодці, хлопці, вода дуже смачна.</p>
	<p>І в наш час цю криницю називають Молодецькою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101. Молодецька криниця. Записано в Райгороді Кам’янського району від Пономаренка Федора Микитовича (1912) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
