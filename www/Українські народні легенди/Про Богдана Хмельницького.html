<!--#include virtual="/-/inc/general__page_start.inc" -->
<title>Про Богдана Хмельницького ☼ Українська легенда ☼ Народна творчість</title>
<meta name="Description" content="Українська народна легенда Поділля, Чернігівщини «Про Богдана Хмельницького» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Богдана Хмельницького.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Богдана Хмельницького <br><span class="article__headerDescription">Легенда Поділля</span></h1>
	<p>Батьків Богдана Хмельницького не знає і не бачив ніхто, А на горі, де зараз церква, жив собі дід з бабою. Біля них ріс густий-густий хміль. У діда і баби не було дітей, і вони по цьому журилися.</p>
	<p>Якось ранком вийшов дід з хати, почув ніби дитячий голос. Дід почав прибирати руками хміль і пішов туди, звідки чув голос. У густому-прегустому хмелю він знайшов хлопчика. Дитина лежала перед ним, а в голові в неї сяяло сонце. Дід перехрестився, взяв дитину і поніс до хати, а сонце теж пішло з ним. Тільки дід увійшов у хату, як побачив, що стіни розступилися, і на місці старої хати виросли палати, і в усіх палатах ясно-ясно стало.</p>
	<p>Дід і баба назвали цю дитину Богданом Хмельницьким. Це тому, що вони думали, що сам Бог їм послав цю дитину, а Хмельницький тому, що знайшли хлопчика в хмелю.</p>
	<p>Ріс Богдан не по днях, а по часах. Скоро виріс, і до нього з усіх-усюд сходилися козаки. А він що скаже, то так ті козаки слухають його. Богдан зі своїми козаками побудував церкву неподалік від своїх палат, а під церквою викопав льохи, якими водив свої коні до Тясмина напувати. А як нападали на нього вороги, то він уходив з козаками у ті льохи, а потім зненацька виходив звідти й перемагав ворогів.</p>
	<p>Сильна людина була Богдан Хмельницький.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28. Про Богдана Хмельницького. Записано в Радянському Деражнянського району від Мельник Ніни Андріївни (1930) 1995 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Богдана Хмельницького <br><span class="article__headerDescription">Легенда Чернігівщини</span></h1>
	<p>У селі Суботів, що на Чигиринщині, жили одинокі дід з бабою. Дітей вони не мали. Одного разу чують, а біля ганку плаче дитинка під хмелем. Вони вибігли, загорнули немовля в ряднину. Дід і каже:</p>
	<p>— Візьмемо собі цю дитину.</p>
	<p>А баба додає:</p>
	<p>— Візьмемо, це ж нам Бог її дав!</p>
	<p>Пораділи дід з бабою і забрали дитину.</p>
	<p>— А як же ми її назвемо?- питає дід.</p>
	<p>— Богданом. А що знайшли його під хмелем, то хай і зветься Хмелем</p>
	<p>або Хмельницьким.</p>
	<p>Так і виріс Богдан Хмельницький і став бравим козаком, а згодом і гетьманом України.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Про Богдана Хмельницького. Записано в с. Шуляки від Сойма Ганни Василівни (1942). Чернігівська область,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
