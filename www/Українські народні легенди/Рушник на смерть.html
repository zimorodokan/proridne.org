<!--#include virtual="/-/inc/general__page_start.inc" -->
<title>Рушник на смерть ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Рушник на смерть» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Рушник на смерть.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Рушник на смерть <br><span class="article__headerDescription">Легенда Подніпров’я (Наддніпрянщини)</span></h1>
	<p>В одному селі жила дуже гарна дівчина-майстриня. Вона гарно вишивала. її витворами захоплювалися односельці. На жаль, дівчина захворіла на туберкульоз. Вона знала, що скоро помре. Тому вишивала рушник не на весілля, а на смерть. Рушник був дуже незвичайний, вишитий з великою любов’ю. Його дівчина заповіла повісити на хресті її могили.</p>
	<p>Незабаром дівчина померла. Волю її батьки виконали: рушник почепили на хресті. Той рушник дуже сподобався одній жінці, яка вела розгульний спосіб життя.</p>
	<p>Одного вечора вона зняла рушник з хреста і принесла додому. Вночі у її хаті щось почало стукати. Вона вирішила, що це їй просто недобре від випитого вина. На другу ніч хтось постукав у двері. Вона вийшла на поріг і побачила покійну дівчину, яка попросила її повернути рушник на могилу. Жінка знову вирішила, що це їй привиділося, бо напередодні також причастилася вином.</p>
	<p>Так тривало тиждень. Нарешті вона збагнуло, що вчинила. Зі сльозами на очах, з покаянням на устах вона віднесла рушник на могилу дівчини. З того часу зареклася туманити голову вином.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97. Рушник на смерть. Записано в селі Матусів Шполянського району від Кушнір Лесі Петрівни (1941) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
