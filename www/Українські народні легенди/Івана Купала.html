<!--#include virtual="/-/inc/general__page_start.inc" -->
<title>Івана Купала ☼ Український звичай ☼ Народна творчість</title>
<meta name="Description" content="Український народний звичай Поділля «Івана Купала» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Івана Купала.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Івана Купала <br><span class="article__headerDescription">Народний звичай Поділля</span></h1>
	<p>Слово Купайло походить від того, що влітку сонце, блискавка й грім ніби купають землю, даруючи їй у цей день родючу силу, а ще від того, що люди в цей день купалися в воді, вірячи в її чудодійність.</p>
	<p>В купальську ніч на землі діються великі чудеса. В лісі цвіте папороть, цвіт якої стережуть чорти, відьми, вовкулаки і всяка нечиста сила. В ту ніч відьми доять корів і збираються на Лисій горі, по землі ходять русалки.</p>
	<p>На Купайла дівчата й хлопці роблять ляльку з віників, соломи, кропиви й шипшини, вбирають її в стрічки, в вінок і ставлять над водою. Та лялька зветься Мареною. Друга лялька зветься Купайло. Цю ляльку ставлять під Мареною. Перед ляльками розкладають вогонь, і дівчата з хлопцями, взявшись за руки, скачуть через вогонь, щоб набратися здоров’я, і співають пісні. З того багаття беруть додому головешки і вугілля, для ліків. Тим часом хлопці викрадають Марену, розривають і розкидають її або топлять у воді. Дівчата роблять другу Марену, докоряючи парубкам, що вони вкрали не ту ляльку. Після того дівчата розламують Марену, беруть по гіллячці додому і кидають на грядку з огірками, щоб краще росли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Івана Купала. Записано у Вінниці від Щербиної Катерини Яківни (1927) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
