<!--#include virtual="/-/inc/general__page_start.inc" -->
<title>Про ясновидця Андріяна ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про ясновидця Андріяна» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про ясновидця Андріяна.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про ясновидця Андріяна <br><span class="article__headerDescription">Легенда Подніпров’я (Наддніпрянщини)</span></h1>
	<p>Жив колись у нашому селі у 20-х роках ясновидець дід Андріян Швачка. Це був кремезний, розумний, мудрий і знаний далеко за межами Павлоградського району чоловік. Людина неординарна з надзвичайною вдачею.</p>
	<p>Старожили розповідали, що він бачив усіх наскрізь, відразу знав з чим прийшла до нього людина. Він умів на щаблях драбини вираховувати, коли хто помре. І влітку, і взимку ходив босоніж, в одній сорочці. А ще його любили і собаки, і коти, і скотина, все живе. Він розмовляв з травою, деревами, водою, зірками. Він був старий-престарий і не знав, скільки йому літ. А очі мав такі зіркі і пронизливі, що аж моторошно ставало, як гляне на тебе.</p>
	<p>Одного разу він бесідував з односельцями і сказав, що скоро помре, а у село прийде велика біда, і на полі брані загинуть Мануїл Губенко, Архип Завгородній, Іван Кондрачук, Яків Чуприна. Так все і збулося. У роки ВВВ всі його сусіди загинули на фронтах. А коли у когось щось пропаде, то він зразу говорив:</p>
	<p>— Ти найдеш, але не шукай, бо вже немає.</p>
	<p>Приїздили до нього з усіх країв. Одного разу приїхав багатий чоловік, щоб Андріян допоміг украдених коней знайти. Той зразу сказав, щоб їхав у Кочерезький ліс І там, біля Вільховатівської криниці, знайде своїх коней. А крадії були рідні брати.</p>
	<p>Так воно і було. Кажуть, що він помер у той день, який сам напророчив, а люди ще й досі його згадують і розповідають про нього дива.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Про ясновидця Андріяна. Записав Коротич Сергій у с. Булахівка Павлоградського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
