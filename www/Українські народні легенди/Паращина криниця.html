<!--#include virtual="/-/inc/general__page_start.inc" -->
<title>Паращина криниця ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Паращина криниця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Паращина криниця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Паращина криниця <br><span class="article__headerDescription">Легенда Полтавщини</span></h1>
	<p>Одного літнього спекотного дня в низовині між Єнківцями і Біївцями косили селяни траву. Тоді належали ці простори панові Штаховському, він і вирішив оглянути свої володіння.</p>
	<p>У цю гарячу пору блукала тими луками якась бідна дівка (ім’я її Параска). Підійшла вона до пана та й запитала, де їй можна сісти відпочити. Штаховський був саме не в настрої, а можливо жаль стало, що дівчина розкішну зелену траву буде топтати, то й показав їй на місце поблизу болота, щоб косити не заважала.</p>
	<p>Параска пішла, сіла там і стала невидимою. Побачили косарі, що дівка десь раптово зникла, пішли туди, де вона сиділа, та й побачили там широку і глибоку криницю. Сталося це на десяту п’ятницю після Великодня. Пан Штаховський, побачивши таке диво, розсердився і наказав закидати криницю гноєм, а щоб звідти не просочувалась вода, залити зверху смолою.</p>
	<p>Пройшло декілька днів. Занедужав пан, а невдовзі хвороба підкосила всю його сім’ю. Незабаром ще й осліп пан. Однієї ночі приснився йому сон, що в закиданій криниці вода цілюща. За наказом Штаховського її вичистили, поставили цямриння. І стала ця криниця святою. Через деякий час одужав пан, а кожної десятої п’ятниці після Великодня освячували в криниці воду.</p>
	<p>Гора біля криниці заросла кущами та деревами. Своєю верхівкою вона впирається прямо в хмари. Дівчата носили святу воду на самісіньку вершину. Необхідно було донести воду, не розливши по дорозі, і, будучи майже поряд із хмарами, близько до Бога, попросити у нього прощення за гріхи і загадати бажання. З року в рік носили жінки та дівчата воду. Верхівка гори просіла, заросла очеретом.</p>
	<p>Це породило ще більше легенд про чудодійну воду з криниці. До цього часу на горі росте розкішний кущ очерету. А криницю та гору називають Паращиною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39. Паращина криниця. Записано в Біївцях Лубенського району від Подорожньої Віри Іванівни 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
