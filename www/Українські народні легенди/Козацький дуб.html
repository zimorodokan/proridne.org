<!--#include virtual="/-/inc/general__page_start.inc" -->
<title>Козацький дуб ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Козацький дуб» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Козацький дуб.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Козацький дуб <br><span class="article__headerDescription">Легенда Подніпров’я (Наддніпрянщини)</span></h1>
	<p>Біля Виграєва шумить своїми деревами старий ліс. На сході, в напрямку міста Корсуня, є урочище, прозване Різаним Яром. Події, які в ньому відбувалися, пов’язані як із козацькою добою, так і з Великою Вітчизняною війною. Багато різанини було в тому яру, багато крові пролив український люд, визволяючи рідні землі від ворогів.</p>
	<p>В центрі лісу стояв величезний старий дуб, стовбур якого могли обійняти 8-9 осіб. Він був дуже високий, на його вершині сиділи вартові і стежили за тим, що діялось навкруги. Кажуть, що сам Богдан Хмельницький любив сидіти у холодку під крислатими вітами дуба, спершись спиною на стовбур. Біля дуба була велика галявина. Тут козаки збиралися із своїм гетьманом на раду або просто посидіти і поговорити.</p>
	<p>Кожного року до Козацького дуба приїжджало багато туристів як з нашої країни, так і з-за кордону. І ось недавно, у 90-х роках минулого століття, приїхали до цього знаменитого дуба туристи з Польщі. Перед українцями вони вихваляли Козацького дуба, та незабаром після їх від’їзду цей славний дуб, на жаль, згорів. Вдалося тільки врятувати близько двох метрів висоти дерева від землі. Паліїв не знайшли, а переказ про славний Козацький дуб передається з покоління в покоління.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>55. Козацький дуб. Записано в селі Виграїв Корсунь-Шевченківського району від Гарап Марії Степанівни (1935) Куклою В. Б. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
