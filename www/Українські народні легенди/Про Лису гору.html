<!--#include virtual="/-/inc/general__page_start.inc" -->
<title>Про Лису гору ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про Лису гору» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Лису гору.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Лису гору <br><span class="article__headerDescription">Легенда Полтавщини</span></h1>
	<p>Людина починається з любові. А любов виростає з дитинства. Так говорила моя бабуня. Ми повинні любити природу. І ось яку легенду розповіла старенька.</p>
	<p>Колись, як Опішня ще не була Опішнею і люди жили поближче до природи, тобто в лісі, була собі дівчина Василина. Та така гарна, очей не відведеш, та ще й привітна, завжди старим людям допомагала. Батьки її дуже любили, а вона їх поважала і допомагала. Але була у неї і сестра, зовсім не така, як Василина. Зла, лінива, негарна та ще й горбата. Заздрила вона сестрі дуже. А коли дівками вони стали та нарубки почали клинці відбивати, тут Горпина обідилась. Звісно ж всі хлопці упадали за Василиною, проходу не давали. А на ту ніхто й не гляне, хіба що якийсь косоокий а до того ще каліка. Батьки нічого не говорили, але любов’ю і ласкою була обділена. Сусіди не раз її за крадіжкою заставали: то сорочку поцупить, то щось із посуду. Соромно було батькові за дочку, та й вигнав її з дому.</p>
	<p>А та пішла до старої відьми, що жила на краю села, та й попросила, щоб нечиста прокляла Василину. Стара пообіцяла, але потрібно було нарвати квітів для зілля, а вони розквітали тільки вночі, коли йде дощ. Минуло кілька днів, і Горпина дочекалася потрібної години. А квіти ті росли на горі .В ту ніч була сильна злива і гроза з блискавкою. Дівчина від жадоби вирвала всі квіти, і тут небо запалало, ніби розкололося надвоє. І блискавка поцілила прямо у неї, і тільки порох розвіявся по горі.</p>
	<p>Відтоді там нічого не росте. І нарекли те місце — Лиса гора. А ще існує повір’я, що вночі, коли йде дощ, Горпина все ще намагається нарвати потрібних квітів і віднести їх відьмі для зілля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17. Про Лису гору. Записано в Опішні Зіньківського району від Носікова Валерія Даниловича (1956) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
