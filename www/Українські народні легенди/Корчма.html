<!--#include virtual="/-/inc/general__page_start.inc" -->
<title>Корчма ☼ Українська легенда ☼ Народна творчість</title>
<meta name="Description" content="Українська народна легенда Поділля «Корчма» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Корчма.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Корчма <br><span class="article__headerDescription">Легенда Поділля</span></h1>
	<p>Давним-давно це було. На Україну нападали поляки і татари. Вони знищували все на своєму шляху: палили церкви, убивали людей, забирали живих у рабство. Цих людей вони продавали у різні країни, особливо до Туреччини.</p>
	<p>От одного разу напали татари на село. Воно було невелике, складалося з двох вулиць. Вороги все спалили, старих і малих дітей повбивали, а молодих забрали у рабство.</p>
	<p>Але через це село проходив шлях з Старокостянтинова до Полонного. Тоді не було машин, а люди між собою держали зв’язок за допомогою коней. От один чоловік на прізвище Огіїв на горбочку біля прірви побудував корчму. Вона була з двох невеликих будинків. В одному люди перепочивали, обідали і чаркували. Другий будинок — це була конюшня.</p>
	<p>Огіїв людей і коней нагодує, люди відпочинуть і їдуть підводами чи бричками далі. Ідуть подорожні і кажуть:</p>
	<p>— Зайдемо до Огіївої корчми, а там перепочинемо і поїдемо далі.</p>
	<p>Багатьом сподобалося це місце. Почали люди оселятися тут. Корчмар розбагатів. Побудував собі гарний будинок біля ставка, який височів над всіма бідняцькими хатами.</p>
	<p>Люди, які поселилися тут, почали на нього працювати. І вони називалися огіївчани, від прізвища свого пана Огіївна. Поселення назвали Огіївна, згодом перейменували на Огіївці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71. Корчма. Записала Сидорчук Любов в Огіївцях Старокостянтинівського району від Карпусь Олександри Іванівни (1914) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
