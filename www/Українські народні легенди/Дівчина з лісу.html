<!--#include virtual="/-/inc/general__page_start.inc" -->
<title>Дівчина з лісу ☼ Українська легенда ☼ Народна творчість</title>
<meta name="Description" content="Українська народна легенда Бойківщини «Дівчина з лісу» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Дівчина з лісу.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Дівчина з лісу <br><span class="article__headerDescription">Легенда Бойківщини</span></h1>
	<p>Зібралися батько з сином і йдуть у поле косити. Косять вони, а по обіді виходить з лісу дівчина, взяла грабельки і розбиває перекоси. Вони не говорили до неї, а вона до них не говорила. Коли прийшов вечір, поїхали додому, а вона пішла собі в ліс. Приїхали додому та й розказують мамі, що якась дівчина була.</p>
	<p>На другий день вийшли вони знов косити. Вийшла дівчина знов від’ним, вже рано, і цілий день розбивала сіно. Увечір вони поїхали додому, а вона — знов у ліс. Вони приїхали та й знов розказують мамі:</p>
	<p>— Якась дівчина до нас виходить і до нас не говорить. Бере граблі і сіно громадить. А до обіду з нами не сідає. Коли ми сідаєм їсти, вона іде в ліс. А як ми пообідаєм, виходить знову.</p>
	<p>А мама каже:</p>
	<p>— Коли будете сідати до обіду, кличте і її: «Ходи з нами обідати».</p>
	<p>Сідали вони до обіду й закликали її:</p>
	<p>— Ходи з нами до обіду.</p>
	<p>— Коли хочеш, то й піду.</p>
	<p>Пообідала з ними і пішла далі сіно громадити. Увечір вони збираються додому, а вона пішла в ліс. Тоді мама синови каже:</p>
	<p>— На тобі оцей гачник. Як сядете до обіду, кинеш на ню. Закликали вони її до обіду, сіли обідати, а він накинув на ню той гачник. А вона йому й каже:</p>
	<p>— Коли так наважився, то піду з тобою.</p>
	<p>Ввечір збираються йти додому, і вона з ними поїхала.</p>
	<p>Стали вони обоє з тим хлопцем жити. Заболіла в него мама й померла. Вона плаче, нудьгує за мамою. А йому легше, що мама померла, бо він буде сам з жінкою. Народилася в них дитина, синок. Годували вони його, а хлопчик заслаб і помер. Коли його нарядили, батько зачав сильно плакати. А жінка наймила музику, привела до хати й гуляє. Радується, що він помер. Гуляє й співає.</p>
	<p>Поховали сина, а він каже:</p>
	<p>— Чого ти так робила? Моя мама була вже старенька і померла, і ти плакала за моєю мамою, нуждувала, сама не знала, що робити. А як наш синок помер, то я плакав, нудився, а ти собі привела музику й гуляла та співала.</p>
	<p>А вона взяла весло і каже:</p>
	<p>— Ходи зо мною. Подивишся, як твої мамі тяжко там. І подивишся, як там нашому синови.</p>
	<p>Вийшли вони під ліс. Вона каже:</p>
	<p>— Ставай на весло і дивися догори. От бачиш, як твоя мама там бідує?</p>
	<p>Він дивиться, а там так людей багато і його мама там. У ямі в смолі, плаче, пищить. Хтіла би відти вилізти, а чорти все ґралями в тоту смолу її.</p>
	<p>Тоді вона обернула весло другим боком і каже:</p>
	<p>— Ану ставай на весло і дивись знов.</p>
	<p>Він подивився, а його дитина в раю з діточками. Всякі квіти, пахощі, пташки співають. Краса! Тоді вона йому й каже:</p>
	<p>— А тепер бувай здоров, я з тобою жити не буду. Піднеслася на тім весельці і полетіла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Крушельниця, Сколівського району, Львівської області 20 грудня 1990 року Від Г. П. Процевич (1920)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
