<!--#include virtual="/-/inc/general__page_start.inc" -->
<title>Про монастир ☼ Українська легенда ☼ Народна творчість</title>
<meta name="Description" content="Українська народна легенда Поділля «Про монастир» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про монастир.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про монастир <br><span class="article__headerDescription">Легенда Поділля</span></h1>
	<p>В селі Кам’янка, яке розташоване в 20 км від Літина, на окраїні села, був побудований монастир. В цьому монастирі жили і працювали працьовиті люди-монахи. Зранку до вечора трудилися на полі, доглядали скотину, жили спокійним життям.</p>
	<p>Та одного разу в цей монастир прийшла гарна, вродлива дівчина, яка захотіла служити Богу. Дівчина була надзвичайно гарної вроди. Вона разом з монахами виконувала різну роботу. Слава про красу цієї дівчини облетіла всі навколишні села.</p>
	<p>Захотів подивитись на дівчину управляючий маєтком — молодий і прекрасний хлопець. Він багато разів приходив до монастиря, щоб побачити красуню. Але всі його сподівання були марними: дівчина була одягнена в чернечу одежу, закутана так, що впізнати її серед інших монашок він не міг.</p>
	<p>Хлопець дуже засумував, що не може її побачити. І одного разу він побачив її при місячному світлі, вона сиділа біля річки і розчісувала своє розкішне волосся.</p>
	<p>Юнак почекав поки вона справиться з роботою і підійшов до неї. Вони полюбили одне одного з першого погляду так, що не могли розлучитися. Богу не сподобалась поведінка дівчини і він вирішив покарати всіх людей, які жили в монастирі: він зробив так, що за одну ніч монастир ввійшов в землю. І на ранок, коли засвітила ранішня зоря, монастиря не стало.</p>
	<p>До цього часу на тому місті стоять три кринички, як згадка людям про монастир.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45. Про монастир. Записано у Кам’янці Літинського району від Сіваченко Марії Корніївни (1919) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
