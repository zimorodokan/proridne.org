<!--#include virtual="/-/inc/general__page_start.inc" -->
<title>Не роби, чого не знаєш ☼ Українська легенда ☼ Народна творчість</title>
<meta name="Description" content="Українська народна легенда «Не роби, чого не знаєш» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Не роби, чого не знаєш.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Не роби, чого не знаєш <br><span class="article__headerDescription">Українська легенда</span></h1>
	<p>Один наймит підгледів якось, що хазяїн перекинувсь через пеньок за гумном, зробився вовкулакою і побіг у ліс. «Постривай же, думає наймит, перекинусь і я, що з того буде?» Взяв та й перекинувся. Став і він вовкулакою і побіг у ліс.</p>
	<p>Довго блукав він по лісу з вовками. їсти усяку падаль він не міг, ото годувався коли якимось корінцем, коли ягідкою. Далі стало йому сумно без людей, та вже не знає, як перекинуться на людину. Ото він прийде до гумна, побачить хазяїна і хоче сказати йому по-людськи, завиє по-вовчи.</p>
	<p>А собаки так і обступлять його. Він, бідолаха, і біжить до лісу.</p>
	<p>Та вже насилу хазяїн здогадався, що це не вовк — взяв і перекинув його навпаки через пеньок. Наймит йому в ноги. А хазяїн подивився — аж жаль йому стало: худий, як скіпка, увесь подряпаний; то так собаки його погризли.</p>
	<p>— Ото ж, небоже, — каже, — не роби, чого не знаєш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
