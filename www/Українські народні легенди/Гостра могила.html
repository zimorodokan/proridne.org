<!--#include virtual="/-/inc/general__page_start.inc" -->
<title>Гостра могила ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Гостра могила» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гостра могила.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гостра могила <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно в козацькі часи тут стояла сторожка самарських козаків. Сторожка — це така собі невеличка постройка для козаків і коней, а збоку стояла «фігура». «Фігура» — це висока дерев’яна вежа з площадкою на верху, на якій стояв козак-дозорець, і були прилаштовані бочки з соломою, від яких тягнувся вниз канат, пропитаний порохом та сіркою.</p>
	<p>Серед дозорців виділявся молодий козак Ілько. У нього був гарний голос, а також: він добре грав на кобзі, яка в бою була з ним. Не дивлячись на свою молодість, Ілько добряче володів шаблею. Він був улюбленцем козаків.</p>
	<p>Татари напали зненацька. Козаки не вспіли запалить вогонь. Почалася страшенна січа. Ілько, закинувши за спину кобзу, кинувся до вежі. Він зумів пробитися до канату і видобуть вогонь, який помалу розгорявся. Татари кинулися гасить, та на дорозі стояв молодий степовий лицар з двома шаблями в руках. Ставши спиною до драбини, Ілько рубав і рубав. Перед ним вже виросла гора з вражих тіл, а козацькі шаблі, як молнії, в його руках вражали татар.</p>
	<p>А вогонь вже ревів, і густий чорний дим стовпом піднімався в небо. Повалив чорний стовп диму і на сусідній орловській вежі. Закалатали дзвони в Самарі, і матері, хапаючи дітей, тікали до лісу.</p>
	<p>А з воріт столиці Самарської паланки фортеці Самари сотня за сотнею вилітали козаки і мчали в степ.</p>
	<p>... Жалібно дзенькнула струна, і молодий козак з усмішкою на вустах поволі опустився на купу порубаних ворогів. Він весь був утиканий стрілами.</p>
	<p>Бій був короткий і нещадний. Татари були вирубані вщент. Після бою запорожці поховали братчиків у братській могилі. Сотня за сотнею, несучи в шапках землю, проходили козаки, і незабаром в степу виросла велика могила, яку назвали Гостра. Чому Гостра? А хто його знає, може, тому, що бій був гострим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58. Гостра могила. Записано від Карпенко Н. І. (1932) в с. Дерезувате Синельниківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
