<!--#include virtual="/-/inc/general__page_start.inc" -->
<title>Прохорів ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Прохорів» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Прохорів.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Прохорів <br><span class="article__headerDescription">Легенда Чернігівщини</span></h1>
	<p>В які це часи було, невідомо, але зрозуміло, що дуже-дуже давно. Мабуть, тоді, коли ще чумаки їздили в далекий Крим по сіль, а може ще й за часів князів київських. Та й правда то була чи вигадка, цього теж ніхто не відає. Повернувся з далеких країв на рідну землю хлопець бравий, Прохором його звали. Мандрував він білим світом, з людом різним спілкувався та й зустрів свою долю, дівчину гарної вроди. Довге волосся, очі, ніби смарагди, та й на зріст вийшла. А що вже йде, так ніби лебідка по воді пливе, а як за роботу береться, то все до діла.</p>
	<p>Отож привів Прохор цю дівчину за дружину до рідної домівки та й стали вони жити — господарювати. І все в них добре було, все ніби ладилось, було що їсти й пити і в що зодягатися. Та, як кажуть в народі : ”Гарна звістка далеко чутно, а погана — ще далі”. По селу поповзли злі плітки, ніби змії. Ніяк не вгамуються сусіди. Всяке диво бачили, а таке, щоб жінка люльку курила, вперше. Турчанкою дружина Прохора була. От і мала вона таку звичку, бо в них це було зазвичай. Недовго молоде подружжя змогло прожити серед односельців, увірвався їм терпець. Від докучливих сусідів спасіння не було. То через тин заглядають, то пальцем вказують.</p>
	<p>Зібрав Прохор дружину, нажите багатство та й оселився поодаль від села, за рівчаком. Місця кращого не знайдеш. Дніпро своїми водами хлюпочеться, луки із запашними травами і хвойний лісок недалеко. Звів молодий господар хатину, худобиною розжився, все як у людей.</p>
	<p>А через якийсь час і сім’я поповнилася, синочок народився, а там і донечка. Скільки діточок у Прохора з дружиною було, ніхто не знає, а тільки те відомо, що з тих пір утворилося ціле поселення — Прохорів хутір. Звісно, існує хутір і по цей день. Називається він від імені свого засновника Прохора.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30. Прохорів. Записано в Дніпровському Чернігівського району від Дмитрук Ніни Василівни (1942) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
