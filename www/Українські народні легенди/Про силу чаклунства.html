<!--#include virtual="/-/inc/general__page_start.inc" -->
<title>Про силу чаклунства ☼ Українська легенда ☼ Народна творчість</title>
<meta name="Description" content="Українська народна легенда Поділля «Про силу чаклунства» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про силу чаклунства.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про силу чаклунства <br><span class="article__headerDescription">Легенда Поділля</span></h1>
	<p>В одному селі, не далеко один від одного жили собі хлопчик та дівчинка. Дівчинку звали Хима, а хлопчика Тімоша. Усе своє дитинство вони товаришували і, коли підросли, то дівчинка дуже покохала хлопчика.</p>
	<p>Ішли роки і вони обоє стали юні та красиві, але Тімоша не кохав Химу, а покохав іншу дівчину Ярину, з якою і надумав одружитися. Хима дуже затужила і задумала закохати Тімошу в себе, і розлучити з його нареченою. Їй підказали, що в селі, між дубами, сидить баба-чарівниця, яка все може.</p>
	<p>От Хима і пішла до неї. Чарівниця погодилася їй допомогти, вона помастила її пальці чаклунським зіллям, і показала іти на весілля, змахнути рукою і сказати: «Ти, молода Ярино, будь вороном, а ви дружки — кракавки».</p>
	<p>Так і зробила Хима. Вилетіла молода Ярина вороном, а за нею і дружки та довго кружляли над подвір’ям.</p>
	<p>Пройшов час, Тімоша ходить та не одружується, а мати йому говорить:</p>
	<p>— Бери Химу та живи з нею.</p>
	<p>От він і одружився на Химі. Так вони і жили. Але одного разу, коли Хима та Тімоша сиділи у садку, над ними закружляли ворони. Побачивши це, вона сказала до Тімоші, щоб він вбив пташку. Вистрелив Тімоша, і на землю впала не пташка, а його колишня наречена Ярина.</p>
	<p>Поховав Тімоша її на цвинтарі, і посадив біля неї червону калину. А дружки-кракавки, і досі сидять на хресті могили молодої дівчини Ярини.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46. Про силу чаклунства. Записано у с. Трибухи Літинського району від Салюк Марини Андріївни (1922).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
