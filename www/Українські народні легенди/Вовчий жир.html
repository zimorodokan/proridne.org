<!--#include virtual="/-/inc/general__page_start.inc" -->
<title>Вовчий жир ☼ Українська легенда ☼ Народна творчість</title>
<meta name="Description" content="Українська народна легенда Кіровоградщини «Вовчий жир» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Вовчий жир.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Вовчий жир <br><span class="article__headerDescription">Легенда Кіровоградщини</span></h1>
	<p>Давно у бідних батьків ріс синок Василько. І працьовитим був хлопчик, і веселим, ще й до того ж вродливим, з чорним кучерявим чубчиком. Кожна мати бажала для своєї дочки такого чоловіка. А він, як підріс, покохав дівчину Галю із Березівки, таку ж бідну красуню, як і сам. Та тільки там, де щастя, без лиха не буває.</p>
	<p>Якось на околиці села, біля великих джерел, зупинився циганський табір. Туди ж побігли Василько і вдовині діти Галя й Коля. До них підійшла стара циганка, погладила їх по голівках і запитала Василька:</p>
	<p>— А ти, смаглявий, чи не циган?</p>
	<p>— Ні, в мене й батько такий, — відповів хлопчик.</p>
	<p>Якось управляючий і староста села примусили кріпаків без причин загнати в загін циганських коней. Циганкам і дітям дозволили накрити кибитки і відтягти їх за межі Березовських володінь. Сини управляючого і старости ганялися за циганками. Цигани не знали, що робити, чи рятувати коней, чи своїх молодиць. Василько з циганчатами пролізли в загін до коней розпутати їх, і коні, натиснувши на огорожу, побігли на поклик циган. А задоволені діти разом з Васильком пішли заготовляти очерет.</p>
	<p>Швидко промайнуло дитинство. Ось і женитися час настав. Та мати дівчини, з якою кохався Василь, вирішила, що він не пара її дочці. Задумала вдова віддати Галю за сина старости. У вересні засватали Галину, а невдовзі і на весілля покликали людей. Василько і Галин брат Микола теж готувалися до весілля, вони запасалися вовчим жиром.</p>
	<p>Коли продавали молоду, брат примовляв сватам:</p>
	<p>— Я капусту крав, штанці порвав, сестричку годував, вам рідненьку сестричку не продам, не віддам.</p>
	<p>Він швидко домовився з сватами за ціну, потім миттю, непомітно покропив біля воріт вовчим жиром. І що їздові не робили коням, вони боялися переїжджати вовчий жир. Галя запропонувала вози випхати вручну, а коней перевести через сусідній двір. Не сподобалася пропозиція молодої присутнім. Пошила вона в дурні знатних сватів. Розгнівані вони повернулися ні з чим.</p>
	<p>А цигани, пригрозивши вартовому, звільнили дівчину, яка разом із Васильком вирішила втекти від сина старости. Стара циганка повела втікачів на територію села Піщанки. Молоде подружжя Василь і Галя, мов барвисті живі квіти, гарні та молоді, стали жити в злагоді. І прізвисько їм дали Квіташ.</p>
	<p>А у Березівці стара циганка дізналася, нарешті, що колись пан тримав за покоївку циганку-красуню. Натішився нею, а потім наказав управляючому убити циганку, а нажитого сина віддати кріпакам, які не мали дітей. Василько і був тією дитиною циганочки й пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Вовчий жир. Записано від Діброви Людмили Павлівни в с. Захарівка Світловодського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
