<!--#include virtual="/-/inc/general__page_start.inc" -->
<title>Історичний Виграїв ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Історичний Виграїв» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Історичний Виграїв.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Історичний Виграїв <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись наше село називалося Горохова Діброва. Невідомо хто цьому прадавньому поселенню росів дав таку назву. Та коли, було, подивишся на нього з висоти пташиного польоту, то його біленькі хати під солом’яними стріхами так розміщені, ніби хтось з торби розсипав горох. Розкинулося село на лівому березі мальовничої річки Рось, з усіх боків оточене старезним лісом. Чоловіки займались землеробством, мисливством, рибальством, а жінки пряли конопляні нитки, ткали полотно, вели домашнє господарство. Жителі дотримувалися релігійних свят, ходили до церкви.</p>
	<p>1648 рік… У Горохову Діброву зайшло польське військо. Люди зрозуміли, що над ними нависла біда, тому в кузні день і ніч кували зброю для боротьби з ворогом. Але сили були не рівні. Поляки спустошили село, спалили багато хат, та церкву не зчепили. А в цей час Богдан Хмельницький з козаками спішив визволяти своїх побратимів. Одні козаки припливли на човнах по Росі, інші прибули на конях з протилежного боку. Козаків було багато, а ворогів ще більше.</p>
	<p>Велика битва поблизу Горохової Діброви відбулася 24 травня 1648 року. Мудрість та хитрість, мужність та хоробрість допомогли козацькому війську на чолі з Богданом Хмельницьким здобути перемогу. Багато поляків полягло на полі бою, багато було взято в полон, але й чимало з награбованим добром почали втікати. Тікали до річки Рось, сідали у човни і відпливали від берега. Але спритні козаки наздоганяли і вміло билися з ними у воді. Все добро, яке ляхи награбували, пішло разом з ними на дно річки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54. Історичний Виграїв. Записано в селі Виграїв Корсунь-Шевченківського району від Гарап Марії Степанівни (1935) Куклою В. Б. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
