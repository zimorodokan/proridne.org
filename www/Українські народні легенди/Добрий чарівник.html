<!--#include virtual="/-/inc/general__page_start.inc" -->
<title>Добрий чарівник ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Добрий чарівник» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Добрий чарівник.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Добрий чарівник <br><span class="article__headerDescription">Легенда Чернігівщини</span></h1>
	<p>Серед широкого степу на півдні Чернігівщини розкинулось село Горбачі. Весняної пори, коли навколо цвітуть вишні, линуть п’янкі пахощі бузку, зеленої свіжоскошеної трави, воно особливо красиве. В цьому селі з мамою, татком і бабусею жила дівчинка Ганнуся. Коли вечірні сутінки огортали село, вона засинала під казочки бабусі Насті.</p>
	<p>Ось і цього дня вона з нетерпінням чекала вечора, поки бабуся впорається</p>
	<p>по господарству, допомагала їй погодувати кроликів та курчат. Тільки-но сім’я повечеряла, Ганнуся повела бабусю до свого ліжечка, взяла її теплу мозолясту руку і благально звела свої оченята.</p>
	<p>— Бабусенько, ну розкажуть мені таку казочку, яку я ще не чула від вас.</p>
	<p>Бабуся Настя, загадково посміхнувшись сказала:</p>
	<p>— Моя любенька Анночко, розповім я тобі казку про доброго чарівника, якого Бог послав у наше село.</p>
	<p>Були такі часи, коли наша України, ставши незалежною, тільки-но ставала на ноги, люди жили незаможно. Справжніх господарів, які б любили землю та дбали про інших, не було, і земля-матінка заростала бур’янами.</p>
	<p>Молоді хлопці та дівчата залишали рідні домівки і виїжджали до великих міст. Та пожалів нас Господь, послав доброго чарівника. Ім’я йому — Іван Куровський. Коли вперше він відвідав наше село, то побачив сумних, безробітних людей. І він, як справжній чарівник, почав робити людям добро та казати, що добро робиться щедро, скромно і непомітно. Змахнув правицею і прибула в село різна техніка. Село почало оживати та розвиватися, як та яблунька, що засихала від спеки.</p>
	<p>Добрий чарівник обладнав школу-дитсадок, лікарню, підвів природній газ до селянських садиб, підтримав молодь та старих людей. Та до молоді він був особливо уважний. Казав:</p>
	<p>— Не шукайте легкого життя, не пливіть за течією і не чекайте попутного вітру. Беріться за весла самі.</p>
	<p>Наші люди, які колись зневірилися та помандрували з села, почали вертати додому. Завирувало в селі життя. Засяяли у малечі очі, дивлячись на казкові іграшки. Це все добрий чарівник, а чарівники завжди творять чудеса для дітей. Завтра, Ганнусю, я поведу тебе до Святого Храму, який спорудив з Божою допомогою нам чарівник.</p>
	<p>— А куди подівся добрий чарівник?- запитала Ганнуся.</p>
	<p>— Добрий чарівник пообіцяв не забувати нас. Він помандрував у далекі країни допомагати бідним людям, віддавати їм своє золоте серце.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>53. Добрий чарівник. Записано в с. Горбачі Бобровицького району від Чухліба Олексія Олександровича (1948) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
