<!--#include virtual="/-/inc/general__page_start.inc" -->
<title>Мартинівка ☼ Українська легенда ☼ Народна творчість</title>
<meta name="Description" content="Українська народна легенда Поділля «Мартинівка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Мартинівка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Мартинівка <br><span class="article__headerDescription">Легенда Поділля</span></h1>
	<p>Давним-давно, у сиву давнину, коли на нашу землю нападали татари, грабували, руйнували і нищили усе на своєму шляху, а людей забирали у полон, існувало поселення під назвою Селище.</p>
	<p>У ньому жили багаті люди. Під час одного із походів не обминули татари і це село. Зупинились у ньому, почали знищувати все довкола. Але в одному дворі татарський хан запримітив молоду дівчину. її звали Маруся. Вона дуже сильно сподобалась ханові. Адже була дуже красива чорнява, з довгою косою, з червоними устами. Маруся йому так сподобалась, що він захотів взяти її за дружину. Батько дівчини не погоджувався віддати дочку, але та сказала;</p>
	<p>— Якщо ти, хане, не знищиш наше село і людей, я вийду за тебе заміж.</p>
	<p>Маруся знала, що жертвує собою заради села, дітей, безневинних стареньких людей. Посередині села стояла велика церква, яку було видно дуже далеко навкруги.</p>
	<p>Хан наказав Марусі зібрати свої речі. І сказав, що вони вирушають у далекий шлях на світанку. Тим часом татари поїхали грабувати інше село.</p>
	<p>Марусин батько був розумний чоловік. Він швидко зібрав раду села і наказав забирати все цінне та тікати чим швидше. Люди послухались. Зібравшись попрямували вздовж річки Попівки, що заросла високим очеретом. На світанку зупинились і зайшли в очерет, сховавши туди підводи і всі речі. Люди причаївшись сиділи там тихенько.</p>
	<p>Коли татари повернулись, щоб забрати Марусю, село було пусте. Вони зрозуміли, що їх обдурили. Татари оскаженіли. Хан наказав своїм людям все обшукали і негайно їх найти.</p>
	<p>Один із татар, забрався на горб, найвище місце в селі і став спостерігати. Адже було зрозуміло, що далеко вони не могли зайти з дітьми і старими людьми. Татарин запримітив їхнє місце розташування і показав ханові, як гойдається очерет. Військо стрілою помчало до вказаного місця. З люттю і ненавистю вони підпалили очерет. Але люди звідти не виходили, хоча було чути їхні крики і рев худоби. Було жахливе видовище. Ті, які рятувалися від пожежі, вибігали з очерету і їх тут же на місці рубали татари своїми шаблями. Марусю татари витягли за волосся, знущалися з неї, а потім вбили її. Селище ж спалили дотла.</p>
	<p>В той час, коли люди горіли, церква пішла під землю. Із усього села залишився живим один чоловік, Мартин, який у цей час був на полюванні у лісі. Повернувшись, він побачив, що село спалене, а люди вбиті. Своїх односельців він поховав, а сам поселився на іншому горбі, щоб бути неподалік свого зруйнованого Селища, поряд зі своєю родиною.</p>
	<p>З часом на цьому горбі утворилося нове село яке так і назвали в честь цього чоловіка Мартина — Мартинівка.</p>
	<p>А на цьому місці, де було Селище, до цього часу у великі церковні свята там, де була церква, притулившись до землі, можна почути, як дзвонять дзвони.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73. Мартинівка. Записала в Мартинівці Старокостянтинівського району Лукашенко Віта від Ярової Наталії Миколаївни (1967) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
