<!--#include virtual="/-/inc/general__page_start.inc" -->
<title>Про Гориславці ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про Гориславці» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Гориславці.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Гориславці <br><span class="article__headerDescription">Легенда Полтавщини</span></h1>
	<p>Історія, яку я повідаю, схожа на казку чи легенду. Думаю, вона зацікавить усіх, хто хоч одним оком прагне заглянути в казкові історичні події далеких минулих часів.</p>
	<p>Було це дуже давно. Люди не мали постійного місця проживання, мешкали там, де кому заманеться. Ось і на території нашого села проживали три рідні брати-козаки на прізвище Гориславець. Мали вони великі сім’ї, багато дітей. Дружини їхні готували смачну затірку, квашу фруктову, печений кабак та потапці.</p>
	<p>Улітку всі працювали на землі, вирощували овочі, щоб вистачило прогодуватися сім’єю до нового врожаю. Діти допомагали матерям у всьому. А чоловіки пильно боронили свою оселю від ворогів-нападників.</p>
	<p>Аж ось одного разу напали на хутір недоброчливці. Великого лиха завдали мирним жителям, майно спалили, жінок і дітей побили. Все господарство зрівняли з землею. Брати Гориславці мужньо боролися з ворогами, та сили були зовсім нерівні. Загинули всі троє, принісши своєму краю гори слави.</p>
	<p>Через деякий час поселилися в цьому мальовничому місці інші люди, а хутір назвали на честь братів Гориславцями. На могилах героїв насипали високі кургани, як пам’ять про мужніх і сміливих захисників рідного краю. До цього часу збереглися ті могили, які в народі називають «Три брати».</p>
	<p>Поруч з Гориславцями появився хутірець, на лівому березі річки Сухий Кагамлик. Кажуть, що їхала цариця Катерина по цій території, поглянула ліворуч і вигукнула: «Какой мильй вид!»</p>
	<p>З того часу і назвали поселення «Миловидівка». Ще один хутірець — Соколянкою зветься. Була начебто московська пані Сокологірна, і стала вона дружиною пана Олефіра, що тут проживав. У посаг за панянку її батько дав майстрових людей — шевців, ковалів, ткачів. І прізвища здавна на Соколянці були такі: Швець, Кравець, Ткач, Коваль. Деякі збереглися до цього часу.</p>
	<p>Так і живуть-поживають до цього часу добрі і щирі люди-гориславчани. Працюють на землі, не лінуються, народжують дітей, господарюють. І дуже люблять співати. А в лісосмугах, гайках луною озиваються до них чарівні солов’їні пісні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Про Гориславці. Записано в Гориславцях Кременчуцького району від Фільченко Ніни Яківни (1941) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
