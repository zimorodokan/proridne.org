<!--#include virtual="/-/inc/general__page_start.inc" -->
<title>Дубнячок ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Дубнячок» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Дубнячок.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Дубнячок <br><span class="article__headerDescription">Легенда Подніпров’я (Наддніпрянщини)</span></h1>
	<p>Розкажу вам, що колись сама чула ще від своєї прабабусі Параски. Казала бабуся, що все це було правдою. А називалося наше село ще тоді Циберманівкою. Жила тут бідна вдова і було у неї п’ятеро синів. Високі, гарні, кремезні як дуби. Так і прозивали їх у селі Дубками.</p>
	<p>Не любив пан Цибермон хлопців, боявся, певне, за їх силу і справедливість.</p>
	<p>Як хотів пан так і хазяйнував; знущався над бідними селянами, бив, голодом морив. Але дуже любив він дівчат молодих. Сподобалась йому дівчина Ярина. Яринка була коханою старшого із Дубків — Олекси. Наказав пан забрати її в маєток. Силою привели Яринку до пана, посміявся він над нею і викинув її з маєтку геть. Не змогла дівчина перенести наруги й сорому, втопилася в сільській річці. А Олекса від болю й розпуки вирішив розквитатися з паном.</p>
	<p>Темної ночі пробрався він у панські покої, щоб убити пана, помститися за свою кохану. Але не встиг він здійснити намір, спіймали його і забили до смерті.</p>
	<p>Поховала мати сина і посадила біля його могили маленького дубка. Незабаром став він великим дубом. А кожної осені ронив він на землю свої жолуді і проростали вони маленькими дубками, які давали життя іншим. От і з’явився в нашому селі Дубнячок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21. Дубнячок. Записано в Новому Місті Монастирищенського району від Тіточки Одарки Микитівни (1913) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
