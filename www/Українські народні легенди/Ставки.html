<!--#include virtual="/-/inc/general__page_start.inc" -->
<title>Ставки ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Ставки» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Ставки.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Ставки <br><span class="article__headerDescription">Легенда Подніпров’я (Наддніпрянщини)</span></h1>
	<p>Сьогодні у нашому селі 53 ставки. Їх орендують жителі села і займаються вирощуванням риби. А яким чином виникло так багато ставків?</p>
	<p>З давніх часів селяни перегороджувало русло річки Сороки греблями. Так в селі утворилося багато ставків. Вони носять назви за іменами людей, які їх облаштували: Попів, Дяків, Раків, Стусів, Захарків, Березюків, Коцерубів, Кривульків, Голубків, Цимбалюків, Грішів. Але є чимало інших ставків, назви яких виникли з інших причин.</p>
	<p>Зарослий, це тому, що колись в ньому ріс дуже густий очерет. І скільки його не косили, ставок знову заростав очеретом та осокою.</p>
	<p>Панський назвали так тому, що колись там жив пан. Він обсадив садок вербами та іншими красивими деревами. Вже більше століття, а ще й досі схиляють свої віти над ставком плакучі верби.</p>
	<p>Кам’яний має таку назву, бо на цьому місці видобували каміння. А потім кар’єр наповнила вода і затопила каміння. Люди нагорнули греблю і назвали ставок Кам’яний.</p>
	<p>Назва ставка Брідок виникла тому, що він був невеличкий і мілкий, його можна було перейти вбрід. Зараз він займає площу понад п’ять гектарів.</p>
	<p>Найбільший у селі ставок Ближчий. Його площа в теперішній час займає 31 га. А назва виникла, бо він був найближчий до поселення козаків. Пізніше на його греблі був збудований водяний млин. Водяні колеса є ще й до сьогоднішнього дня. На вулиці, яка вела до млина, жив Мельник із своєю сім’єю. З тих пір той куток у селі називають Мельниками або Мельники.</p>
	<p>Назва Середнього ставка з’явилася тому, що його створили посередині між Ближчим і Кам’яним.</p>
	<p>Попів ставок цікавий тим, що в нього впадає багато джерел і вода була дуже чиста. Раніше на християнське свято Водохрище на ставочку в льоду вирубали лунку у вигляді хреста і священик святив воду. Люди завжди дбайливо ставились до ставочка, не забруднювали його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Ставки. Записано у Великій Севастянівці Христинівського району від Манько Параски Дмитрівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
