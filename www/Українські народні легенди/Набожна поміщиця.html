<!--#include virtual="/-/inc/general__page_start.inc" -->
<title>Набожна поміщиця ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Набожна поміщиця» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Набожна поміщиця.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Набожна поміщиця <br><span class="article__headerDescription">Легенда Подніпров’я (Наддніпрянщини)</span></h1>
	<p>В 1864 році село Багва-Серебряна належала поміщиці Павлині Чарковській. Їй же належала половина міста Жашкова. І була в селі Миколаївська дерев’яна церква шостого класу. Набожною була поміщиця. Кожного дня молилась Богові. Давала на церкву великі пожертвування, не зобижала злиденних, дотримувались постів і всіляких інших церковних обрядів.</p>
	<p>І ось одної ночі приснився Павлині чудний сон. Стоїть перед нею Матір Божа і манить рукою до себе. Підійшла поміщиця до неї і відчула таке тепло, таке умиротворення, а в хаті стало видно, як вдень від святого сяйва.</p>
	<p>— Іди навкруги села і закопай на чотирьох кінцях стовпи, а потім прокажи ось цю молитву і заклинання, — сказала Матір Божа і простягла їй книгу з молитвою, — якщо зробиш все це, то поки жити будеш, село твоє обминатимуть всілякі трясці і напасті.</p>
	<p>Ледве діждалась Павлина ранку. Огляділась по господі, а книжки ніякої немає. Втім молитва сама собою з вуст її ллється. Вийшла за село, пішла навкруги, закопала на чотирьох кінцях села по стовпові і проказала молитву й заклинання:</p>
	<p>— Нехай обходять село моє вітри-буревії, грози-грозовиці, трясці і напасті, мори і недороди!</p>
	<p>З тих пір п’ятдесят років прожила ще поміщиця і жодне лихо не ступило на наше село. А по смерті її все знову стало, як у всіх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>60. Набожна поміщиця. Записано в Багві Маньківського району від Любарської Ганни Митрофанівни (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
