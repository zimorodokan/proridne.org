<!--#include virtual="/-/inc/general__page_start.inc" -->
<title>Козацькі скарби ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Козацькі скарби» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Козацькі скарби.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Козацькі скарби <br><span class="article__headerDescription">Легенда Подніпров’я (Наддніпрянщини)</span></h1>
	<p>Було це давно ...</p>
	<p>Земля наша здавна захоплювала своєю красою, і досі чарує своїми лісами, вибалками, урвищами, ярами...</p>
	<p>В одному з таких ярів колись стояв козацький табір. Щоб мати змогу з’являтися зненацька, козаки поробили підземні ходи, що з’єднують урочище Жидовиця, пасіку і йшли в напрямку до села Деньги.</p>
	<p>Пролетіла селами чутка, що з’явився на горі хоробрий і справедливий козак Кизименко, який збирав найсміливіших, найвідважніших, тих, які не пожаліють свого життя за правду, за волю. І відбувся бій чотиритисячного загону козаків проти полчищ Миколи Потоцького. Багато скарбів здобули козаки в цій битві. Серед них був і золотий меч.</p>
	<p>Під високим осокором, під прикриттям густих чагарників у горі козак Кизименко з хлопцями вирив великий склеп, де й заховали скарб. Про вхід і вихід знав тільки він. Пізніше Кизименко попав у полон і був страчений ляхами в Києві.</p>
	<p>Отаке я чув в дитинстві від старих людей. Та й сам, як був малим, бігав з друзями по підземних ходах. Скарбів, правда, не знаходив. Але ще й досі знаходяться шукачі пригод, що час від часу перекопують урочище.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35. Козацькі скарби. Записано в Крутьках Чорнобаївського району від Колісника Володимира Савелійовича (1953) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
