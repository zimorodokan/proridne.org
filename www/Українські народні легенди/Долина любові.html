<!--#include virtual="/-/inc/general__page_start.inc" -->
<title>Долина любові ☼ Українська легенда ☼ Народна творчість</title>
<meta name="Description" content="Українська народна легенда Поділля «Долина любові» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Долина любові.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Долина любові <br><span class="article__headerDescription">Легенда Поділля</span></h1>
	<p>На кордоні Заслучненських і Чепелівських земель біля великого шляху, за кілометр від Чернелівського перехрестя на високому, високому пагорбі в давнину було село. Любили люди своє зелене село. Бо лиш ступити на поріг будь-якої хати, всі села на березі Случі, як на долоні. Видно Волицю-Йодко, Сорокодуби, Моньки, Чернелівку, Дубище, Волицю, Красилів, Чепелівку. А в хорошу погоду проглядались і дальші села.</p>
	<p>На північ від села була глибока долина, по якій струменить чиста джерельна вода, що витікає з-під кручі. Трохи нижче по течії річки — ставочок, а далі річка простує до Случі. Кілометрів два з половиною від джерельця до ріки. Різниця між річкою колишньою і теперішньою та, що колись при її витоку був густий темний ліс, а тепер — невеличкий гайок. І круча та сама, і пагорб ще крутий, тільки села на ньому нема. Лише під час глибокої оранки виорюються плугами предмети тодішнього вжитку: черепки глечиків і горшків, молотки, кресала, і таке інше.</p>
	<p>Легенда розповідає, що коли напали татари на село, то хто зміг втекти, сховався в лісі під кручею, в очереті біля ставочка. А вороги лютували, палили, кололи, сікли мечами, топили в криницях і ставочку маленьких діток. Знищили всіх, бо навіть ті, що поховались, із схованки бачили все страхіття і не витримували, виходили на вірну загибель.</p>
	<p>Пам’ятають люди про ті страшні часи. А глибоку долину назвали долиною кохання. Така гарна природа тієї долини, така зручна вона для побачень, що кращої назви годі й придумати.</p>
	<p>Ті, що залишились живими, заснували в іншій долині, за кілометр на захід від села на пагорбі, поселення, яке назвали Слобідка (від слова свобода, слобода). Нині це село Слобідка-Чернелівська.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58. Долина любові. Записано в Пилипах Віньковецького району від Стасюк Бориса Мартиновича (1914) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
