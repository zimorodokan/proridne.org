<!--#include virtual="/-/inc/general__page_start.inc" -->
<title>Як Сірко умирав ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Як Сірко умирав» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як Сірко умирав.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як Сірко умирав <br><span class="article__headerDescription">Легенда Подніпров’я (Наддніпрянщини)</span></h1>
	<p>Сірко — це кошовий такий. Він такий був, що дещо знав. Оце бувало вийде із куреня та й гука на свого хлопця:</p>
	<p>— Ану, хлопче, возьми пістоль, стань там та стріляй мені в руку!</p>
	<p>Той хлопець возьме пістоль та тільки бух йому в руку. А він візьме в руку кулю, здаве її та назад і кине. Вони, ті запорожці, всі були знайовиті. Сірко три рази умирав у сімдесятих годах, а всьому йому 210 годів. Він як умира було то й каже:</p>
	<p>— Оце вам три пузирки з водою. Першим пузирком сприснете — оживу, другим пузирком сприснете — стану дивитися, а третім сприснете — устану і піду у тридцяти годах.</p>
	<p>Тоді трави такі сильні були; ото і вода зроблена була із таких трав. Так як умре, то його клали у гній і на треті сутки одгрібали та сприскували водою. Як із першого пузирка сприснули — ожив, з другого сприснули — став дивитися, а з третього сприснули — устав і пішов. Ото так до трьох раз він робив. А в послідній раз умер. Ото та могила і єсть у Капулівці.</p>
	<p>Сірко на три частини захований: перша його частина лежить отут саме, де Чортомлицька Січ; друга під Кривим Рогом, а третя — під Полтавою. Він як умирав, так дав таку заповідь:</p>
	<p>— Як умру то одберіть у мене праву руку і носіть її сім год. Хто буде мою руку носить сім год, той владітиме нею, як я й сам владію. А де случиться вам яка пригода, де вас нещасна хвиля спобіжить, чи на воді, то бросайте руку у воду. Хвиля утишиться і на землі не буде вам ніякого случаю. А з семи год уже поховайте в мою могилу. І хто буде тую могилу шанувати, братиме навкруги землю та буде могилу обсипать, то я його сам своєю силою буду дарить. А на сьомому году хай мене жде, і хто вийде до могили або на Різдво, або на Великдень, або на Зелену неділю, так нехай мене дожида. Не бійся, що я неправославний християнин. Я єсть православний християнин Сірентій Іоанович!</p>
	<p>От так він, той Сірко, дав заповідь!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>36. Як Сірко умирав. Записали учні загону «Пошук» від старожилів в с. Покровське Нікопольського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
