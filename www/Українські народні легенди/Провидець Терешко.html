<!--#include virtual="/-/inc/general__page_start.inc" -->
<title>Провидець Терешко ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Провидець Терешко» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Провидець Терешко.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Провидець Терешко <br><span class="article__headerDescription">Легенда Подніпров’я (Наддніпрянщини)</span></h1>
	<p>Було це, діти, давно. Мене і на світі було. Жила в нашому селі бідна вдова Марія. Мала вона хатину, сяке-таке хазяйство та ще й сина-одинака Терешка. Був він якийсь не слава богу, пришелепкуватий, зато смирний, що й мухи не зобиде.</p>
	<p>Ото було все за Марією слідком і швендяє, а вже парубок нівроку, здоровий, при силі. Тільки де Марія стане з молодицями побалакать, то й він стоїть рота роззявивши. Котрась із жінок і скаже:</p>
	<p>— Терешку, рота закрий, а то жид (горобець) залетить.</p>
	<p>Раз якось просе Марія сина, аби долівку у сінях змастив рудою глиною. Налаштувала чавунчик з бовтанкою, а сама пішла у берег (балку) трави нарізать, щоби долівку притрусить, бо це перед Трійцею було. Несе Марія городом оберемок трави і чує, таке ревище у сінях. Терешко тужить, як по покійнику. І що ж ви думаєте?</p>
	<p>Терешко замастив себе у сінешньому кутку і вийти не може. Тож-то ум слабий — не тямить звідкіля роботу почать, від порога мастив.</p>
	<p>А то ще росла у них посеред двору стара груша. Одна дебела гілляка стала всихати. Марія й каже:</p>
	<p>— Треба просить когось із сусідів відтяти її.</p>
	<p>Терешко це почув і раз у святу неділю випхався на грушу, всівся на гілляку та й давай її пилять. Трохи й надпиляв, а гілляка разом із здоровим хлопцем впала. Думали, вбився, та де там? Живий зостався, тільки чудо з ним приключалося. Став Терешко бачить віщі сни. Оце було зустріне якого дядька і каже:</p>
	<p>— Пилипе, скоро вмреш, бо тебе панський бичок поб’є.</p>
	<p>Або:</p>
	<p>— Ганно, не збирайся заміж, не візьме Іван.</p>
	<p>То так усе й справдиться. А ще Терешко став мати дар пророцтва. Яку важку (вагітну) молодицю побаче, то враз оприділить: чи хлопчика, чи дівчинку носить. Було, ще й сама жінка не знає, що дитя носить, а він тут як тут з своїм:</p>
	<p>— Оришко, готуй пелюшки.</p>
	<p>Отаково міг і позором покрить чиюсь дівочу голову. Скаже якій матері:</p>
	<p>— Гляди, Вусте, принесе твоя Василина в пелені.</p>
	<p>Отако прожив Терешко годів з п’ятдесят. Це вже за моєї пам’яті було, хоча й сама невелика була. Їхав коляскою наш пан Раков від пана Рябошапки. Був напідпитку, розвалився на сідалі, по халявах начищених хвицає. А тут до Юркового колодязя молодиця з порожньою цеберкою чимчикує, Як закричить пан:</p>
	<p>— Сяка-така, куда преш?</p>
	<p>Вона й заніміла, стала, як вкопана. Пан як вперіщить її по плечах батогом, аж сльозами залилась бідна. Де не візьмись Терешко... Та й давай панові пророцтво своє вилажувать:</p>
	<p>— Так от і так, пане, не дурійте, бо скоро вам і роду вашому жаба цицьки дасть.</p>
	<p>— Що ти, дурню, верзьош? У тебя мозги набікрень. Я їх бистро поправлю.</p>
	<p>Пан Раков з приказчиком забрали Терешка до панського двору, а там його добряче висікли. Довго Терешко болів, скверно йому було та й годі. З того время (часу) пропав його Божий дар.</p>
	<p>Прожив ще літ з десяток і помер. Аж бачте, справдилось пророкування. Від пана не зосталося нічо, землями панськими колхоз орудує, хіба ото лісок зостався, то там панський парк був біля ставків.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39. Провидець Терешко. Записала Правдюк Антоніна від Правдюк Анастасії Хрисанівни (1904 р. н.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
