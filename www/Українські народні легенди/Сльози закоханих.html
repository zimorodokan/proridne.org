<!--#include virtual="/-/inc/general__page_start.inc" -->
<title>Сльози закоханих ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Сльози закоханих» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Сльози закоханих.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Сльози закоханих <br><span class="article__headerDescription">Легенда Подніпров’я (Наддніпрянщини)</span></h1>
	<p>Жив у нашому селі Малієвецький, заможний пан, що мешкав у великому палаці і мав дуже добротні стайні швидких коней. Найбільшою відрадою для пана був його єдиний син. До безтями любив його, усім розповідав про красу й розум хлопця, вихваляв за те, що поважає батька й неньку.</p>
	<p>Небаченої краси виріс парубок. Любив коней і швидко ганяв верхи по безкраїх просторах володінь батька. Здається, все б було добре. Та закохався парубок в доньку конюха. Дівчина була красуня: гарне личко, чорні брови ясні очі, ніжні вуста.</p>
	<p>Малієвецький-син, до безтями закоханий в доньку конюха, забув про все на світі. Часто закоханих бачили на кручі, де вони зустрічали захід і схід сонця.</p>
	<p>Злі люди розповіли про них пану. Розлютився пан і вигнав сина із дому. А в серці затаїв лихе зло на доньку конюха. Коли настав вечір, пішов на місце, де зустрічались закохані, діждався дівчини і штовхнув її з гори, прямо в водоворот річки.</p>
	<p>Довго блукав по світу Малієвецький-син. А коли повернувся додому, серце палало від передбачуваної зустрічі з коханою. Та не знайшов її ніде панич. Якось самі пани повели його на те місце, де їм було любо і мило вдвох. Прийшовши туди, засумував хлопець, підійшов на край кручі, поглянув вниз. Зненацька побачив у воді незвичайне сяйво, що переливалося, немов довге русяве волосся коханої. Здогадавсь панський син, що то за сяйво.</p>
	<p>Гірко плакав і побивався панок. Аж поки не перетворився на кремезний дуб, а палкі сльози стали невеликим водоспадом.</p>
	<p>Люди стали називати це місце Сльозами закоханих.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49. Сльози закоханих. Записав Кравчук Андрій від Корнієнко Галини Іванівни в с. Багате Новомосковського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
