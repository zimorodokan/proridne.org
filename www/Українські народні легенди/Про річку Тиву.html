<!--#include virtual="/-/inc/general__page_start.inc" -->
<title>Про річку Тиву ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про річку Тиву» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про річку Тиву.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про річку Тиву <br><span class="article__headerDescription">Легенда Подніпров’я (Наддніпрянщини)</span></h1>
	<p>Через наше село протікає річечка Тива. Несе вона свої води до Гірського Тікача, а Гірський Тікич до Південного Бугу. Звідки ж пішла ця співуча назва — Тива, Тивонька?</p>
	<p>А було це дуже давно. На місці теперішнього села ріс дрімучий ліс. У лісі жило невелике плем’я, яке славилося войовничістю і своїм незалежним характером. Окрасою племені була дівчина на ім’я Тятива. Здавалось, перед її красою навіть сонечко хмурилось. Хороша слава про дівчину-красуню розійшлася довкола. І вождь сусіднього племені захотів її вкрасти. А що племена ворогували між собою, то ясна річ, що даром дівчину їм не взяти.</p>
	<p>Одного разу, коли Тятива збирала в лісі ягоди і гриби, на неї напали чужі люди. Дівчина тікала від погоні. Гілки дерев били по її обличчю, чагарники рвали одяг, босі ніжки ранили тернові колючки.</p>
	<p>Не змогла втекти Тятива, упала від ворожої стріли, мов підкошена. І сталося чудо. Там, де впала дівчина, зажебонів маленький струмочок. До нього приєдналися сотні струмочків-сльозинок і утворилась річечка.</p>
	<p>Даремно у племені чекали на дівчину, лише річка жебоніла до них прохолодною водою, яку вони назвали Тятива.</p>
	<p>Перші букви від слова Тятива загубилась в глибині віків, а залишилась тільки назва — Тива. Ця річка є окрасою нашого села. І несе вона свої води до Гірського Тікича.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28. Про річку Тиву. Записано в Хижні Жашківського району від Олійник Катерини Григорівни (1950) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
