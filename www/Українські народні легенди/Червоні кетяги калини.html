<!--#include virtual="/-/inc/general__page_start.inc" -->
<title>Червоні кетяги калини ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Червоні кетяги калини» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Червоні кетяги калини.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Червоні кетяги калини <br><span class="article__headerDescription">Легенда Полтавщини</span></h1>
	<p>Бідно жили люди в Україні у давні часи. Тяжко працювали на багатих, піт проливали, щоб на шматок хліба заробити, ще й данину давали. Довго шукали вони щастя, та дорога до нього була важка.</p>
	<p>Воно, оте гроно, колись не скрізь, не на кожній горі росло-родило. Довго доводилось людям шукати його. Навіть на кам’яних скелях відшукували, та рідко хто знаходив.</p>
	<p>Одного разу ішов пастух біля великої і стрімкої скелі. Задивився на її шпилі, а звідти червоним блиском сонячного променя вдарило в юначі очі. Приклав руку до чола і бачив, що на скелі звисають налиті соком кетяги червоної калини.</p>
	<p>З тих радощів кинув він панські вівці й пішов добувати грона. Та ледь дійшов до половини скелі, як зірвалася брила разом з ним, загула-загуділа донизу. Пастух знепритомнів, а поки повернулася свідомість, вже нічого не міг бачити, крім темної ночі.</p>
	<p>Іншого разу, оповідають, ішли лісоруби попід скелею і так само, як пастух, почали зазирати на її шпилі. І вони також побачили червоні ягоди, що звисали з калинових галузок. Чули від старих людей, що хто знайде ті кетяги на скелі, той щастя матиме, жити буде в достатку і горя не знатиме.</p>
	<p>Пустилися й вони у пошуки, але так само обривалися і падали додолу.</p>
	<p>Ні, не міг у ті давні часи ніхто того щастя мати. Український народ був у кайдани закований. І ті калинові кетяги тоді не могли щастям служити простому люду. Щорічно люди їх шукали-вишукували, та не знаходили.</p>
	<p>Багатшою стала Україна, коли здобула свою незалежність. Відтоді калини більше стало і кожен українець уже знаходив оті червоні кетяги. Жоден не зривався зі скелі і не падав, бо калинонька зацвіла і внизу, доступною стала, плідніше зародила.</p>
	<p>— А хто його знайде, калинове гроно, того щастя супроводжуватиме цілий вік, — говорив старий дід.</p>
	<p>Правду говорив. Тепер кожний щастя має.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34. Червоні кетяги калини. Записано в Жданах Лубенського району від Галич Галини Іванівни (1943) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
