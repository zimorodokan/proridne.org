<!--#include virtual="/-/inc/general__page_start.inc" -->
<title>Старокостянтинів ☼ Українська легенда ☼ Народна творчість</title>
<meta name="Description" content="Українська народна легенда Поділля «Старокостянтинів» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Старокостянтинів.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Старокостянтинів <br><span class="article__headerDescription">Легенда Поділля</span></h1>
	<p>Було це давно, коли на Вкраїну всяка нечисть нападала, палила поля, руйнувала будинки, людей грабувала і вбивала. Та що там казати, цілі села потерпали від нападників. Потрібно було щось робити, якось боронитися.</p>
	<p>Але як? А на той час ми належали князям Острозьким, Василю та Янушу, але вони тут рідко бували. Приїдуть, подивляться на розруху та й їдуть геть. Що ж їм тут робити?</p>
	<p>Та почали селяни прихистку просити, свої біди розказувати, то й змилувалися. Вирішили фортецю вибудувати, а біля неї замок, щоб можна було жити. Сказано — зроблено. Та тільки суперечка вийшла, де будівництво починати? І це місце добре, а те — ще краще. Сваряться брати, мало не чубляться. Кожен хоче, щоб по його було.</p>
	<p>Послухав їх батько, мудрий Костянтин, та й постановив: місто закласти на березі річки. Та й не просто на березі, а так, щоб три річки його з усіх боків омивали і захищали від ворогів.</p>
	<p>Як сказав, так і сталося. А нове місто на честь батька сини назвали — Старокостянтиновим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85. Старокостянтинів. Записано в селі Старокостянтинів Старокостянтинівського району від Герасимчук Марії Йосипівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
