<!--#include virtual="/-/inc/general__page_start.inc" -->
<title>Про Стригунську криницю ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Стригунську криницю» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Стригунську криницю.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Стригунську криницю <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно-давно наше село Кобринова Гребля називалось Велика Соколова. В ті часи у наших краях з’явилися вороги, з кримських степів насунула турецька орда.</p>
	<p>Молоді чоловіки та хлопці з військом рушили у похід на ворога, а старі немічні люди, жінки та діти згромадились у Висповій балці, густо порослій деревами та кущами. Була пора жнив, на полі осипалось зерно. В цей час у селі господарювали вороги, а перелякані селяни сиділи в своїй схованці і чекали, коли мине ця лиха година...</p>
	<p>Нестерпно пекло сонце, і людям дуже допікала спрага. Кожен марив тим, щоб дістати десь хоч ковточок водиці. Особливо важко було дивитись, як страждали малі діти, плачучи у матерів на руках, прохаючи пити. Серед сільської громади була красива і мила дівчина на ймення Уляна на прізвисько Стригун. Вона мала дуже добре серце. Звертаючи до неба благальний погляд, дівчина попросила:</p>
	<p>— Боже милостивий, допоможи нам врятуватись від наглої смерті. Я ладна сама стати отим живлющим ковтком водиці для кожного з моїх односельців, аби тільки полегшити їх страждання.</p>
	<p>І сталося по сім слові диво: дівчина ніби крізь землю провалилася, а з того місця, де вона стояла, забив струмінь чистої кришталевої води. Люди підбігли до джерельця, по черзі припадаючи до нього спраглими устами, а вода в ньому була холодна і цілюща.</p>
	<p>Так милосердне дівча, пожертвувавши собою, врятувало інших. Селяни розчистили джерельце, викопали криничку, обклали її каменем, зробили цямрини і назвали її Стригункою — по прізвищу дівчини-рятівниці.</p>
	<p>І в наш час поїть Стригунка кобриновогребельців своєю цілющою водою. Смачнішої води, як наша, стригунська, годі вам шукати!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>77. Про Стригунську криницю. Записано в селі Кобринова Гребля Тальнівського району від Захаревич Марини Іларіонівни (1931) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
