<!--#include virtual="/-/inc/general__page_start.inc" -->
<title>Гордість Сахнівки ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Гордість Сахнівки» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гордість Сахнівки.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гордість Сахнівки <br><span class="article__headerDescription">Легенда Подніпров’я (Наддніпрянщини)</span></h1>
	<p>Гордістю Сахнівки є гори Дівиця і Пастушка, бо в них звучить гомін історії і нескореності нашого народу.</p>
	<p>Колись над Сахнівкою височіла одна гора. 3 вершини було видно далеко навкруги. І коли наступали монголо-татари, то вартові запалювали велике вогнище, щоб повідомити інші поселення про небезпеку.</p>
	<p>Серед ночі запалав вогонь. Сахнівчани зібралися всі разом, щоб визволити землю від ворогів. Міцні юнаки першими кинулися у бій. Серед них була і дівчина-пастушка, горда і красива. Багато загинуло тоді воїнів, її ж взяли у полон. Та дівчина відразу ж покорила ханове серце. Як можна було не полюбити червонощоку, високу і струнку, як тополька, веселу, як весняне сонечко, красуню! Хто ж не мріяв про таку наречену!</p>
	<p>Погодилась дівчина, але попросила хана востаннє подивитись на рідну землю з гори, попрощатись з ясним місяцем і дрібними зорями, хоч на хвилину полинути у світ дитинства і юності.</p>
	<p>Не пустив хан саму пастушку, пішов разом з нею, а за собою повів і воїнів. Хотіли і вони побачити землю з гори, за якою так побивалася полонянка.</p>
	<p>Вилізли вороги на вершину. Дівчина подивилась на густі ліси, голубу річку і зелені луки, попрощалась з рідним простором і стрибнула з гори, а за нею з переляку — хан з воїнами.</p>
	<p>Вберегла дівчина село. Та й односельці про неї не забули. Щоранку, коли сходило сонце, вони набирали у пригорщі землі і несли на місце, де загинула красуня. За кілька років вони наносили цілу гору, Відтоді стали й називати одну гору Дівицею, а другу — Пастушкою. А пам’ять про горду і сміливу сахнівчанку живе і нині.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43. Гордість Сахнівки. Записано в Сахнівці Корсунь-Шевченківського району від Кособродова Володимира Ілліча (1926) Мелешко Юлією 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
