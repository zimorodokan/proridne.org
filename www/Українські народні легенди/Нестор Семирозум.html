<!--#include virtual="/-/inc/general__page_start.inc" -->
<title>Нестор Семирозум ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Нестор Семирозум» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Нестор Семирозум.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Нестор Семирозум <br><span class="article__headerDescription">Легенда Чернігівщини</span></h1>
	<p>Давно сеє було. Розказували старі люди, що десь після війни японської.</p>
	<p>Жив у нашому селі Нестор. Чудакуватий такий був, мав звичку задумуватися. Зупинявся де-небудь, хоч і посеред вулиці, дивився у небо і говорив собі. А ще казав людям:</p>
	<p>— Бог птиці і метеликам крил не пожалів, а нас, людей, обділив. Та тільки хай не думає, що лише в нього голова і руки є.</p>
	<p>Почав Нестор до птиці придивлятися, як вона літає. Косили якось косарі під лісом і поранили молодого журавля. Нестор забрав птаха додому, обміряв його і почав шити для журавля одежу. Всі дивувалися, а він напиляв сухих дошок і тесав їх все літо та осінь. Під зиму склав крило із струганих дошок. Через усю хату крило було: від порога до кутка під іконами. А згодом і друге склав. Між дошками нап’яв полотно цупке, небілене. Витесав брусок із тонкого дуба та до нього крила причепив. Крила почали з тіла рости. А він натягнув конопляні мотузки, а на них кільця для рук і ніг приладнав. Виніс якось навесні ті крила на неоране поле, приміряв на себе і став схожий на птицю. Жінка як побачила, хреститися почала, собака загавкала, а кури повтікали.</p>
	<p>А на Великдень Нестор з крилами пішов до церкви. Люди дивувалися, але йшли за ним. А він виліз на дзвіницю і почав чіпляти собі крила. Тут батюшка вибіг, хрестом почав грозити, казав, що від церкви відлучить. А Нестор робив своє, а далі закричав:</p>
	<p>— Я хочу бути, як птах, бо душа моя так і проситься в небо!</p>
	<p>Пролетів він небагато і наткнувся на вишню. Завис вниз головою і вибив своє єдине око. Тоді небо перед ним закрилося, а люди почали прозивати Нестора Семирозумом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Нестор Семирозум. Записано в Петрушині Ріпкинського району від Рубашенко Анастасії Костянтинівни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
