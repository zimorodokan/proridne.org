<!--#include virtual="/-/inc/general__page_start.inc" -->
<title>Перед дорогою ☼ Український звичай ☼ Народна творчість</title>
<meta name="Description" content="Український народний звичай Полтавщини «Перед дорогою» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Перед дорогою.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Перед дорогою <br><span class="article__headerDescription">Народний звичай Полтавщини</span></h1>
	<p>Як вирушали надовго, просили благословення в старих, правили в церкві службу святому Миколаю, Михайлу або Пантелеймону. Старші на дорогу дарували хрестик або образок, кропили свяченою водою. Одягали новий одяг і наплітали в дорогу п’ять пар постолів. Заробітчани для доброї вдачі били об землю старі горшки і миски. Пекли в дорогу хліб, а також балабушки і пироги, неодмінно брали добрий шматок сала, клали в торбину ложку, щоб не голодувати в дорозі.</p>
	<p>Вибиралися з дому ранком, найкраще в суботу, аби не в понеділок, бо важкий день. Після того, як з усіма попрощаються, всі сідають, «щоб все гарно було». На порозі ніколи не годиться прощатися, бо це не до добра. Лише скидають шапку, перехрестяться і кажуть: «Господи, стрічай мене!» Як вийдуть, то зараз двері причиняють. Коли проводжали новобранця, бажали йому: «Нехай тобі доріжечка такая, як комарів носок», а щоб скоріше повернувся з військової служби, треба як він сяде на воза, з-під нього висмикнути по одній три соломинки. І кинути назад себе.</p>
	<p>На воротах писали хреста, озиралися і промовляли: «Як у доброму здоров’ю з дому, так щоб благополучно і додому».</p>
	<p>Гарною прикметою вважалося, як дорогу хто-небудь перейде з повними відрами, а також перебіжить дорогу пес або лисиця. Побоювалися, як перебігав кіт чи заєць, тоді хукали у руку і ховали її за пазухою або повертали кашкета назад козирком. І так переходили небезпечне місце.</p>
	<p>Старі проводжають до воріт, а молоді — до околиці села. І довго стоять на одному місці, аж поки не стане подорожнього видко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Перед дорогою. Записала в Рябківцях Чутівського району від Зінченка Олександра (1925) Сосиєва Тетяна 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
