<!--#include virtual="/-/inc/general__page_start.inc" -->
<title>Сільська церква ☼ Українська легенда ☼ Народна творчість</title>
<meta name="Description" content="Українська народна легенда Кіровоградщини «Сільська церква» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Сільська церква.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Сільська церква <br><span class="article__headerDescription">Легенда Кіровоградщини</span></h1>
	<p>Жив колись у нашому селі дідусь Мазур Трохим 1888 року народження. Непростим було його життя: війна, голод один, а потім другий. Рано померла дружина, залишивши двох дітей, згодом втратив і дочку Клавдію. Часто впадав у відчай, та ніколи не втрачав надії.</p>
	<p>— Давно то було, — розповідає дідусь, — селом прокотилася чутка, що мають будувати церкву. А де саме — ніхто не знав, бо не могли знайти місце для неї. Вже приїздив отець Йосип, який згодився жити в селі і бути священиком.</p>
	<p>І ось однієї морозної ночі я довго не міг заснути. Та коли нарешті зморив сон, приснилося, ніби прийшов до мене Ангел, який сказав, що завтра вранці він покаже мені місце, де треба поставити церкву.</p>
	<p>Так і сталось. Рано-вранці коли я вийшов на подвір’я, перед себе побачив велику сніжку, яка почала котитися до воріт. Я за нею. Викотилась вона на вулицю і, збільшуючись у розмірі, котилася далі. Нарешті зупинилася на скелі (зараз це вулиця Радянська). Про сон і про те, що сталося, розповів своєму кумові Павлу Коваленку та іншим односельцям.</p>
	<p>І ось на тому місці, де зупинилася та сніжка, почали будувати церкву. Самі збудували, самі повісили дзвони, самі знесли ікони, вишиті рушники, ряднини. Село неначе народилося вдруге. У церкві хрестили дітей, вінчали молодих. А якою була музика дзвонів! Співом переливались, коли народжувалось немовля або ставали на рушник молоді, відгукувались сумом на смерть людини, віщували тривогу перед нещастям, наприклад, пожежею.</p>
	<p>Коли настали смутні часи в країні, безбожництво, багато церков, у тому числі і нашу, зруйнували, розтрощили. Давно померли дідусь Трохим і отець Йосип. Хоч церква була зруйнована, але залишилось місце, де стояла церква. Є і те місце, де був вівтар, крилас. І не всі жителі села знають, що ці місця є святі. А ті, хто знає, приходять сюди молитися Богу, і Бог обов’язково їм допомагає. Наприклад, випускникам школи — вступити до вузу, літнім людям — вилікуватись від хвороб.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Сільська церква. Записано від Діденко Раїси Антонівни (1948) в с. Скалева Новоархангельського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
