<!--#include virtual="/-/inc/general__page_start.inc" -->
<title>Невісточка ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Невісточка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Невісточка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Невісточка <br><span class="article__headerDescription">Легенда Подніпров’я (Наддніпрянщини)</span></h1>
	<p>Якось погнали ми з бабусею на луки корів пасти. Чого тільки не розповідала вона нам! А потім захотілося нам, дівчаткам, нарвати квітів, щоб сплести віночки. Бджілками накидаємось ми на синьоокі волошки, червоні маки, ніжні васильки. А там, вдалині, біліють ромашки. Біжимо одна поперед одної. Тільки нагнулися, щоб зірвати, коли ж це бабуся як крикне:</p>
	<p>— Не тронь! Не руш! То — невісточка!</p>
	<p>— Та яка ж це, бабусю, невісточка? Це звичайнісінька ромашка!</p>
	<p>І полилася легенда з бабусиних вуст.</p>
	<p>— Було це, діти, дуже давно. Полюбилися парубок з дівчиною. Які в них були ніжні і щирі почуття! Дай Боже кожній парі. Вже й весілля зіграли. Молодята так впадають одне коло другого, мов голубів пара. Скрізь удвох, робота аж кипить. Радіти б їхньому щастю. Та де там.</p>
	<p>Незлюбила свекруха молодої невістки. Все частіше боком стала дивитися. А тут ще й прийшов час сина у військо виряджати. Упадає біля коханого невісточка, плаче-ридає, ніби відчуває щось лихе.</p>
	<p>Провела свого милого за село попрощалася та й пішла додому. Свекруха глянула скоса на невістку. Що не зробить невістка, то все не так. Тільки докори чує та нишком плаче. Терпіла-терпіла та й пішла ввечері з дому світ за очі.</p>
	<p>Вийшла в степ, оглянулася на рідне село, кинула оком на хату, на ту вербу, де присягалися з милим кохати одне одного. Заплакала дуже, полилися гіркі гарячі сльози і не стало дівчини. Тільки там, де вона стояла, з’явилися тендітні білі ромашки. І розніс вітер їхнє насіння по всьому полю.</p>
	<p>З тих пір ніхто не рве цих квітів, бо то — невісточка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>86. Невісточка. Записано в селі Кути Маньківського району від Кравченко Г. Л. (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
