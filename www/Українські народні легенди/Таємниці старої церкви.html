<!--#include virtual="/-/inc/general__page_start.inc" -->
<title>Таємниці старої церкви ☼ Українська легенда ☼ Народна творчість</title>
<meta name="Description" content="Українська народна легенда Поділля «Таємниці старої церкви» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Таємниці старої церкви.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Таємниці старої церкви <br><span class="article__headerDescription">Легенда Поділля</span></h1>
	<p>Розповідають старі люди, що Стуфчинецьку громаду оберігає сам Господь Бог. Бо і турки нас манили, і поляки не зачепили, хоч кривава різня зовсім недалеко точилось. Та і в мирний час, у добру б хвилину мовити, лихо стороною обходить: буревії і зливи, смерчі і пошесті різні.</p>
	<p>А завдячують усім цим старій дерев’яній церкві, що збереглася ще з незапам’ятних часів. Перенесена із низинного місця, де колись було село, вона і сьогодні оберігає мир і спокій. Вивершена чи не найвищій точці горбистої місцевості, розмальована кольорами небесної блакиті, вона манить до себе терпкуватим запахом сухого зілля, барвистими вишивками сільських майстринь, а найбільше таємничістю старих церковних книг та потьмянілих від часу ікон. Та ще кажуть, сховано у ній незвичайної сили чарівну паличку. Тільки де, ніхто не знає.</p>
	<p>Було це дуже давно, ще в кінці XIX ст. Доставили у Стуфчинецький храм дві ікони аж із гори Афон цілителя Пантелеймона та Матері Божої Казанської. Останню подарували пізніше у сусідню церкву, а ікона святого Пантелеймона залишилась у Стуфчинцях. Про цілющі властивості цієї святині линула слава далеко за меж села.</p>
	<p>На честь святого кожного року влаштовували великі урочистості і благодійні обіди. І сходились тоді до церкви бідні немічні люди. Привела якогось року свою незрячу семилітню дочку бідна мати. І сталось диво, за обіднім столом дівчинка прозріла. Не було меж радості нещасної жінки, а свята ікона набула ще більшої таємничості та пошани.</p>
	<p>А в нелегкі 30-ті роки XX ст. з’явився в селі священик. Не лише з повагою, а й з острахом ставились до нього парафіяни, бо наділений був незвичайною силою: умів хмари розгонити, дощ накликати.</p>
	<p>Коли священик помирав, люди просили його, щоб він відкрив секрет свого уміння. На що той відповів:</p>
	<p>— Ходіть до церкви, моліться тоді і відкриєте мій секрет.</p>
	<p>Мінялись часи, людей відвертали від церкви. І виросло ціле покоління безбожників, яке глумилось над народними звичаями, нищило цінності. Ікону святого Пантелеймона викрали з церкви . А от чарівна паличка зберігається і досі. Тільки де, ніхто не знає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40. Таємниці старої церкви. Записано в Стуфчинцях Хмельницького району від Ситник Ганни Максимівни (1931) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
