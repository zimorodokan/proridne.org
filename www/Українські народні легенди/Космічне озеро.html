<!--#include virtual="/-/inc/general__page_start.inc" -->
<title>Космічне озеро ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Космічне озеро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Космічне озеро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Космічне озеро <br><span class="article__headerDescription">Легенда Чернігівщини</span></h1>
	<p>Біля нашого села є невелике озеро Космовка. Це озеро особливо славиться серед рибалок. Карасі, плотва, краснопірки, окуні, щуки — це ще не повний перелік риб, які живуть тут. Озеро глибоке, вода в ньому світла і чиста, а поверхня майже вся покрита лататтям білих лілій та жовтих.</p>
	<p>Космовка живиться за рахунок розливів води весною та підземних джерел. Мабуть, саме підземні джерела і роблять воду в озері прохолодною і світлою. Фантастичне озеро!</p>
	<p>Не менш фантастична легенда про назву цього озера. Коли я ще не ходив до школи, то вже знав її. А почув від старих дідів, які їхали разом зі мною і татом на сінокіс конем.</p>
	<p>Колись дуже давно біля нашого села з неба впало щось схоже на метеорит чи його осколок. В яму, яка утворилась в результаті падіння, почала поступати вода. Так утворилось озеро. Його форма справді нагадує кратер, тільки з виростом. Так і стало озеро Космовкою. Таку ж історію розповіла і моя бабуся, коли я її запитав.</p>
	<p>Я дуже люблю це озеро не тільки з рибальських інтересів, а й через його красу. Завжди цікаво пройтись по березі Космовки, в будь-яку пору року, особливо вранці чи ввечері. Тоді озеро зачаровує красою. Так і чекаєш, що з верби, нахиленої над водою, зараз випливуть русалки, а в гіллі дерева заговорять мавки. Навіть у негоду воно не втрачає своєї краси та неповторності. Біля озера дуже гарно проводити пікніки та дозвілля.</p>
	<p>Я дуже люблю це озеро, бо серед інших озер, яких у нас є багато, воно найкраще.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54. Космічне озеро. Записано в Змітневі Сосницького району від Воринної Надії Федорівни (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
