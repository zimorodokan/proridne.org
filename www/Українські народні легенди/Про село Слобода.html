<!--#include virtual="/-/inc/general__page_start.inc" -->
<title>Про село Слобода ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про село Слобода» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про село Слобода.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про село Слобода <br><span class="article__headerDescription">Легенда Чернігівщини</span></h1>
	<p>Колись дуже давно на нашій землі були великі ліси й болота. Тільки птахи й звірі наповнювали звуками все навколо. Та ще велике ясне сонце проникало своїми ніжними промінцями крізь густі крони дерев, видивляючись на їхню неземну красу.</p>
	<p>Між заростями кущів і трав виблискувала своєю красою річка. Вона була не широка й не вузька, але придатна для судноплавства. Тихо й спокійно шуміла річка. Одного разу вона прокинулася від шуму весел і гомону людей.</p>
	<p>— Хто це насмілився порушити наш спокій? — пробурмотіла спросоння річка.</p>
	<p>Це були люди, одягнені в червоні шаровари і вишиті сорочки, підперезані поясами. Серед голови красувалася коса, а за поясом висіла шабля.</p>
	<p>— Хто це? Хто це? — шелестіли дерева.</p>
	<p>— Козаки, — зашуміла річка, яка гнала свої води й бачила на своєму віку дуже багато.</p>
	<p>— Тут ми будемо жити, — сказав один з козаків, що веслував.</p>
	<p>Він вискочив з човна й почав вести човен до берега. Всі вийшли за ним.</p>
	<p>— Нарешті ми в безпеці.</p>
	<p>Помолившись, всі взялися за роботу. Чоловіки робили намети, жінки варили їжу, а діти носили хмиз. Тепер вони всі разом.</p>
	<p>— Слободка, слободка! — вигукнули всі, — як довго ми шукали цю волю. І ось серед цієї казкової краси знайшли її. Назвемо ж своє село Слобода від слова свобода.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Про село Слобода. Записано в Слободі Чернігівського району від Пищури Петра Івановича (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
