<!--#include virtual="/-/inc/general__page_start.inc" -->
<title>Мудрий старшина ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Мудрий старшина» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Мудрий старшина.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Мудрий старшина <br><span class="article__headerDescription">Легенда Подніпров’я (Наддніпрянщини)</span></h1>
	<p>Недалеко від гострої Могили на північний захід простяглася Широка балка. Сюди самарські козаки любили приганяти в нічне. Згідно легенді тут в цій балці самарські козаки на чолі з полковником Яковом Гаркушею в страшній нічній січі розгромили орду татар, визволивши тисячі бранців.</p>
	<p>В протилежному кінці території сільської ради біля під’їзду до траси Москва-Сімферополь височиться величезна козацька могила Майдан.</p>
	<p>Чому ця могила зветься Майдан. Існує кілька версій. Перша: на цій величезній могилі козаки самарської паланки збиралися на майдан.</p>
	<p>Друга версія, що тут козаки розбили татар і заставили полонених насипати майдан. Але найбільш правильна на версія — це третя, згідно якої тут була невелика фортеця козацька перед Самарською, яка звалась Майдан.</p>
	<p>Крім історико-географічних, у нас, як і кожному селі, є легенди побутові, смішні, повчальні.</p>
	<p>Старші люди розповідають, що до революції в селі порядкував старшина, а допомагали йому десятники. Порядок у селі був зразковий, куди краще, ніж зараз. Ось такий старшина був у нашому селі Микола Бігма.</p>
	<p>Як загуляє якийсь чоловік, то старшина його попереджає:</p>
	<p>— Іване, візьмись за розум, в тебе сім’я, купа діток.</p>
	<p>А гуляка продовжує своє. Тоді старшина дає наказ десятникам, а ті як вріжуть п’яничці київ. А він знову за своє. Тоді старшина збирає все село і говорить п’яниці:</p>
	<p>— Ти нам в селі не потрібен. Йди звідси і щоб духу твого не було. Вернешся, заб’ємо киями.</p>
	<p>Іванова дружина Марія плаче, а біля неї четверо дітей:</p>
	<p>— Що ж я робитиму? Хата тече. Хто мені обробе отой клаптик землі.</p>
	<p>А староста продовжує:</p>
	<p>— Ти, Петре, з Грицьком зореш Марії ниву, а ти, Маріє, відробиш у них. А завтра толока — засіємо ниву Марії гуртом і відремонтуємо покрівлю.</p>
	<p>Цього старосту боялися, поважали і любили.</p>
	<p>Ще була така історія. Пан попередив старшину Бігму, що приїде в п’ятницю перевірити, як хазяйнує староста. А в п’ятницю вранці піднялася буря. Грім, блискавка. Бігма і говорить хлопцям:</p>
	<p>— Виведіть найкращу свиню і забийте молотом по голові, а потім розпечіть залізний шворінь і проведіть ним по боці забитої свині. А ви, — звертається до другої групи, — запаліть причілок свинарника і бийте у дзвони на пожежу.</p>
	<p>Хлопці так і зробили. А тут і панський фаетон показався на кряжі. Під’їхав пан, а все село тушить свинарник. Старшина і доповідає:</p>
	<p>— Блискавкою вбило свиню, і від неї загорівся свинарник, так ми його врятували.</p>
	<p>Подивився пан на «обпалену блискавкою» свиню, на людей, які були всі в сажі і мокрі. Похвалив всіх, а потім каже старшині:</p>
	<p>— Свиню заберіть собі на обід, а оце вам за хорошу службу.</p>
	<p>І витяг з гаманця п’ять карбованців, а хороша корова тоді коштувала два карбованці.</p>
	<p>Цілий день все село гуляло, і всі хвалили свого старшину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59. Мудрий старшина. Записано від Гусарової І. І. (1939) в с. Дерезувате Синельниківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
