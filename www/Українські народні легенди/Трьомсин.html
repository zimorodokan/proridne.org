<!--#include virtual="/-/inc/general__page_start.inc" -->
<title>Трьомсин ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Трьомсин» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Трьомсин.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Трьомсин <br><span class="article__headerDescription">Легенда Подніпров’я (Наддніпрянщини)</span></h1>
	<p>Цю бувальщину розповіла мені моя бабуся Олена.</p>
	<p>Було це ще в ті давні часи, коли наші мужики козакували, а діди чумакували. Цариця Катерина подарувала землю, де зараз знаходиться Кіровка й Петровка, трьом німецьким панам. Землі межували одна біля одної, тому ті пани жили дружно.</p>
	<p>І ось одного дня всі троє панів у своїй кареті об’їжджали подаровані їм володіння.</p>
	<p>Була страшна спека, захотілося панам оддихнути в холодочку. Та навкруги були тільки безкраї степи, засіяні добірною пшеницею. Тільки й виднілось далеко за обрієм одне-однісіньке дерево. До нього й поїхали пани. То був старий, розлогий дуб. Дощі вимили його чорне, древнє коріння, і, о диво, серед того коріння щось ворушилося і пищало.</p>
	<p>Коли пани підійшли до того згортка, то побачили, що то була малесенька грудна дитинка. Розмотали пани той згорток, на них дивився та чеберяв ніжками й ручками малесенький хлопчик. Порадились німецькі пани,а як у них своїх дітей не було, вирішили взяти його за сина. А щоб нікого з них не образити, назвали його Трьомсин.</p>
	<p>Ріс той хлопчик дуже бистро, гарний вдався, сильний і розумний. А ті троє панів дуже його балували. Тільки був він не злим і жорстоким, як бувають пани, а добрим, щедрим і розсудливим. Не один раз спасав місцевих людей від панської палки та нагайки.</p>
	<p>А що сильний був, один раз пани поїхали у степ, аж почався дощ і карета панів загрузла аж по самі двері. Ніхто не міг витягти її, так той хлопець побіг та й сам її витяг. Ото люди дивувались! Умів навіть передбачати погоду. Спочатку пани сміялися над його здібностями, а потім почали прислухатися, то й урожаї в маєтках покращились.</p>
	<p>Коли Трьомсин достиг зрілого віку, пани відвезли його в Петербург до самої цариці. Дуже сподобався він цариці за свій розум та силу. Вона зробила його генералом і подарила силу-силенну родючих земель.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>37. Трьомсин. Записав Зайченко Микола від Ревенко Надії Семенівни (1941) в с. Кірово Томашівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
