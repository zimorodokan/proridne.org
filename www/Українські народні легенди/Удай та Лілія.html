<!--#include virtual="/-/inc/general__page_start.inc" -->
<title>Удай та Лілія ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Удай та Лілія» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Удай та Лілія.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Удай та Лілія <br><span class="article__headerDescription">Легенда Полтавщини</span></h1>
	<p>Багато тисяч років тому в селі Високе жили юнак Удай і дівчина Лілія. Удай був бідним сиротою, Лілія — заможна селянка. Вони палко кохали одне одного. І от прийшов час, коли Удай став засилати старостів до Лілії. Жорстока мати дівчини відмовила сватам, Удай тяжко переживав відмову, страждав. Він вирішив піти в найми, щоб заробити грошей.</p>
	<p>Швидко пройшли роки. Мати знайшла для своєї доньки багатого, але старого жениха. Лілія не могла забути коханого і рішуче відмовилась від шлюбу. Та лихі люди зробили своє. Вони сказали, ніби Удай уже не вернеться в рідне село. Він у наймах одружився. Тяжко пережила дівчина цю звістку. Вона була змушена вийти заміж за нелюба.</p>
	<p>Лілія стояла вже під вінцем. Несподівано до церкви вбіг розгублений Удай. Він з докором глянув на дівчину і сказав:</p>
	<p>— Ой Ліліє, що ти наробила?</p>
	<p>І вмить вискочив. Удай збіг на високу гору, глянув назад. Крикнув:</p>
	<p>— Лілія!</p>
	<p>І впав у безодню. На тому місті враз завирувала річка. А Лілія, щоб не йти за нелюба, кинулася у глибокі води. І в тому місті, де темна вода сховала красуню, на світанку з’явились білі пуп’янки невідомих квітів. Коли вранішнє сонце торкнулося промінчиком поверхні річки, ці ніжні рослинки вабили око білим сліпучим цвітом.</p>
	<p>З того часу ці чудові, ніжні квіти прозвали ліліями, а річку — Удаєм.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Удай та Лілія. Записано в Пирятині від Сав’яненко Галини Денисівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
