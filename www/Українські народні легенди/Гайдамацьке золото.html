<!--#include virtual="/-/inc/general__page_start.inc" -->
<title>Гайдамацьке золото ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Гайдамацьке золото» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гайдамацьке золото.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гайдамацьке золото <br><span class="article__headerDescription">Легенда Подніпров’я (Наддніпрянщини)</span></h1>
	<p>— Ой, дитино, золота всі хочуть. Тільки не всім воно показується. Кажуть старі люди, що як проходили гайдамаки тутешніми місцями, то хотіли зберегти скарби, в основному золото. Ото вони й закопували своє багатство. Одні закопували, інші шукали. Бувало находили, але більшість не находили.</p>
	<p>Закопували золото коло криниць, в ярах, в чагарниках. А воно раз у п’ятдесят чи сто років очищалося і стояло на тому місці золоте теля, колесо, хрест або дівка прибрана. Чим закляли закопане, те й стояло. Побачити його міг тільки той, хто перший родився, первісток.</p>
	<p>Кажуть, Харитонові приснилося, що йому хтось сказав:</p>
	<p>— Вставай, іди до криниці. З Михайлом (братом) удвох, нікому не кажіть. Там понижче кринички і копайте.</p>
	<p>Цілу ніч вони копали, дійшли до низу, а там скриня важка, кована. Що в тій скрині, вони не побачили, бо Ганька Харитонова вже по воду йшла та й обізвалася до них:</p>
	<p>— А що то ви робите?</p>
	<p>Як загуло, то геть і місця не було, де копали.</p>
	<p>А в діда Семена було золото закопане. Він, кажуть, ще парубком з вулиці вертався, а в березі коло кладки криничка. А на цямрині дівка сидить і вся золота. Він підійшов і пхнув її. Ото вона й посипалася золотими грішми. Дід Семен набрав скільки міг і дома закопав. А то одкопав якось, вистелив, щоб воно просохло. Ліг та й задрімав. Проснувся, золота нема. Він його у садках шукав, у ярах. А Ярина, сусідська дівка, бігла на огруд і скільки могла в пелену натягнула. Батьки й поділили між Семеном, Яриною, Петром, Гоминою. Найкраще розпорядився Семен. Він усім дітям — Іванові, Ліді, Петрові, Ганні, хати поставив. І Петро побудував дітям хати. А Гомина геть нічого з грошей не взяв, перед смертю віддав своїй Гапці, то вона його за це геть обходити не схотіла...</p>
	<p>Отаке-то кажуть люди за гайдамацьке золото.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41. Гайдамацьке золото. Записано в Буках Маньківського району від Котика Галини Семенівни (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
