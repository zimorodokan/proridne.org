<!--#include virtual="/-/inc/general__page_start.inc" -->
<title>Брат і сестра ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Брат і сестра» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Брат і сестра.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Брат і сестра <br><span class="article__headerDescription">Легенда Полтавщини</span></h1>
	<p>На нашу рідну землю було нашестя турків та яничар. Знущались вони з беззахисного люду. Забирали вони молодих гарних дівчат та й гнали в неволю. Дівчата поливали слізьми свої сліди. Молодий яничар, їдучи на коні, не спускав очей з чорнобривої полонянки.</p>
	<p>А коли орда зупинилася в степу на ночівлю, заговорив яничар до дівчини її мовою. Він намовляв її на нічну втечу, обіцяв оженитися на ній, коли зуміють повернутися на Україну. Дівчина погодилась.</p>
	<p>Коли бусурмани поснули, то яничар з дівчиною втекли з табору. Щосили бігли вони, збиваючи ноги. Заховалися в густих заростях. Почали говорити. Яничар розповів, як малим його схопили турки. Згадував, як виглядає їхня хата над ставком, розлога яблуня за хатою, рідне село. Слухала, слухала дівчина, та як заридає: ї</p>
	<p>— Ти ж мій брат… Я проклинаю жорстоких бусурманів!</p>
	<div class="poem">
			<p>
				Ой, мій брате, синій цвіт!<br>
				А я буду жовтий цвіт, гей!<br>
				Звеселимо білий світ, гей!<br>
				Будуть люди квіти рвати<br>
				Будуть про нас споминати, гей!
			</p>
	</div>
	<p>І виросли з них незнані ще у наших краях квіти брат-і-сестра. У нашім селі Веприк їх називають братчики. Ростуть вони і в лісі, і край дороги. Кожна квіточка цвіте подвійними кольорами: синім і жовтим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68. Брат і сестра. Записано в селі Веприк Гадяцького району від Котляр Параски Іванівни (1925) Гвасалією Ангеліною 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брат і сестра <br><span class="article__headerDescription">Легенда Поділля</span></h1>
	<p>Дику фіалку у нас ще називають брат і сестра. Легенда розповідає, що ця квітка дійсно брат і сестра. Ще маленькими розійшлися по світу, бо мати у них була вдова. А зустрілися вони вже дорослими і закохались одне в одного. Не знаючи, що вони брат і сестра, побралися. Коли дізнались, то вирішили піти в гори.</p>
	<p>Брат говорить сестрі:</p>
	<p>— Підем, сестро, горами, розсіємось зіллям, будуть люди зілля рвати, сестру й брата споминати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>52. Брат і сестра. Записано в селі Мотрунки від Лавринчук Г. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брат і сестра <br><span class="article__headerDescription">Легенда Чернігівщини</span></h1>
	<p>Дніпро і Десна — це брат і сестра. Вони були колись людьми. Як виросли, батько й мати поблагословили їх у дорогу. Домовилися брат з сестрою вранці вийти і полягали спати. От проспала Десна ранок, а Дніпро встав на зорі, порозвертав гори, порозчищав гирла і пішов степами. Десна прокинулась, а брата немає. Вона пустила вперед ворoна, а сама побігла слідом.</p>
	<p>Летить ворон, як бачить, що наздоганяє хлопця, то крякне. Що поверне Десна до Дніпра, то він вбік тікає. Багато разів наздоганяла сестра брата і кожен раз він тікав вбік (тому річка така кручена). А на ворона напав рябець і давай битися. Довго билися чи ні, але Дніпро добіг до моря. Десна як почула про це од ворона, прихилилась до брата і злилась з його потоками. Тепер вона тече лівою стороною, а Дніпро — правою.</p>
	<p>Де є острови і скелі серед річки — там брат з сестрою розминалися. Коли ясний день, то видно, що в Дніпрі вода синя, а в Десні — жовтувата. Десна плине тихо, а Дніпро — прудко. Про них є пісня:</p>
	<div class="poem">
			<p>
				Десна Дніпру рідна сестра,<br>
				Десна Дніпро спережила,<br>
				Дніпра-брата не спинила.<br>
				Ще й ворона посилала,<br>
				А в Києві в Дніпро впала.<br>
				Жалується лиман морю,<br>
				Що Дніпро взяв свою волю.<br>
				Свої гирла прочищає,<br>
				Лиман море засипає.
			</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6. Брат і сестра. Записано в Десні від Новик Олени Петрівни (1943) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
