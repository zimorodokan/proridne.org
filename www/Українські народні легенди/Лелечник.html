<!--#include virtual="/-/inc/general__page_start.inc" -->
<title>Лелечник ☼ Українська легенда ☼ Народна творчість</title>
<meta name="Description" content="Українська народна легенда Поділля «Лелечник» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Лелечник.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Лелечник <br><span class="article__headerDescription">Легенда Поділля</span></h1>
	<p>Колись давно-давно лелеки жили тільки в жаркій Африці. Та от вони прочули, що далеко на півночі випадає сніг і ховає під собою всю землю. Цікаво стало лелекам змандрувати туди. Набрали вони на свої крила тепла, скільки кожен здужав понести, й полетіли. Не один день і не одну ніч провели в нелегкій дорозі. А коли добулися в засніжені краї й сіли, сніг од принесе¬ного ними тепла почав швидко танути, а земля оживати. Забуяли небаченої краси трави і квіти. Оксамитовими листочками вкрилися кущі та дерева.</p>
	<p>— Яка тут гарна земля! — заклекотіли лелеки, радісно тріпаючи білосніжними, без жодної чорної пір’їни крильми.</p>
	<p>А ватажок роззирнувся довкруги і сказав:</p>
	<p>— Тут будемо жити!</p>
	<p>Так оселились лелеки на нашій землі. Стали мостити гнізда, виводити лелеченят. І люди щиро полюбили їх. Але того тепла, що лелеки принесли на крилах, вистачило тільки на весну та літо. А під осінь земля знов починала холонути і згодом замерзати.</p>
	<p>— Треба летіти по тепло назад до Африки, — сказав ватажок.</p>
	<p>Зібралися лелеки в дорогу, і кожен з них на пам’ять про нову батьківщину взяв із собою трохи чорної землі. Так з’явилася на білих лелечих крилах чорна ознака... В Африці лелекам і тепло, й не голодно. Та поки в нас триває зима, вони не перестають мріяти, коли знову вирушать до рідних гнізд. А як настане ця щаслива мить, наберуть на крила тепла, скільки кожен здужає, і повертаються в Україну.</p>
	<p>Прилітають лелеки до нас у квітні. Зачувши в небі клекіт білих птахів з чорною ознакою, люди кажуть: «Місяць лелечник настав».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50. Лелечник. Записано у с. Пеньківка Літинського району від Кузьменко Олесі Іванівни (1975) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
