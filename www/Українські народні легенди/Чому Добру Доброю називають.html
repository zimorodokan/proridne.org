<!--#include virtual="/-/inc/general__page_start.inc" -->
<title>Чому Добру Доброю називають ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Чому Добру Доброю називають» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чому Добру Доброю називають.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чому Добру Доброю називають <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно-давно на території теперішньої Черкащини знаходилось село. Але у селі була одна біда, назви воно не мало.</p>
	<p>І от одного разу козаки проїжджали через наше село. Вони дружно спілкувались з його мешканцями. А люди їм і кажуть після довгої розмови:</p>
	<p>— Одна лиш у нас біда.</p>
	<p>— Яка ж? — спитали козаки.</p>
	<p>— Назви у села нема.</p>
	<p>— Ми б вам з радістю допомогли, але, на жаль, ми повинні вирушати далі.</p>
	<p>— Може, ви їсти чи пити хочете? Путь-дорога далека і важка.</p>
	<p>— Нам би тільки води напитись. А то в інших селах доброї води не було. Там така, що і до вуст не притулиш, бо несмачна.</p>
	<p>— Напевне, й у нас вода як вода, але спробуйте.</p>
	<p>Покуштували козаки тієї води та й кажуть:</p>
	<p>— Такої, як у вас, смачної води ми ще ніде не пили. І село, напевне, Доброю можете назвати за добру воду.</p>
	<p>— Дякуємо вам, захисники вітчизни.</p>
	<p>Відтоді село наше кличуть чудовою назвою Добра. І люди були раді, що назва села відповідає її мешканцям. Адже не тільки вода, а й мешканці добрі у селі Добра.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43. Чому Добру Доброю називають. Записано в Добрій Маньківського району від Дядьори Тетяни Євтухівни (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
