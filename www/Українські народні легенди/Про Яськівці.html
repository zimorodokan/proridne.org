<!--#include virtual="/-/inc/general__page_start.inc" -->
<title>Про Яськівці ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Яськівці» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Яськівці.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Яськівці <br><span class="article__headerDescription">Легенда Поділля</span></h1>
	<p>Село Яськівці було засновано в сиву давнину на невеликій ділянці землі, яка була оточена з одного боку болотами, де протікала річка Вовчок, з другого — дрімучим лісом. У воді водилося багато риби, птиці, в лісі було багато звірів.</p>
	<p>Подорожуючи річкою, чоловік на ім’я Ясь, натрапив на невеликий пагорб. Ця місцевість йому дуже сподобалась, і він вирішив тут побудувати будинок. Коли невеличкий будинок був готовий, він на човні перевіз всю сім’ю. Жінка з дітьми поралися по господарству та на невеличкому шматочку землі вирощували овочі та зернові, а він займався рибальством та полюванням. З кожним роком його господарство міцніло та збільшувалось, і потрібно було більше робочих рук. На допомогу собі він найняв кілька робітників, які оселились тут разом із своїми сім’ями. Неподалік від своїх будинків вони побудували кузню. Поселення з кожним роком збільшувалося і люди більшу увагу приділяли землеробству. Вирощену городину поселенці возили на базар, де продавали та обмінювали на інший товар.</p>
	<p>Тут існували свої звичаї, традиції та обряди. Деякі з них збереглися і до сьогодні. На місці, де мали ставити хату, сіяли пшеницю. Якщо вона добре сходила, це означало, що місце добре, і можна будувати хату. Під час будівництва скликалася толока. В нову хату входили з хлібом. Вважалося великою невихованістю і неприязню до господарів зайти в оселю без хліба. Принести хліб — означало щире побажання господарям достатку, здоров’я, та добра. Першими завжди обробляли ниви вдів, старих та немічних людей.</p>
	<p>За порадою та допомогою люди завжди зверталися до Яся, він очолював сільську громаду. Ясь був дуже доброю, працьовитою та мудрою людиною. За це всі поселенці були йому дуже вдячні, а люди з навколишніх сіл називали село Ясьовим, а згодом Яськівцями.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Про Яськівці. Записано в Яськівцях Деражнянського району від Цигольник Ганни Федорівни (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
