<!--#include virtual="/-/inc/general__page_start.inc" -->
<title>Відьма та її діти ☼ Українська легенда ☼ Народна творчість</title>
<meta name="Description" content="Українська народна легенда «Відьма та її діти» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Відьма та її діти.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Відьма та її діти <br><span class="article__headerDescription">Українська легенда</span></h1>
	<p>Один чоловік одружився і взяв собі жінку із іншого села. А в його хаті жили ще батько, мати і менші брати. Тому, коли наблизився час молодиці народжувати, так теща й каже чоловіку:</p>
	<p>— Привези ж дочку до мене родити, бо я сама собі живу в хаті.</p>
	<p>Він так і зробив.</p>
	<p>От як настав час дитині світ побачити, теща вигнала доччиного чоловіка на вулицю. А той вийшов із хати і став підглядати у вікно.</p>
	<p>Що ж би ви думали? Незабаром народилося немовля і лежить собі у запічку та кувакає. А теща взяла мотузку та й переснувала навхрест хату, із кутка в куток. Потім стара як свисне, немовля як вискочить із запічка та по тій мотузочці побігло сюди-туди та знов у запічок.</p>
	<p>Чоловік бачить, що тут чортячі якісь химери, увійшов у хату й гукнув:</p>
	<p>— Ану, жінко, одягайся та поїдемо додому!</p>
	<p>Теща вже тут і те, й се... А чоловік своє:</p>
	<p>— Ні, їдьмо.</p>
	<p>Поїхали вони, а на дорозі їм річка. Зупинив чоловік коней та й каже:</p>
	<p>— Злазь, жінко, з воза! Розповий та поклади дитину на землю!</p>
	<p>Та жінка не слухала чоловіка, тоді той її нагайкою. І мусила вона скоритися — покласти на землю розповиту дитину. Залишилося немовля біля річки, а вони рушили на інший берег.</p>
	<p>— Тепер свищи! — каже чоловік.</p>
	<p>Жінка як свисне! Дитина схопилась та через воду, і вмить опинилась біля воза.</p>
	<p>Чоловік тоді і руки опустив.</p>
	<p>— Що ж це таке? — почав він розпитувати у дружини.</p>
	<p>— А що ж? — каже вона — Оце те, що ми з матір’ю природжені відьми! Тільки не бійся: природжена відьма не така злюща, як учена. Вона тільки борониться від нечистої сили, а сама нікому зла не заподіє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
