<!--#include virtual="/-/inc/general__page_start.inc" -->
<title>Як винищили розбійників ☼ Українська легенда ☼ Народна творчість</title>
<meta name="Description" content="Українська народна легенда Гуцульщини «Як винищили розбійників» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як винищили розбійників.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як винищили розбійників <br><span class="article__headerDescription">Легенда Гуцульщини</span></h1>
	<p>З давніх-давен в селі Баня-Березові святкували свято Василія. Новий рік. У той день майже всі жителі села були в церкві. А з гір зійшли опришки, яких народ називав самозванцями, бо вони не були, як Довбуш, не допомагали бідним людям, а все добро забирали для себе. Ще була банда розбійників. В той празник Василія прийшли вони в наше село і зайшли до жидівської корчми. Жиди мали всілякі напої.</p>
	<p>— Дайте нам випити й попоїсти, — сказали ті самозванці. Жиди не мали іншої ради, знали, що їм буде смерть, як не дадуть</p>
	<p>їсти й пити. Ватажок розбійників устав і сказав:</p>
	<p>— Ми маємо в цей день зловити вагітну жінку, зарізати її на цім столі, де ми п’ємо, і вибрати з неї хлопчика, а з него серце. І розділимо його на всю нашу ватагу і з’їмо. Після цего нас ніяка куля не йметься і сокира від наших плеч відіб’ється.</p>
	<p>Дочекали вони часу, коли люди вийшли з церкви, уздріли грубу жінку і забрали її в корчму. Усі здригнулися, бо кожен знав, що з цего буде щось погане. В корчмі жінці сказали розгорнутися.</p>
	<p>— Ми вас будемо різати і з вашої дитини виберемо серце. Скажіть, яка буде ваша послідна просьба. Може, хочете з кимось попрощатися?</p>
	<p>Жінка сказала:</p>
	<p>— Позвольте помолитися Богу.</p>
	<p>— Ставай молися.</p>
	<p>У жидів не було ніяких образів. Жінка склала руки, стала на коліна й молилася.</p>
	<p>А в цей час розбійників переслідували довгопільці. Це був такий оборонний курінь, що обороняв села від розбійників. Ті довгопільці зайшли за їх слідом аж у Баня-Березів. А коло корчми стояв гурт людей. Довгопільці запитали:</p>
	<p>— Ви не виділи таких і таких людей? (Вони були інакше вбрані). Люде сказали:</p>
	<p>— Вони в корчмі. Мають там різати жінку. Тоді той старший із довгопільців сказав:</p>
	<p>— Люде, хто що має, беріть у руки. Вила, сокири, зброю, яку хто має, і бийте цю погань.</p>
	<p>Хто що мав, то в руки взяв. У одного тільки нашого чоловіка, у Юрашєка, був самопал. А в тих довгопільців були тільки топірці. І заскочили всі до корчми. Жінка далі молилася Богу. Зчинилася така метушня, що ніхто не годен був розібрати, хто верхній, а хто спідній. Як Юрашєк стрілив з самопала, самозванці почали позбігатися. Далеко втікати не могли, їх майже всіх вирубали на вулиці. Так, що кров пішла потічком і вода червона стала. І той потічок з того часу називають Малярева.</p>
	<p>А один з тих самозванців втік аж у лісок, що тепер належить Делятинському лісокомбінатови. За тим послідним Юрашєк гнався аж до ліска. Там уже Юрашєкови не було чим набити самопал. А розбійник теж був безсилий боронитися. Він попросився:</p>
	<p>— Не вбивай мене. Мене силою забрали в банду. Я хочу жити, як і ти. Юрашєк не вбив його, і він, той розбійник, прижився в селі.</p>
	<p>А та жінка народила не хлопчика, як вони думали, а дівчинку. І їх покоління ще й зараз у селі є.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 9 січня 1986 року Від Васкула Миколи Івановича (1930 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
