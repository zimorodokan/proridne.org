<!--#include virtual="/-/inc/general__page_start.inc" -->
<title>Як упізнати відьму ☼ Українська легенда ☼ Народна творчість</title>
<meta name="Description" content="Українська народна легенда «Як упізнати відьму» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як упізнати відьму.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як упізнати відьму <br><span class="article__headerDescription">Українська легенда</span></h1>
	<p>Один старець повчав, як серед жінок розпізнати відьму.</p>
	<p>«...Відьму можна пізнати по тому, що як станеш її топити, то вона не потоне. Якось в одному селі, за Дніпром, тижнів зо три не було дощу. От і почали топити баб, про котрих говорили, що вони відьми. П’ятеро потонули, так їх гаками повитягали і ледве до життя повернули. А троє — не потонуло, хоч руки й ноги у них були позв’язувані.</p>
	<p>Стали їх допитувати, так одна й визнала:</p>
	<p>— Що ж, панове громада, лазила я догори ногами на дах, так ото наскільки забачила світу, на стільки й голоду напустила.</p>
	<p>А друга теж визнала, що лазила так, як і перша, і скільки побачила світу, стільки одібрала молока. А третя визнала, що сиділа в болоті на чаплиних яйцях та вже через те стільки заподіяла зла, що вже й не збагне.</p>
	<p>Відьма не ходить туди, де є домовик — він її зараз укладе. Ще вона боїться собак-ярчуків, осикової борони і взагалі осикового дерева, г Оце ще був випадок, коли один чоловік побачив крізь борону, що відьма доїть корову, та до неї з ломакою. А вона:</p>
	<p>— Сядь, Гордію! — Він і сів.</p>
	<p>— Сидиш, Гордію?</p>
	<p>— Сиджу.</p>
	<p>— Ну й сиди ж.</p>
	<p>Сидить той Гордій до півночі, сидить і за північ. Уже і світ, а він сидить; уже й опівдні а він сидить. Доти сидів на одному місці, поки не прийшла відьма та не звеліла йому встати</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
