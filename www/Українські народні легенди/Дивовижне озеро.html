<!--#include virtual="/-/inc/general__page_start.inc" -->
<title>Дивовижне озеро ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Дивовижне озеро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Дивовижне озеро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Дивовижне озеро <br><span class="article__headerDescription">Легенда Подніпров’я (Наддніпрянщини)</span></h1>
	<p>Знову ластівки на крилах принесли весну в моє село, що на Дніпропетровщині. Вже вкотре матінка-земля заквітувала тендітними конваліями, блакитноокими пролісками, бузковим рястом. А на озеро прилетіла пара білокрилих лебедів. Підходжу до верб, що полощуть свої віти у тихому плесі озера, а на березі сидить рибалка, вісімдесятирічний дідусь Чумак Іван Денисович.</p>
	<p>— Дідусю! — звертаюсь до нього. — Чи не знаєте ви часом, чому таке гарне місце, що є окрасою села Карабинівка, люди називають Свинячою ямою?</p>
	<p>— Давно це було, — відповів Іван Денисович. — Жив у селі поміщик Мизгов. Мав він вишуканий будинок, гарний сад. А жителі Карабинівки селились в убогих хатинках, що повростали вікнами в землю. Здалося поміщику, що вигляд селянських осель не пасує його палацу. І вирішив він відтіснити убогі хатинки подалі. «Подарував» карабинівцям землю, яку й нині називають «дарованою». Та біда в тім, що не було на тій землі чистої води. Слабла худоба, журились люди. Перекопали луки, та марно.</p>
	<p>Та одного разу вибігла свиня з маленькими поросятами. У пошуках води переривала все. І сталося диво! Зрита ділянка нестримно заповнювалася джерельною водою. Спробували люди — смачна вода.</p>
	<p>Не знаю, чи справді це було, чи хтось придумав легенду? Та вже 200 років озеро звуть Свинячою ямою.</p>
	<p>Мої батьки розповідали, що раніше в цьому озері водилось дуже багато риби, а вода була блакитною, як небо навесні, — закінчив розповідь дідусь.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Дивовижне озеро. Записав Знова В. О. від Чумака І. Д. (1929) в с. Карабинівка Павлоградського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
