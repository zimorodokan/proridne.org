<!--#include virtual="/-/inc/general__page_start.inc" -->
<title>І у золота сльози ллються ☼ Українська легенда ☼ Народна творчість</title>
<meta name="Description" content="Українська народна легенда «І у золота сльози ллються» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/І у золота сльози ллються.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">І у золота сльози ллються <br><span class="article__headerDescription">Українська легенда</span></h1>
	<p>Було у вдови дві дочки. Обидві красні, як зорі вечірні. Добру навчила їх мати і до роботи привчила.</p>
	<p>Хоча й багато вони працювали, а бідність з хати не виходила. От мати думає та гадає, за кого заміж віддати своїх трудівниць невсипущих. Вже й на порі стали, та не дуже хазяйські сини квапляться до вдовиних дочок.</p>
	<p>Сватають старшу дочку сини бідняків — одмовляє їм мати. Як же віддати таку красуню та робітницю безземельному? Аж ось прийшли свати від самого багатшого в селі парубка. З радістю звеліла мати дочці пов’язати рушники.</p>
	<p>Гучне весілля відгуляли згодом, та не дивилася мати, що дочка сльозами вмивається. Не до душі їй парубок-багач. Вона давно покохала бідного сиротину. Та не її воля.</p>
	<p>Повезла її золочена карета до багатої свекрухи. А рідна мати рада несказанно: «Оце-то віддала свою донечку! Ще коли б молодшій таке щастя».</p>
	<p>Але молодшій такого щастя не випало. Довелось віддати за бідного, як і сама. Поплакала мати, та нічого робити. Взяв молодшу дочку милий за рученьку та й повів до себе.</p>
	<p>От на другу неділю пішла мати дочок провідати, тишком-нишком про життя-буття їх вивідати. От підходить під вікно багатого зятя. Ще й на світ не зарило, а в хаті вже лайка та гризня. Свекруха невістку поїдом їсть, гризе, як іржа залізо. І чоловік їй докоряє.</p>
	<p>Сіли обідати — дочка за сльозами світу не бачить і їсть не їсть, а наробилася вже за чотирьох. Заплакала мати гіркими сльозами і пішла з-під вікна до молодшої дочки.</p>
	<p>Стала і в них під вікном. Хатка бідненька, але чепурненька. А дочка ж її з чоловіком, як ті голуб’ята воркують:</p>
	<p>— Оце ж у нас і зосталося одне яєчко, — каже дочка, — то я й поділила надвоє.</p>
	<p>З’їли вони вдвох одне яєчко та шматочок хліба, напились погожої водиці та й тим раді та веселі.</p>
	<p>Радується серце матері їхньому щастю.</p>
	<p>«Недаремно кажуть, що і в золота сльози ллються», — подумала мати та й пішла додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
