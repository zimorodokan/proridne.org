<!--#include virtual="/-/inc/general__page_start.inc" -->
<title>Скарби доріг яру ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Скарби доріг яру» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Скарби доріг яру.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Скарби доріг яру <br><span class="article__headerDescription">Легенда Подніпров’я (Наддніпрянщини)</span></h1>
	<p>Дідусь Микита сидів на призьбі з люлькою в руках і замислено дивився на стару гіллясту грушу, щось пригадував. Маленький Петрик, що грався на подвір’ї, кинув м’яч і сів біля старого.</p>
	<p>— Розкажіть щось, дідусю, ви так цікаво розповідаєте.</p>
	<p>— Що ж тобі розказати? Я нічого й не знаю.</p>
	<p>— Щось про наше село, про козаків.</p>
	<p>— Про село? Про село багато чого знаю. Ну, тоді слухай.</p>
	<p>Цю легенду розповів мені мій дідусь, як я був отаким, як оце ти, а йому— його дідусь, так вона передається в поколіннях. Ось ти, шибенику, знаєш у якому селі живеш? В Райгороді, то так. Багато легенд відомо про наше село, навіть у самій його назві — ціла легенда. Треба тільки прочитати слова «рай» і «город» навпаки — «Дорог Яр» — і відразу зрозумієш — це не спроста.</p>
	<p>Було це давно, ще в ті далекі, тяжкі часи, коли стогнала ненька-Україна від нападів турецько-татарських орд. Жили в селі щирі, добрі, працьовиті люди. Жили весело і дружно, в щасті й горі були разом. Та побачили одного дня чорний дим на дозорній вежі, всім стало ясно, що в село сунуть татари. Зібрались рай городці біля церкви на тривожний дзвін і вирішили втікати від ординців у навколишні ліси.</p>
	<p>Але як бути з цінностями села, що з покоління в покоління передавались його жителями, береглися з дідів-прадідів? Залишити татарам? Ні, цього люди не могли допустити. Зібрали вони сільські скарби, знесли до болотистого яру Макортиті, склали в човен і затопили в драговині.</p>
	<p>Посунула смертоносна орда, багатьох жителів убили, багатьох забрали в полон, а інші, що залишились живі, не посміли чіпати скарби, бо не тільки їм вони належали. А щоб зберегти пам’ять, назвали село Дорог Яр. Та довідались про це вороги і не раз хотіли заволодіти скарбом тому жителі перейменували село, назвали його навпаки — Райгород.</p>
	<p>Кажуть, колись на роздоріжжі ріс велетенський дуб, коли темного дня, в певний час подивитись куди показує тінь від дуба і, відмірявши триста кроків, копати, знайдеш ланцюг, який і приведе до скарбів Дорог Яру. Не знаю, правда це чи ні, та говорять, навіть у часи війни фашистські окупанти розшукували в цій місцевості село Дорог Яр та так і не знайшли, бо село вже давно зветься Райгородом...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98. Скарби доріг яру. Записано в Райгороді Кам’янського району від Афанасенко Ганни Миколаївни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
