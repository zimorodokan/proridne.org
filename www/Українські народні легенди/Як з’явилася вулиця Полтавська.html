<!--#include virtual="/-/inc/general__page_start.inc" -->
<title>Як з’явилася вулиця Полтавська ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Як з’явилася вулиця Полтавська» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як з’явилася вулиця Полтавська.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як з’явилася вулиця Полтавська <br><span class="article__headerDescription">Легенда Подніпров’я (Наддніпрянщини)</span></h1>
	<p>Знають і дорослі, і малі, що найкоротший шлях від Орелі до Сорочинців, що під Полтавою, пролягає саме через мою вулицю. Веде вона аж за село до межі між Новомосковським і Магдалинівським районами, далі до самої Магдалинівки і на Полтавський шлях.</p>
	<p>А цей шлях проклав один рибалка, що жив на краю вулиці. Звали його полтавським, бо він часто бувало з хорошим уловом линів і раків рушав на ярмарок, що під Полтавою. Коли добре спродається, то старий жартує:</p>
	<p>— Риби наловив, і чобіт не змочив.</p>
	<p>— Не дуже гоноруйте, риба та зайці заженуть у ланці, — попереджали справжні господарі безтурботного рибалку.</p>
	<p>— Нехай хоч сонце світить, хоч іде дощ, наловимо риби — буде борщ! — веселився дід, йдучи з вудками і підсаками.</p>
	<p>Односельці соромили його:</p>
	<p>— Люди до церкви з пасками, а ви — в очерет за карасями.</p>
	<p>А рибалка за словом у кишеню не лізе:</p>
	<p>— Добре діло оті карасі: і поїси, і продаси, і на церкву, і на паску стане.</p>
	<p>А сусідки-господині по-доброму заздрили жінці рибалки. Бо до церкви вона несла величезні паски в новісінькому кошику. І вбрана жінка, як писанка, в обнови.</p>
	<p>Добрим і веселим був дід полтавський рибалка. Всіх, хто бажав, дід навчав виготовляти бредні, неводи, волокуші, підсаки-«хватки».</p>
	<p>Залюбки дідусь брав на рибалку своїх онуків і сусідських хлопчаків. Увечері розкладуть багаття, заправлять юшку і гомонять біля вогнища. Діти слухають, і дід їм переповідає легенди та навчає:</p>
	<p>— Якби люди і риба не відкривали рота, коли не треба, то багато б лиха обминули.</p>
	<p>Так від прізвиська, що мав дід-рибалка, який возив рибу на полтавський ярмарок, і пішла назва моєї вулиці — Полтавська.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47. Як з’явилася вулиця Полтавська. Записала Кибкало Аліна від Луценко Ірини Григорівни в м. Перещепине Новомосковського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
