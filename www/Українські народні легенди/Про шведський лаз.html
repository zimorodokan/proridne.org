<!--#include virtual="/-/inc/general__page_start.inc" -->
<title>Про шведський лаз ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про шведський лаз» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про шведський лаз.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про шведський лаз <br><span class="article__headerDescription">Легенда Полтавщини</span></h1>
	<p>Було це давно, коли Україна знаходилась під гнітом Росії. Забажалося якось шведському королеві відібрати владу у російського царя.</p>
	<p>Розпочалася війна. Шведи переможно крокували до омріяної мети, але не так сталося, як думалося. Під Полтавою чужинці зазнали поразки і панічно відступали на північ. Та на околицях Дейманівки потрапили в оточення. Це була пастка. Село з чотирьох сторін оточене дрімучими лісами, а з трьох —річкою Удай. Багатотисячний обоз із награбованим добром тільки заважав. Щоб перейти річку, шведи десятки возів із золотом та сріблом кинули на переправу. Але тоді Удай був могутнім і примхливим, забрав усе, але загарбників не пропустив.</p>
	<p>Знекровлені шведи не могли піти на прорив, стали шукати більш безпечніший вихід для порятунку. І спало їм на думку прорити підземну дорогу попід лісами Хурсів і Дібровою. Тисячі шведських солдатів день і ніч довбали лаз. Виривши тунель довжиною три кілометри, військо похапцем покинуло оточення, залишивши дорогою чимало добра.</p>
	<p>У різні часи багато було охочих знайти шведські скарби. Кажуть, що на початку ХХ століття навіть приїжджали історики та археологи. Але більше ста метрів не могли пройти. За давністю подій тунель в багатьох місцях уже пообвалювався. На підтвердження історичного факту були знайдені рештки зброї. Старі люди розповідають, що американці навіть пропонували безкоштовно очистити річку Удай, але все, що знайдуть, буде їхнім.</p>
	<p>Та в нас, як у тому прислів’ї: «І сам не гам, і другому не дам».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23. Про шведський лаз. Записано в Дейманівці Пирятинського району від Дзюби Таїсії Кирилівни (1934) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
