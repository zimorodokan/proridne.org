<!--#include virtual="/-/inc/general__page_start.inc" -->
<title>Про Петра та Марію ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про Петра та Марію» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Петра та Марію.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Петра та Марію <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно, як ще козаки у Крим по сіль їздили, річечка Ворона була ширшою, глибшою, багаторибною, а її береги пишались серед тінистих дерев та буйних кущів. На лівому її бережечку, в гарному вишневому садку на пагорбі, у біленькій хатині жила бідна вдова з донькою. Славилась вона тим,що знала всі трави і вміла ними людей лікувати від усіляких хвороб. А як захворіє чиясь худобина, то звертались до неї за допомогою.</p>
	<p>Донька в неї була хороша і на вроду, і на вдачу, і розумниця, і трудівниця. А підросла — то стала красуня над красунями: очі мала сині, як волошки, а коса, блискуча і товста, дуже довга, була світла, наче місячне сяйво. Звали ту красуню Марія. Від матері вона навчилась розрізняти зілля, готувати настоянки, сушити всіляке цілюще коріння. Було, як іде вона по вулиці — наче сонечко ясне по небу проходить — всім усміхається, кожному радіє, кожного вітає. Хлопці з усієї округи задивлялись на неї, тамуючи подих.</p>
	<p>Минав час, прийшла пора і Марії покохати. Петро, її обранець, був гарною парою для неї: високий і стрункий, з великими карими очима. Хлопець був працьовитий, скромний, у шинки не заглядав, з усіма був чемний, ніхто від нього слова поганого не чув. А жив він на другому березі річки, у тому ж самому селі. Посватався Петро до Марії. Дійшло діло до весілля, аж тут напали вороги — турки загребущі та злющі, і мусив Петро з іншими козаками вирушати у похід.</p>
	<p>Не дочекалась Марусенька свого коханого додому. Товариші його, що були з ним у день загибелі, розповіли бідній дівчині, як загинув її наречений. Гірко розплакалась дівчина, та хіба слізьми горю поможиш?</p>
	<p>А на ранок зникла Маруся, не було її ніде, як не шукали. Тільки в степу розхвилювались сріблом та шовком якісь дивні і прекрасні трави, а між ними цвіли сині, як небо, великі квіти. Такі ніколи раніше тут не зростали.</p>
	<p>З тих далеких часів люди називають правий берег річечки — Петрівкою, а лівий ~ Мар’ївкою. Так бережуть згадку про молоде кохання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54. Про Петра та Марію. Записано від Тарапатової Тетяни Вікторівни в с. Шахтарське Покровського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
