<!--#include virtual="/-/inc/general__page_start.inc" -->
<title>Про Чернігів ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про Чернігів» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Чернігів.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Чернігів <br><span class="article__headerDescription">Легенда Чернігівщини</span></h1>
	<p>Походження назви міста Чернігів точно невідоме. Одні вважають, що воно пішло від лісів, які колись оточували місто і були настільки густими, що здавалися чорними. Але в цю версію важко повірити, оскільки в часи, про які йде мова, уся Європа була покрита густими лісами, що щезли згодом в результаті діяльності людини.</p>
	<p>Є також думка, що місто одержало назву від древнього народу Чорні клобуки. Найромантичніша версія про походження назви міста зв’язана з легендою про князя, що правив тут у X столітті, Чорного і його дочку на ім’я Чорна (або Цорна). За легендою, князівна відрізнялася незвичайною красою, любила їздити верхи, полювання, була прекрасною лучницею. Чутки про неймовірну вроду дівчини дійшли до хозарського кагана (князя), якому князь Чорний платив данину. Каган послав у Чернігів сватів з багатими подарунками. Але горда князівна відмовилася вийти заміж за ворога свого народу.</p>
	<p>Каган спробував захопити Чернігів штурмом і заволодіти дівчиною силою. Але городяни мужньо відбивали напад за нападом, і хозарам нічого не залишалося, як спробувати взяти місто облогою. Оскільки на той час князь Чорний був у сварці з великим київським князем Олегом і чекати допомоги йому було нізвідки, він вирішив прорвати облогу, поки вистачало людських сил, харчів і води. Як тільки князь зі своєю дружиною вийшов за стіни міста, зграя зрадників увірвалася в кімнату дівчини на верхньому поверсі терема, що, як говорить легенда, був також високий, як старі дуби, що росли довкола нього. Князівні вдалося вразити декількох нападників, але коли скінчилися стріли, дівчина викинулася з вікна. На честь хороброї патріотки і було названо місто.</p>
	<p>Але дослідники схиляються до думки, що місто одержало свою назву від імені вождя місцевого племені або першого поселенця на ім’я Черніга або Чернеча. Тим більше, що таке ім’я зустрічається в родинних слов’янських народів поляків і чехів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Про Чернігів. Записано в Гончарівському Чернігівського району від Бердника Олексія Петровича.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
