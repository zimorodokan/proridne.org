<!--#include virtual="/-/inc/general__page_start.inc" -->
<title>Маньчин ставок ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Маньчин ставок» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Маньчин ставок.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Маньчин ставок <br><span class="article__headerDescription">Легенда Подніпров’я (Наддніпрянщини)</span></h1>
	<p>Споконвіку село називають Доброю. Наше село — це казка. Вербові кущі, осокори і верби, все це навколо села. А одразу за селом, в оточенні густого верболозу, розкинувся ставок. Він невеличкий, але надзвичайно чистий і прохолодний. Це Маньчин ставок.</p>
	<p>Було це давно-давно, на краю села біля ставу стояла невеличка хатина, а в ній з матір’ю жила бідна, проте дуже красива та працьовита дівчина Манька. І кохав Маньку голубоокий хлопець Грицько. Коли вечір спускав свої темні крила на зморену за день землю і зорі купалися в теплих водах, приходили Грицько та Манька на берег ставка. Тільки невгамовні солов’ї, що заливалися дзвінким співом, були свідками того кохання.</p>
	<p>Збирались вже побратись, та чорним воронням упало на село татарське військо. Пішов Гриць захищати село та й поліг у нерівному бою, Манька довго чекала коханого, не вірячи у його смерть.</p>
	<p>Увечері, коли сонце сідало за виднокрай і останні промені освітлювали все довкола, приходила дівчина до ставка, дивилась на воду, а там їй увижався коханий. Односельці, проходячи повз неї, чули тиху розмову, вони дивувались і глузували з неї, а дівчина залишилась одинокою.</p>
	<p>А від того часу і по сьогоднішній день залишилася назва цього ставка Маньчин.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42. Маньчин ставок. Записано в Добрій Маньківського району від Дишлю Марії Євменівни (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
