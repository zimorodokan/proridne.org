<!--#include virtual="/-/inc/general__page_start.inc" -->
<title>Лебедине озеро ☼ Українська легенда ☼ Народна творчість</title>
<meta name="Description" content="Українська народна легенда Гуцульщини, Кіровоградщини «Лебедине озеро» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Лебедине озеро.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Лебедине озеро <br><span class="article__headerDescription">Легенда Гуцульщини</span></h1>
	<p>В селі Люча є гора Палита. На ній невелике, але дуже глибоке озеро, яке називають Лебединим. Старі люди приказують, чому воно дістало таку назву. Було то дуже давно. Під горою Палита стояла невелика хата, в якій жив чоловік-удовець з дочкою Марічкою. Одного разу в село ввійшли татари, різали, вбивали, грабували людей. Упоравшись у Лючі, надвечір задумали татари перейти ліс на Палиті і піти на інші села. І коли підійшли під гору, побачили хату чоловіка, про якого у нас ішла мова. На своє лихо з хати вийшла Марічка. Вона була дуже гарна.</p>
	<p>Татари сказали, щоб вона збиралася і йшла з ними. Буде їм за проводиря. Вона плакала, просилася, але це не помогло. Вони стали погрожувати, що тата вб’ють, хату спалять, а її заберуть силою. Щоб врятувати батька, Марічка пішла з татарами, була проводирем у них.</p>
	<p>Вона добре знала ліс на горі Палита і дорогу в сусідні села. Привела татарів до озера (воно тоді ніякої назви не мало). Це було зимою, озеро замерзло. Марічка сказала, що хоче відпочити і трохи погрітися коло вогню, посидіти в лісі. Татари послухали її, розклали ватру, бо й самі хотіли погрітися. Вони не знали, що під ними озеро, бо на льоду був сніг. Розклали великий вогонь, лід провалився, всі пішли на дно, і Марічка з ними.</p>
	<p>Батько пішов слідом за татарами. Коли прийшов над озеро, зрозумів, що сталося, бо далі на снігу ніяких слідів не було.</p>
	<p>Марічка врятувала багато сіл від диких татарів, а сама загинула.</p>
	<p>Батько тужив, плакав, кликав Марічку. Одного весняного дня стояв він коло озера і плакав. І раптом побачив, що з глибини озера випливла біла лебідка. Це була душа Марічки. Батько вже нікуди не йшов від озера, а стояв і дивився на ту лебідку. І так він там і закам’янів, перетворився на камінь. І дотепер стоїть той камінь коло Лебединого озера на горі Палита.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люча, Косівського району, Івано-Франківської області 10 січня 1986 року Від Бойчук Параски Іванівни (1900 року народження) записано школярами в 1979 року Одержано від М. М. Сулятицької</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лебедине озеро <br><span class="article__headerDescription">Легенда Кіровоградщини</span></h1>
	<p>Були часи, коли татари нападали на Україну. Палили села, грабували людей. Одного разу прийшли вони в селище Оградківку. Зупинилися під лісом, де була одна-єдина стара хатина, в якій жив чоловік-вдівець зі своєю донькою Уляною. Дівчинка була дуже гарною. Побачивши цю вродливу дівчину, татари взяли її в полон. І щоб врятувати село, Уляна повела татар через озеро.</p>
	<p>Була люта зима. Татари схотіли відпочити. Вони розпалили велике вогнище. Дівчинка знала, що вони на озері. Незабаром лід почав танути. Уляні було страшно, вона знала, що лід тане і це приведе всіх до загибелі.</p>
	<p>Так і трапилося. Вночі Уляна втопилася разом з нападниками, але врятувала своє селище. На другий день вранці батько, шукаючи свою доньку, підійшов до озера. На тому місці, де втопилася Уляна, плавала лебідка. Батько зрозумів, що це душа загиблої донечки.</p>
	<p>З того часу люди називають це озеро Лебедине. Часто до цього місця приходять туристи, жителі селища, учні місцевої школи, які знають історію назви цього озера.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Лебедине озеро. Записано від Максимченко Г. М. (1950) в с. Михайлівка Олександрівського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
