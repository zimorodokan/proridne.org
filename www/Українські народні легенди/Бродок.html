<!--#include virtual="/-/inc/general__page_start.inc" -->
<title>Бродок ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Бродок» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Бродок.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Бродок <br><span class="article__headerDescription">Легенда Чернігівщини</span></h1>
	<p>Село наше Мрин дуже давнє, має, мабуть, років вісімсот. Тому що</p>
	<p>багато легенд пов’язано з тим часом, коли набігали монголо-татари.</p>
	<p>От існує така легенда. Коли нападали монголо-татари на наші села і спустошували їх, люди попереджували одні одних. Підпалювали як знак якісь скирти, копиці сіна. Густий дим й означав, що на село сунеться навала.</p>
	<p>А в нас була річка Мринка, широка така. По ній навіть турецькі галери плавали, звідти турки й нападали на наші землі. От наші люди побачили дим — значить татари уже близько. Всі почали забирати дітей, збіжжя, а ще паски, бо то якраз був Великдень. Правда, посвятити ще не встигли, бо було дуже рано.</p>
	<p>От всі люди й батюшка вибралися з села. Хто не міг іти, того несли. А тікали до Бродка. Річка була глибока, та люди знали одне місце, де можна було перейти. Вода там сягала попід руки. Той Бродок навіть називали Бродочком, бо дуже любили і цінили.</p>
	<p>Перебрели всі на острів, батюшка посвятив паски, всі причастилися, стали їсти. А турки посунули далі, на Плоске.</p>
	<p>Отак врятувалися наші люди, а той Бродок змілів вже зовсім, острівок тепер називається Воскресінське, тому що там люди зустрічали Воскресіння Христове.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Бродок. Записано в Плоскому Носівського району від Кришло Лідії Іванівни (1940) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
