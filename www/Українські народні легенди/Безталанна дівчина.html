<!--#include virtual="/-/inc/general__page_start.inc" -->
<title>Безталанна дівчина ☼ Українська легенда ☼ Народна творчість</title>
<meta name="Description" content="Українська народна легенда «Безталанна дівчина» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Безталанна дівчина.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Безталанна дівчина <br><span class="article__headerDescription">Українська легенда</span></h1>
	<p>Високо на полонині, на горі Писана, є мале озерце. На озері можна побачити багато водяних лілій.</p>
	<p>Якось один парубок вийшов на полонину і прийшов до малого озерця.</p>
	<p>— Яке чудо! — мовив він і простягнув руку, щоб зірвати красний цвіт. Коли він зірвав лілію, то побачив, як у неї капали сльози в траву.</p>
	<p>— Чого ти плачеш? — запитав він. — Розкажи мені, відкрий свою печаль, я нікому ніколи не розкажу, що почув від тебе.</p>
	<p>І квітка розповіла:</p>
	<p>— То було давним-давно. Одна бідна дівчина полюбила багатого хлопця. У них мала народитися дитина. Але багатий хлопець дурив дівчину. Багаті усі дурять бідних. Хлопець не хотів дитини, бо мав уже на прикметі багату панянку. Одного разу мовив багач: «Люба моя, хочеш — я тебе покатаю на човні й покажу тобі озеро?» Дівчина повірила своєму милому і пішла з ним у човен. Сіли вони в човен і попливли. Дівчина не думала нічого поганого. І тут з води визирнула я, — мовила тендітна лілія. — Дівчина крикнула: «Яка красна, як сонце!» І нахилилася, щоб мене зірвати, а човен перекинувся, і вона упала у воду. Але хлопець її рятувати не став. Йому того й треба було, щоб дівчина утопилася. Плачу за безталанною дівчиною, бо у тому винна я, що її вкрало озеро. Не віриш, красний легіню? Коли встає сонце і своїм промінням милує нас, ми розкриваємо свої пелюстки і плачемо. Приходь завтра вранці на озеро і побачиш усе.</p>
	<p>Красний легінь наступного ранку прийшов на озеро, щоб побачити, як плачуть неповторні лілії. І вони справді плакали...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
