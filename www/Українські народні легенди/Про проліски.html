<!--#include virtual="/-/inc/general__page_start.inc" -->
<title>Про проліски ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про проліски» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про проліски.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про проліски <br><span class="article__headerDescription">Легенда Полтавщини</span></h1>
	<p>Давним-давно Пирятин захищав Київ. Час від часу на нього набігали половці і татари, тому поселенці мешкали в замку, оточеному з усіх боків водами та болотами Удаю. У поле орати, сіяти, снопи в’язати виходили всі озброєні.</p>
	<p>Жила в місті красуня, яка славилася умінням шити на полотні дивовижні візерунки. А ще мала очі сині, як небо навесні. І звалася вона Проліса.</p>
	<p>Якось одного разу пішла дівчина з подругами на острів рястом помилуватися, пташок послухати. Захопившись, не помітила, як половці підступили до міста. Негайно послала вона товаришок сповістити про небезпеку, а сама побігла вглиб. Воріженьки за нею. Довго водила Проліса переслідувачів по нетрях, знемоглася. Ось-ось її наздоженуть. Тоді сміливиця добігла до болота, закричала:</p>
	<p>— Прощайте, мої рідні! Хай згинуть вороги!</p>
	<p>І кинулися у тванюку. Половці за нею. Так пощезали всі нападники. А на ранок увесь острів, наче килим, був загаптований не баченими досі квітами, що дивилися на людей синіми, як у Проліси, очима. І назвали їх пролісками.</p>
	<p>З тих пір у Пирятині на острові Масальський щовесни буйно радіють життю тендітні проліски.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Про проліски. Записано в Пирятині від Пархомової Федори Андріївни (1917) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
