<!--#include virtual="/-/inc/general__page_start.inc" -->
<title>Батуринський скарб ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Батуринський скарб» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Батуринський скарб.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Батуринський скарб <br><span class="article__headerDescription">Легенда Чернігівщини</span></h1>
	<p>У гетьмана Івана Мазепи, в Батурині, на Гончарівці, збудований гарний палац. Під палацом в підземному лабіринті зберігалася гетьманська скарбниця, військові та продовольчі запаси. За декілька днів до переходу на бік шведського короля Карла ХІІ, Мазепа зібрав козацьких старшин, своїх однодумців і сказав:</p>
	<p>— Зарийте в землю все, що у вас є цінного.</p>
	<p>Сам Мазепа, згідно переказів, частину своїх скарбів заховав у землю, а частину забрав з собою. Через тиждень Батурин знищили російські війська на чолі з Меншиновим. В листопаді гетьман знову повернувся в Батурин. Припускають, що він хотів забрати заховані скарби. Але щоб забрати їх, треба було проводити багатоденні розкопки. А на це не було часу.</p>
	<p>Після падіння Батурина резиденцію лівобережних гетьманів перенесли до Глухова. В 1718 році в цьому місті трапилася така історія.</p>
	<p>Якийсь Михайлівський напідпитку став лаяти нецензурними словами панів, офіцерів. Йому стали погрожувати царською немилістю, на що той сказав:</p>
	<p>— Якщо я впаду, то і цар впаде.</p>
	<p>За ці слова його закували в кайдани та повезли до Петербурга. Підвісили і стали допитуватися, що він мав на увазі. Він і признався, що знає таємницю великого скарбу. Кілька років тому прислужник Мазепи розповів йому, що гетьман закопував свої скарби в західній частині палацу.</p>
	<p>Цар відразу відправив людей на пошуки цього скарбу. Та вони повернулися ні з чим.</p>
	<p>Можна було б і Михайлівського вважати обманщиком, якби не відкрили ще одну таємницю. На Полтавщині Мазепа добував срібло за допомогою монаха, якого привіз з Польщі.</p>
	<p>Старовинні розробки були знайдені в 1935 році археологом Ігнатієм Тевконським. Не виключено, що і Батуринський скарб жде свого часу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67. Батуринський скарб. Записано в Батурині Бахмацького району від Катько Марії Федорівни (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
