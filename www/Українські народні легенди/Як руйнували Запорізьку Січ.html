<!--#include virtual="/-/inc/general__page_start.inc" -->
<title>Як руйнували Запорізьку Січ ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Як руйнували Запорізьку Січ» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Як руйнували Запорізьку Січ.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Як руйнували Запорізьку Січ <br><span class="article__headerDescription">Легенда Подніпров’я (Наддніпрянщини)</span></h1>
	<p>А чи знаєте ви, що Запорізьку Січ та руйнували аж двічі. Еге ж, перший раз у 1775 році її зруйнували за наказом імператриці Катерини ІІ, а от вдруге… Але що до чого і як то було розкажу по порядку.</p>
	<p>Діялося це в тридцятих роках ХХ століття в селі Суботові, що на Чигиринщині. Село здебільшого розташоване на горбах та попід ними, а внизу з правого боку тяглися все болота, заплави, порослі рогозом та очеретами. Водилося в тих заплавах риби багато, котра і рятувала селян від голоду 1933року.</p>
	<p>В 1934 році почали прорізати русло річки Тясмин, що протікала вузеньким річищем поміж тими очеретами, лозняками та рогіззям.</p>
	<p>Недалеко від річечки, з правого від неї боку, було підвищення (як острівець), так у 2,5 га, а кругом нього низина, вся залита водою. Острівець називали Свинариське.</p>
	<p>Отож, хлопчаки, наслухавшись історії (а як-не-як жили ж на землі, де жив не хто-небудь, а славний гетьман України Богдан Хмельницький), і вирішили на острівку Свинарському організувати свою Запорізьку січ. Збудували там курені з лози, очерету, сіна. Перепливали на острівець човном.</p>
	<p>Звичайно ж, палили вогнище, варили кашу, організовували козацькі військові баталії. Серед хлопчаків були і сини голови колективного сільського господарства (тоді головою був Квак Єрофей Григорович) Вітя і Володимир. Більше всього, що саме в батька вони і взяли наган. З того нагана під час чергового зібрання козацтва, мабуть хтось і пальнув. Ну, звісно, в той час рибалки ловили рибу, почули і подзвонили до начальника районної міліції. Той, у свою чергу, не забарився подзвонити аж у Новоїгорівськ ( це десь під Кременчуком), там стояла кавалерійська частина.</p>
	<p>Отож, негайно до Суботова вирушив наряд в 50 чоловік з карабінами і шаблями. Село оточили, оголосили воєнне положення, з усіх сторін села на підходах до нього виставили вартових.</p>
	<p>До Свинарського переправились на човні, та нікого з «озброєної банди» не застали. «Козаки» поховались не тільки від наряду, а й від батьків, котрих викликали до сільської ради і грозили вислати всіх на Колиму.</p>
	<p>Розповідають, що розрядила ситуацію директор школи Ганна Львівна Аксельрод, яка мало не на колінах просила начальника роз’їзду простити хлопчаків і запевнила, що дітей цих перевиховають у правильному дусі. Отож кавалеристи порубали човна, яким хлопці переправлялись на свій козацький острів і спалили курені, а розгромивши новоутворену Суботівську Запорізьку Січ, кавалеристи повкладали шаблі в піхви і поїхали з села.</p>
	<p>А козацький дух з нащадків славного гетьмана «вибивали» вдома налякані батьки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Як руйнували Запорізьку Січ. Записано в Суботові Чигиринського району від Шевченка Федора Кириловича (1927) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
