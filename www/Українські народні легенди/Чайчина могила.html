<!--#include virtual="/-/inc/general__page_start.inc" -->
<title>Чайчина могила ☼ Українська легенда ☼ Народна творчість</title>
<meta name="Description" content="Українська народна легенда Кіровоградщини «Чайчина могила» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Чайчина могила.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Чайчина могила <br><span class="article__headerDescription">Легенда Кіровоградщини</span></h1>
	<p>Це було у далекому 33-му. Голод не обминув і Аджамку. Продзагонівці щотижня лютували по селянських дворах.</p>
	<p>— Дайош хлєб! — кричали.</p>
	<p>А давати уже не було що. Жила у нас у Третій Сотні сім’я Семена Чайки — Семен, дружина його Галя і четверо синочків. Жили вони щасливо і дружно. Та якесь заздрісне око підгледіло, що Семен трохи збіжжя сховав для своєї родини. Підлий язик доніс на селянина. Мов коршуни, налетіли зайди на обійстя Чайки, почали шукати хліб. І знайшли…</p>
	<p>Семен кинувся захищати добро, бо зрозумів, що без хліба залишається родина. Та пролунав постріл. Мов підтятий колос, похитнувся Семен, упав і полив кров’ю своєю землю-годувальницю. Не почули селяни з уст Галі ні крику, ні зойку.</p>
	<p>А вранці, коли зайшли до хати, побачили поряд з Семеном дружину і дітей. І всі, як батько, спали вічним сном. Що сталося тієї ночі, так ніхто і не дізнався.</p>
	<p>Усіх Чайок поховали у їхньому саду в одній могилі. Уже немає тієї хати, того саду, а могила збереглася. І хреста хтось на ній поставив. Назвали її Чайчина. Кажуть, що вночі чути з могили стогін важкий, мабуть, душі невинно убієних плачуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Чайчина могила. Записала Щербина Ольга від Щербини Зінаїди Іванівни (1930) в с. Аджамка Кіровоградського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
