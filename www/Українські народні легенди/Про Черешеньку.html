<!--#include virtual="/-/inc/general__page_start.inc" -->
<title>Про Черешеньку ☼ Українська легенда ☼ Народна творчість</title>
<meta name="Description" content="Українська народна легенда Поділля «Про Черешеньку» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Черешеньку.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Черешеньку <br><span class="article__headerDescription">Легенда Поділля</span></h1>
	<p>Чи було це насправді, чи ні, та розповідають мешканці села, із покоління в покоління мені, цікаву історію.</p>
	<p>Колись дуже давно в селі Черешенька жила пані Ганна. Серед панів з сусідніх сіл вона була найбагатшою. Її красою милувалися і захоплювались люди. Крім вроди, пані мала доборе серце. За що і поважали її люди. Ганна в молодому віці залишилась вдовою з маленькою дитиною на руках. після смерті чоловіка пані збудувала на високому пагорбі церкву. Кожної неділі та на великі свята, до храму приходили майже всі селяни.</p>
	<p>Минали роки. Син пані Іван виріс, змужнів і став допомагати в веденні господарства. Одного року навесні поїхав Іван в Румунію по насіння. Блукаючи по ярмарку в пошуках насіння і саджанців, Іван побачив як чоловік продавав рабів. Підійшовши ближче, юнак зустрівся поглядом з дівчиною — рабинею. Хлопець закохався з першого погляду. Купивши насіння і саджанці черешень Іван викупив рабів і поїхав з ними додому.</p>
	<p>Повернувшись на рідну землю, хлопець попросив у матері дозволу одружитись на рабині, але пані була проти. Іван потай від матері зустрічався з дівчиною, а через декілька місяців дізнався, що стане батьком. Ця новина долетіла і до пані.</p>
	<p>В гніві Ганна вигнала дівчину, синові заборонила ще коли-небудь зустрічатись з нею. Дівчину приютила бабуся, яка жила біля лісу. Помираючи при родах дівчина прокляла пану і її сина.</p>
	<p>Пані Ганна дізнавшись, що у неї з’явилась внучка, вирішила забрати її в свій маєток і виховати з неї справжню пані. Дівчина росла не по днях, а по часах. Була схожа на свого батька. Захоплювалась музикою, малюванням. Та найбільше подобалось їй довго блукати по полях, лісах збирати квіти. Любила вона гратись під черешнями, які привіз Іван з Румунію.</p>
	<p>Минуло десять років як посадили ці дерева. Росли вони край села в панському саду. Ягоди на них були великі соковиті, майже чорного кольору, смачніших не було по всій губернії.</p>
	<p>Через село часто проїжджали чумаки і кожного разу зупинялись на відпочинок під черешнями. Вони і назвали село Черешенька.</p>
	<p>Дівчинка дуже любила слухати розповіді чумаків. Їм теж подобалась маленька пані, тому вони завжди мали для неї гостинці.</p>
	<p>Пані Ганна старіла, а на спині у неї почав рости горб. Ця недуга дуже мучила жінку і причиняла їй нестерпний біль. Люди між собою називали її «горбатою пані». Інколи шепотілися, що це від її гріха горб росте.</p>
	<p>Ганні з кожним днем ставало гірше. Вона попросила сина відвести її у церкву, в якій вона хотіла помоли у Бога прощення цілу ніч.</p>
	<p>Наступного дня було велике християнське свято Покрови Пресвятої Богородиці. Селяни ранком збирались до церкви, як на кожне свято, і ніхто з них ще не знав, що тієї церкви немає.</p>
	<p>В ніч з 13 на 14 жовтня, коли пані молилась, спокутуючи свої гріхи, церква за кілька хвилин повністю пішла під землю. На місці, де звечора стояла велика розкішна будівля, вранці люди побачили джерело з чистою прозорою водою. Чиста вода — доказ прощення старої панни.</p>
	<p>Іван не пережив великого горя і теж невдовзі помер. Дівчина залишилась зовсім одна. Коли вона стала дорослою, люди розповіли їй правду про її матір та бабусю. Дівчина залишила маєток і жила в маленькій хатині, в якій народилась. Дитяче захоплення збирати квіти їй знадобилось — вона стала цілителькою. За допомогою трав лікувала бідних хворих людей.</p>
	<p>В селі Черешенька на пагорбі біля лісу й досі б’є джерело. Жителі села упорядкували криничку і поставили біля неї залізний хрест. Влітку в засуху старенькі жінки ходять до кринички помолитись і попросити у Бога дощу. І дійсно через день-другий над селом проходить теплий, рясний дощик.</p>
	<p>Престольним празником села Черешенька являється свято Покрови Пресвятої Богородиці — це 14 жовтня. В цей день всі мешканці села їдуть до церкви.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Про Черешеньку.Записано в Черешеньці від Колодій Марії Іванівни (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
