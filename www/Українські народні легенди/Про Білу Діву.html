<!--#include virtual="/-/inc/general__page_start.inc" -->
<title>Про Білу Діву ☼ Українська легенда ☼ Народна творчість</title>
<meta name="Description" content="Українська народна легенда Кіровоградщини «Про Білу Діву» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Білу Діву.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Білу Діву <br><span class="article__headerDescription">Легенда Кіровоградщини</span></h1>
	<p>Було це у шістдесятих роках, коли ще був колгосп імені Шевченка, а я робив механізатором. Весною працювати доводилося нам, трактористам, не тільки вдень, а і вночі. Ми дуже наморювались, а під ранок спать хотілося страшне.</p>
	<p>Якось безлунної ночі орав я недалеко коло Попівської балки. І тут фари освітили над балкою щось біле. Придивляюся, а прямо перед трактором стоїть молода дівчина у білому з піднятими вгору руками. І трактор заглух.</p>
	<p>Проснувся я, як уже сонце зійшло. Жайворонок співає, і не пойму, було то насправді чи приснилося.</p>
	<p>Довго думав, чи розказати комусь на бригаді, боявся, що засміють. Увечері не видержав, розказав куму, а той каже, що бачив тоже Білу Діву приблизно чотирьох годин ранку і саме там, коло високої могили. Кум каже, що коли розкопували ту могилу, а копали всі, кому не лінь, там знайшли кістки молодої дівчини. Мабуть, це була дочка якогось вождя, бо простих дівчат не ховали у таких високих курганах.</p>
	<p>А жінки розказують, що у Попівській балці на Івана Купала пари, які ходили шукати цвіток папороті, бачили туманну постать у білому, яка пропливала над степом. І що характерно, що ті пари, які її бачили, поженилися і ніхто з них не розлучився.</p>
	<p>Потривожили люди її останки, може, того і блукає вона степом. Але не мстить людям, береже нас і благословляє молодь на подружнє життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Про Білу Діву. Записано від Грицюка Адама Миколайовича (1927) в с. Попівка Кіровоградського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
