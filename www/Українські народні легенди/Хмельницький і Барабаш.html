<!--#include virtual="/-/inc/general__page_start.inc" -->
<title>Хмельницький і Барабаш ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Хмельницький і Барабаш» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Хмельницький і Барабаш.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Хмельницький і Барабаш <br><span class="article__headerDescription">Легенда Подніпров’я (Наддніпрянщини)</span></h1>
	<p>Стали ляхи дуже вже налягати на козаків. Прийшло їх у Запоріжжя по два ляхи на одного козака. То козаки почали слали до короля листи, що «такі нам збитки роблять, що не можна ніяк прожити».</p>
	<p>Так король і дав їм права, а Барабаш-гетьман сховав їх та й нікому не показав. От ляхи козаками й орудують. А Хмельницький був при Барабашеві за писаря в Чигирині. Сам у Суботові сидів, а туди їздив на писарство.</p>
	<p>От як народилась у Хмельницького дитина, то він кумом узяв гетьмана. Як же впоїв гетьмана добре, то вийняв у ньго з кишені хустку і перстень з руки зняв та й посилає до Чигирина свого джуру:</p>
	<p>— Бери двох коней та біжи в Чигирин по права.</p>
	<p>Приїздить той джура до гетьманші та й каже:</p>
	<p>— Пані! Заїлись із гетьманом пани, порубають його, так дайте тії права, що од короля.</p>
	<p>— Отам же, — каже, — вони в стайні під ворітьми глухім кінці.</p>
	<p>Та ось прокинувся гетьман і каже :</p>
	<p>— Ой куме, куме! Була в мене хустка в кишені, а тепер нема. Був у мене перстень щирозлотий на руці, а тепер нема!</p>
	<p>— То, — каже, — мій хлопець, як клав тебе у ліжко, то повиймав.</p>
	<p>А сам усе позирає у вікно. Коли ж гляне гетьман, аж хлопець повів у стайню коня такого, що тільки — ха-ха-ха! Тоді вже й постеріг, що Хмельницький посилав по права.</p>
	<p>— Ой Хмелю, — каже, — Хмелику!</p>
	<p>Вчинив єси ясу.</p>
	<p>І поміж панами велику трясу.</p>
	<p>Лучче було б тобі брать не міряючи,</p>
	<p>А гроші не лічачи,</p>
	<p>Лучче було б тобі з панами добре проживати,</p>
	<p>Аніж тепер по лугах потирати,</p>
	<p>Комарів, як ведмедів, годувати!</p>
	<p>Гетьман же йде додому, а вони з хлопцем коней сідлають та їдуть у Січ. Приїхали, вдарили в котли. Зібрались козаки. Він вичитав один указ, не слухають, вичитав другий, не слухають, та вже як третій прочитав, тоді всі й стали на баталію.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20. Хмельницький і Барабаш. Записано в Каневі від Григорєва П. П. (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
