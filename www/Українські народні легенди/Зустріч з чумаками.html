<!--#include virtual="/-/inc/general__page_start.inc" -->
<title>Зустріч з чумаками ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Зустріч з чумаками» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Зустріч з чумаками.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Зустріч з чумаками <br><span class="article__headerDescription">Легенда Полтавщини</span></h1>
	<p>Як їхати з Зінькова на Довжик, то на горбочку по ліву сторону перед селом розкинувся ліс. Його здавна звуть Безвідним, мабуть, тому, що немає в ньому ні криниці, ні джерела, ні болітця. Розказують старі люди, що років сто тому жив у лісі самітником дід. Була в нього землянка край дороги. Чи він ліс для пана вартував, чи сам чогось людей відцурався, ніхто не знає. Жив той чоловік самотою, а по воду ходив далеко, аж у долину. Це десь за кілометр від лісу. Тому вода була в нього на вагу золота.</p>
	<p>Якось літньої днини ішла понад лісом чумацька валка. А там же старовинний був шлях на Куземин. І попросили подорожні в діда води напитися. А старий чоловік їм відмовив. Каже:</p>
	<p>— Мені старістю нелегко ту воду носити. Їдьте, може, далі в селі хто почастує.</p>
	<p>Тоді чумацький ватажок глянув з-під лоба, блиснув очима і промовив:</p>
	<p>— Будеш ти, діду, каятись, та пізно буде!</p>
	<p>Гріх то великий був подорожньому відмовити і води не дати. Дід на ці слова не звернув уваги. Думав, що його на старість уже ніщо не злякає. Але коли перегодя зайшов він у землянку, то ледве не вмер з переляку. Кругом лежали кублами здоровенні гадюки. Вискочив дід ледь живий від переляку звідти, а чумаків уже і слід прохолонув. Кинувся він їх наздоганяти, півдня біг, аж поки наздогнав. Упав на коліна перед чумацьким отаманом, плакав гірко і каявся за свій гріх.</p>
	<p>Пожаліли чумаки діда, наказали вертатися додому і більш не жаліти для подорожнього води чи кусня хліба. Притьопав дід додому вже поночі, боявся заглядати в землянку, аж на ранок насмілився зайти туди. Ніяких змій там не було.</p>
	<p>І зрозумів тоді старий, що то чумацький отаман напустив на нього ману і ті змії йому лише ввижались. А козаки і чумаки часто були знайомі з магією, вміли очі відвести і воду в степу знайти, і навіть звіриною обернутись. Та з того часу дід більше ніколи не скупився на кухоль води подорожньому. Ось так чумаки діда провчили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Зустріч з чумаками. Записано в Проценках Зіньківського району від Вініченка Василя Григоровича (1920) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
