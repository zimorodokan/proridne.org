<!--#include virtual="/-/inc/general__page_start.inc" -->
<title>Про хрест ☼ Українська легенда ☼ Народна творчість</title>
<meta name="Description" content="Українська народна легенда Поділля «Про хрест» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про хрест.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про хрест <br><span class="article__headerDescription">Легенда Поділля</span></h1>
	<p>Є у Вовковинцях шлях, який веде через с.Комарівці до Бару. Цей шлях доволі старий, ще в свій час цим шляхом йшли монголо-татари, які й спалили давньослов’янське поселення Сітанове, (яке знаходилось поруч зі шляхом ), ще пізніше цим шляхом йшли загони М. Кривоноса штурмувати «одьоську фортецю Бар. Сьогодні кожен вовковинчанин знає криничку «біля хреста» і подорожні часто зупиняються напитись прохолодної водиці і перепочити у тіні верб, що обрамляють неначе вінком криницю. Хто з подорожніх уважніший, той помітить напівстертий напис на верхній частині кільця криниці «В. Г. Прокопович». А якщо звернути увагу на той хрест, що навпроти кринички, з іншого боку дороги, то й на ньому побачимо той же напис «В. Ґ. Прокопович», та дату 1837р.</p>
	<p>Якщо потрапити на старе кладовище, що сьогодні знаходиться за пожежною частиною, тут теж стоїть хрест з написом «В. Прокопович» і дата 1841 р Саме цей хрест і є справжнім місцем упокоєння цієї людини. Але чому ж стоїть той у полі?</p>
	<p>Згідно легенди таких хрестів, що знаходились поза кладовищем було ще не менше двох, з іменем цієї ж людини. Один стояв навпроти повороту на вулицю Л.Українки, але з розширенням території колгоспу в другій половині 70-х років XX ст. був знесений і сьогодні можна побачити лише нижню тумбу від цього хреста. Ще один ймовірно знаходиться в лісі під Летичевом, оскільки там теж збереглась криничка, правда на сьогодні вона занедбана, можливо є й ще десь подібні сліди діяльності цієї людини. Чому так багато хрестів та криниць? Чому В. Г. Прокопович ставив хрести посеред шляхів?</p>
	<p>Легенда каже, що ця людина вчинила тяжкий гріх, найімовірніше вбивство, і щоб спокутувати свою вину перед Богом і людьми В. Г. Прокопович копав криниці і ставив біля них хрести, щоб таким чином принести якусь користь людям, щоб люди дякували йому, а то й дякували Богові, що знайшлась така людина, яка врятувала їх від спраги. Це означає, що душа грішника буде заспокоєна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27. Про Хрест. Записав Ліхньовський Андрій (9 клас) у Вовковинцях Деражнянського району від О. Л. Ліхньовського 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
