<!--#include virtual="/-/inc/general__page_start.inc" -->
<title>Никола Шугай ☼ Українська легенда ☼ Народна творчість</title>
<meta name="Description" content="Українська народна легенда Бойківщини «Никола Шугай» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Никола Шугай.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Никола Шугай <br><span class="article__headerDescription">Легенда Бойківщини</span></h1>
	<p>Никола Шугай служив у господаря, пас вівці. Ще за панщини. А в тім селі було заведено, що треба було кожний день за порядком іти колисати пана. Люди колисали, а як панови не подобалося колисання, він бив їх. Коли прийшла черга до його ґазди колисати пана, ґазда вийшов на полонину та й каже Николі:</p>
	<p>— Мені треба завтра йти пана колисати.</p>
	<p>А Никола йому:</p>
	<p>— Я піду колисати пана, а ви лишайтеся коло овець.</p>
	<p>Колисав Никола пана цілий день і не міг панови вгодити. Тоді зарубав пана в колисці, пішов до господаря в полонину і каже:</p>
	<p>— Уже більше ніхто не буде колисати пана. Ви ідіть домів, а я піду з вівцями далі.</p>
	<p>Був Никола Шугай у полонині три роки і ніхто за нього не знав. На далеких полонинах був. А за три роки вернувся на свою полонину і заграв у трембіту, аби господар почув, що він є на полонині. Господар вийшов, і він йому каже:</p>
	<p>— Я тобі за три роки придбав полонину, вичистив поле від лісу. Тепер тебе лишаю, а сам іду в опришки.</p>
	<p>Зайшов до корчми і підсів за стіл до шандарів. Пив разом з ними, гостився, а тоді устав і лишив їм записку: «З вами сидів Никола Шугай».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Спас, Рожнятівського району, Івано-Франківської області 29 жовтня 1994 року від М. П. Медвідя (1927 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
