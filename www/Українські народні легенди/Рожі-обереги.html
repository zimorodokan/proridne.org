<!--#include virtual="/-/inc/general__page_start.inc" -->
<title>Рожі-обереги ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Рожі-обереги» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Рожі-обереги.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Рожі-обереги <br><span class="article__headerDescription">Легенда Полтавщини</span></h1>
	<p>Давно те діялося, Навколо нашого села чимало хуторів було. По дорозі до Самари жив з одного боку у балці Малаш, з іншого — Кочубей. Далі, до ставка, був Михайлів хутір, а туди, до Баранівки, — Бабичі, Жили, дід Тарас із дружиною, Королі. Землі родючі, люди працьовиті. Багато ворогів зазіхало на наш багатий край.</p>
	<p>Ще бабуся моя розповідала, що татари аж сюди сягали, нападали на села й хутори. Люди боронилися, чим могли. Сотник Грицько Бабич шаблею захищав свою сім’ю, та сили були не рівні. Тільки красуня донька врятувалася. П’ять корів обіцяли тому, хто видасть її.</p>
	<p>Якось в осінню негоду прийшла обігрітися в село, та запроданець вистежив красуню, Порубали дівчину на шматки й розкидали на всі боки. І розрослося оте чудове зілля, заквітувало. Стебла високі, гінкі, з яскравими рожевими, пурпуровими, білими квітами прикрашають мало не кожну садибу.</p>
	<p>Кажуть, що садять їх під хатою, щоб уночі у себе місячне сяйво збирали, бо місяць — це не завжди добрий чоловік і сіє бурю. Високі квіти, немов сторожа, хапають зло і відкидають геть. У нас їх рожами називають, а ще —ружами, мальвами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61. Рожі-обереги. Записано селі Великі Перевізи Шишацького району від Кудрі Оксани Антонівни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
