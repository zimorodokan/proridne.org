<!--#include virtual="/-/inc/general__page_start.inc" -->
<title>Про лілію ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про лілію» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про лілію.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про лілію <br><span class="article__headerDescription">Легенда Подніпров’я (Наддніпрянщини)</span></h1>
	<p>Колись давно, коли на наш край нападали різні загарбники, люди страждали від насильства, полону та різних знущань. Опісля у народі ходило багато різних переказів, легенд, в яких розповідалося про все те страхіття. Одну з таких легенд мені повідала бабуся.</p>
	<p>Давним-давно на одне село напали монголо-татари. Вони спалили все дотла, а жителів забрали в рабство, щоб потім продати. Коли військо йшло степовою дорогою, гинуло багато людей. А трьом дівчатам вдалося втекти.</p>
	<p>Цілу ніч вони бігли не зупиняючись Коли завойовники проснулись і побачили, що не вистачає трьох людей, то вирішили їх шукати. Тим часом дівчата підбігли до невеликого ставка і вирішили перепочити, думаючи, що їх не будуть шукати.</p>
	<p>Проснувшись вони почули тупіт коней. Не встигли втікачки зробити й кроку, як загарбники були уже коло них. З відчаю дівчата не знали, що робити. Вони вирішили втопитись в ставку, щоб тільки не стати рабинями.</p>
	<p>І зробили це. Татари, побачивши, що ті втопились, повернулись назад. А рівно через рік на тому ставку розцвіли три білі і красиві квітки, їх назвали ліліями. Люди кажуть, що це душі тих дівчат, що втопились.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30. Про лілію. Записано в Житниках Жашківського району від Підпалок Ніни Леонтіївни (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
