<!--#include virtual="/-/inc/general__page_start.inc" -->
<title>Легенда Бабиного яру ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Легенда Бабиного яру» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Легенда Бабиного яру.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Легенда Бабиного яру <br><span class="article__headerDescription">Легенда Подніпров’я (Наддніпрянщини)</span></h1>
	<p>Давним-давно, коли ще Росава текла старим руслом і на ній стояли великі водяні млини, у селі Гамарня жив бідний парубок. І треба ж було такому статись, що серед усіх сільських дівчат він закохався у дочку багатого мірошника. Дівчина теж покохала бідного парубка. Але батько і слухати не хотів, щоб якийсь наймит та став йому, поважному господарю, за зятя.</p>
	<p>А тим часом кохання не питало про багатство, а просто розцвітало пишним цвітом. Парубок і дівчина вирішили втекти на Херсонщину в Таврійські степи і там жити разом. Та коли вони домовлялись про втечу, то їхню розмову підслухав батько дівчини. Звечора він звелів одному з наймитів</p>
	<p>убити бідного парубка, а тіло вкинути у бистрінь Росави.</p>
	<p>Нічого не підозрюючи про підступність батька, дівчина вночі прийшла на домовлене місце до Бабицького яру.</p>
	<p>Та дарма вона виглядала свого коханого, він так і не прийшов. З першими промінцями вранішнього сонця дівчина заплакала, а далі вилізла на високу вербу і повісилась.</p>
	<p>На тому місці, де поховали дівчину, виріс розкішний кущ калини. А вночі до могили приходить душа дівчини і на весь яр плаче:</p>
	<p>— Казав прийде, та й нема! Казав прийде, та й нема...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Легенда Бабиного яру. Записано в Конончі Канівського району від Мірошниченка Олексія Васильовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
