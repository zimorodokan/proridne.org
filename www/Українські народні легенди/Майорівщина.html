<!--#include virtual="/-/inc/general__page_start.inc" -->
<title>Майорівщина ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Майорівщина» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Майорівщина.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Майорівщина <br><span class="article__headerDescription">Легенда Полтавщини</span></h1>
	<p>Є в селі Проценки куток, який досі звуть Майорівщиною. Розказують старі люди, що чули від своїх батьків, ніби жив на тому місці років сто з гаком тому якийсь відставний майор, з пишними вусами, високий, ставний. За великі заслуги перед царем у турецькій війні нагороджено його було орденом і іменною золотою шаблею дивної краси. Коли він вийшов у відставку і купив землі та побудував дім кам’яний, то одружився на якійсь панянці.</p>
	<p>Але дітей їм Бог не дав, дружина перша померла. Прийшла невблаганна старість і не було кому передати свій статок. Тоді весною викопав серед двору яму, склав туди свою шаблю, орден, червінці і закопав цей скарб. А щоб його помітити, посадив зверху маленький дубочок. Помер майор раптово, хату викупили чужі люди, в революцію будинок зруйнували більшовики, а дубочок ріс і став крислатим дубом. Багато було бажаючих знайти скарб майора, але нікого дуб не пускав. Почнуть пиляти його, так або пораняться, або пилку зламають. Видно зачароване місце було. А вже рівно через сто років налетіла буря і не витримав дуб, упав як воїн. Залишився величезний пеньок. Корчували його, але не змогли все коріння витягти. Тож говорять, що і досі мертвий дуб скарб мертвого майора на Майорівщині стереже.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25. Майорівщина. Записано в Проценках Зіньківського району від Регент Євгенії Савівни (1940) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
