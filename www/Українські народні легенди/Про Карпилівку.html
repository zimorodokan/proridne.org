<!--#include virtual="/-/inc/general__page_start.inc" -->
<title>Про Карпилівку ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про Карпилівку» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Карпилівку.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Карпилівку <br><span class="article__headerDescription">Легенда Чернігівщини</span></h1>
	<p>Неподалік нашого села є земляне підвищення. Якраз там і жили колись люди.</p>
	<p>От в одного пана був дуже гарний син. А в тому селі чоловік Карп мав доньку на ім’я Ловка. Закохався панський син у бідну дівчину. Дуже це не подобалося панові, забороняв він синові зустрічатися з нею. Та не зважав син на батькову заборону.</p>
	<p>Тоді пан вигнав Карпа з дочкою з села. А поряд з селищем протікала Десна, з часом вона змінила русло і залишила там тільки невеличкі річечки та родючу землю. Оселився там чоловік, почав працювати на землі та збирати добрий врожай. Почали проситися в пана інші люди на ці землі. Відпустив пан ще частину людей і там утворилося поселення, яке назвали Зарічка.</p>
	<p>А молодий пан продовжував кохати Ловку, зустрічався з нею біля криниці. Довідався батько і пригрозив синові, що вб’є його, якщо той не перестане ходити до дівчини.</p>
	<p>Довго чекала Ловка коханого, але він не прийшов. Довго вона плакала і криниця наповнювалася сльозами. Так утворилося озеро, а Ловка там з горя померла.</p>
	<p>Озеро назвали Девоща (дева чистая), а село — Карпилівка (Карп і Ловка).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41. Про Карпилівку. Записано в Карпилівці Козелецького району від Троян Уляна Андріївна (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
