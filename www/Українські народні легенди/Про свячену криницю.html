<!--#include virtual="/-/inc/general__page_start.inc" -->
<title>Про свячену криницю ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Про свячену криницю» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про свячену криницю.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про свячену криницю <br><span class="article__headerDescription">Легенда Подніпров’я (Наддніпрянщини)</span></h1>
	<p>В одному селі жили люди. Було це ще за тих часів, як на Україну нападали татари. Як-не-як, а виживали від набігів. Але, як кажуть люди: «Біда сама не ходить, а діточок із собою водить».</p>
	<p>Несподівано прийшло лихо. Вимерло село від чуми. На місці поселення, в якому вимерли усі люди, залишилася у долині криничка. Дбайливо доглядали її як пам’ять про своїх предків. Одного разу людям, які були коло кринички, явилась Матір Божа. З того часу вода в ній стала цілющою.</p>
	<p>Криничку назвали свяченою і водою з неї зцілювали різні хвороби. Багато людей приходило до неї, щоб набратися сили та здоров’я.</p>
	<p>Місцевому панові Підгорському дуже не подобалось те, що люди брали воду з кринички. Він наказав своїм конюхам засипати джерело. Ті набрали сміття, гною і засипали криничку.</p>
	<p>Через деякий час захворів малолітній син пана і осліп. Куди тільки не возив Підгорський свого сина, до яких лікарів не звертався, але ніхто не міг допомогти дитині.</p>
	<p>Одного разу панові приснився сон, що Матір Божа сказала йому:</p>
	<p>— Вичисти свячену криничку, і твій син знову прозріє.</p>
	<p>Пан не хотів вірити в цей сон, але доведений до відчаю горем, разом із своїми слугами вичистив джерело.</p>
	<p>І сталося диво! Син його знову став зрячий. А свячена криничка і по цей день радує своєю цілющою водою, а люди дбайливо доглядають і упорядковують її.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47. Про свячену криницю. Записано в Кривеці Маньківського району від Древича Івана (1943) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
