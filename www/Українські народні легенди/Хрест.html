<!--#include virtual="/-/inc/general__page_start.inc" -->
<title>Хрест ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Хрест» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Хрест.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Хрест <br><span class="article__headerDescription">Легенда Подніпров’я (Наддніпрянщини)</span></h1>
	<p>Жила в селі сім’я євреїв. Здавалось, спокій і достаток панували в ній. Та трапилось... Єдиний син старого Янкеля закохався в чорнооку українську Галю. Молодою вродою, допитливим розумом, працьовитістю своєю полонила дівчина-красуня юнацьке серце. Не один парубок на селі сумував за рум’янцем білого чола, за чорною довгою косою.</p>
	<p>Але Галя кохала тільки юного Шика. Відкинувши залицяння сільських парубків, вона віддала йому своє серце, вірну любов. Палке почуття переступило через національні та релігійні перешкоди, через закони „Ветхого завета”.</p>
	<p>Взявшись за руки, закохані йшли до улюбленої верби, єдиного мовчазного свідка їх гарячої любові. Тут на березі спокійного Тясмина, ніжний дівочий і юнацький голоси зливались воєдино, коли-не-коли змінюючись схвильованим, збудженим шепотом.</p>
	<p>— Любий, я боюсь чогось. Незрозуміле передчуття переслідує мене, віщує недобре. Де взяти сили, щоб зберегти наше щастя, захистити його від лиха і гніву твого батька?</p>
	<p>— Рідна моя, єдина. В ім’я нашого кохання, в ім’я нас обох я відречусь від своєї віри. Знаю, рід Янкелів не стерпить образи, не винесе зради іудейському богові. Мене чекає прокляття, зневага рідних. Та я не боюсь, не страшусь нічого, коли поряд ти, твоя любов, твої милі, дорогі очі.</p>
	<p>Через кілька днів Шика був охрещений в сільській церкві. Він став носієм православної віри, нареченим Галі. Та недооцінив юнак сили дурману, що оповивав голови його одновірців. Хіба можна було простити, щоб любов до мужички перемогла любов і відданість всевишньому?</p>
	<p>Дізнавшись про зраду Шика, родичі, з святого благословення рабина, стали на захист священних писань іудейської віри. Того ж дня, озброївшись кілками і палицями, замовники напали на Шика. На місці недавніх зустрічей закоханих, вони вчинили звірячу розправу над юнаком. Тут його й поховали. Віруючі селяни поставили на могилі великий хрест, як спогад про далеку, сумну бувальщину.</p>
	<p>Вже давно немає хреста. А назва „хрест” збереглась, передаючи з покоління в покоління трагічну розповідь про нещасливе кохання, про силу вірності і неповторної краси першого почуття.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Хрест. Записано в Новоселиці Чигиринського району від Щербаня Миколи Андрійовича (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
