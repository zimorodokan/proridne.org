<!--#include virtual="/-/inc/general__page_start.inc" -->
<title>Петрівка ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Петрівка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Петрівка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Петрівка <br><span class="article__headerDescription">Легенда Полтавщини</span></h1>
	<p>Поряд із Шилівкою, яка розляглася в долині річки Грунь з незапам’ятних часів, коли тут осів козак Шило зі своїм джурою, і Княжою Слободою, що зародилася войовничої княжої доби, притулилася Петрівка — село, яке має свою історію, де жили і живуть люди працьовиті, з відкритою душею і щирим серцем. Хто і коли Петрівку назвав Петрівкою точно дослідити не вдалося, але існує одна цікава давня легенда. Західний куток хутора раніше звався Лейбівкою. Там жив і господарював Лейбин Г. С. (Лейба), що мав 123 десятини землі і маєток, збудований ще за кріпосного права. Далі, за ярком, височів особняк найбагатшого поміщика цих країв пана Черненка (400 десятин землі). Назву Петрівка село отримало саме через нього.</p>
	<p>Одного разу Лейба завітав у гості до сусіда, а той саме майстрував вулики. Того дня було велике релігійне свято, тому Лейба сказав, що негоже працювати в Петрів день. Пан Черненко замислився і надумав задобрити Святого Петра. Він пообіцяв помолитися і пожертвувати церкві значну суму. З тої події господар часто став згадувати апостола, а влітку обов’язково запрошував багато гостей на святкування Петра. Люди говорили, що ідуть на «Петрівку». Відтоді Черненкову садибу та навколишні поселення селян-кріпаків стали звати Петрівкою.</p>
	<p>Першими вільними мешканцями Петрівки стали Костенко Захарій Іванович і його сім’я. Причиною переселення з Донеччини була домовленість між Лейбою та його другом, заможним паном з Донеччини, який саме тут гостював, Договір полягав у тому, що гостеві сподобався собака, і він пропонував обміняти його на 10 коней. Лейба ж забажав отримати не коней, а сім’ю кріпаків для поселення. Відміна кріпосного права застала Захарія якраз в дорозі. Домовленість між панами втратила зміст, а клаптик землі для оселі Костенкам виділив якраз пан Черненко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22. Петрівка. Записано в Петрівцях Миргородського району від Костенка Антона Яковича (1922) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
