<!--#include virtual="/-/inc/general__page_start.inc" -->
<title>Закляття ☼ Український звичай ☼ Народна творчість</title>
<meta name="Description" content="Український народний звичай Подніпров’я (Наддніпрянщини) «Закляття» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Закляття.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Закляття <br><span class="article__headerDescription">Народний звичай Подніпров’я (Наддніпрянщини)</span></h1>
	<p>Колись дівчата вставали раненько на Великдень, йшли в садок, ставали під яблунею, лицем до сонця і чекали сонця. Як тільки сонце появилося, дівчата складали руки, як перед образом, і молились. Коли дерево зацвіте, рвали цвіт, плели з нього вінок і надівали на голову, а потім той вінок берегли і ним чарували на любов. Зверталися до сонця так:</p>
	<p>Добрий день тобі, сонечко яснеє!</p>
	<p>Ти святе, ти ясне, прекраснеє,</p>
	<p>Ти чисте, величне й поважне;</p>
	<p>Ти освіщаєш гори й долини, і високії могили,</p>
	<p>Освіти мене, рабу Божу, перед усім миром:</p>
	<p>Перед панами, перед царями,</p>
	<p>Перед усім миром християнським</p>
	<p>Добротою, красою, любощами й милощами;</p>
	<p>Щоб не було ні любішої, ні милішої</p>
	<p>Од раби Божої народженої, хрещеної, молитвенної Любові.</p>
	<p>Яке ти ясне, величне, прекрасне,</p>
	<p>Щоб і я така була ясна, велична і прекрасна</p>
	<p>Перед усім миром християнським на віки віків.</p>
	<p>Амінь.</p>
	<p>Наші бабусі прагнули бути красивими. Мали свій вибір косметичних засобів: чорна вуглина з печі, шматок червоного буряка замість рум’ян. Щоб лице було білим, вибілювали кислим або квашеним молоком, сметаною. Мили волосся жовтком, кропивою, підфарбовували настояним цибулинням та квітами ромашки.</p>
	<p>А ще знали такі прикмети:</p>
	<p>Щоб личко не блідло — дивись на повний місяць.</p>
	<p>Постава щоб була рівною — тулися до верби.</p>
	<p>Брови щоб не злиняли — чухай корову між рогами.</p>
	<p>Щоб були добрі зуби — їж часник.</p>
	<p>Корою гарбуза, відвареного у молоці, розгладжували зморшки.</p>
	<p>Щоб хлопці «очима пасли» — підгодовуй бджіл.</p>
	<p>Що сам їси, те і на шкіру клади. Клади на лице кашку з м’якуша хліба в гарячому молоці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Закляття. Записала Шевченко Ірина від Шевченко Любові Єлисеївни (1926) в с. Афанасівка Новомосковського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
