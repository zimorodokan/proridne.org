<!--#include virtual="/-/inc/general__page_start.inc" -->
<title>Про Мостище ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Про Мостище» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Мостище.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Мостище <br><span class="article__headerDescription">Легенда Чернігівщини</span></h1>
	<p>Наше село дуже давнє. Про його назву існує декілька легенд. Одна з них така.</p>
	<p>Через річку Трубіж, яку ще називали Трубайло, був колись великий міст (Мостище). Якось селом проїжджала Катерина ІІ. Вона побачила болотисту місцевість і, щоб проїхати не застрявши, повторювала: «Мости ще, мости ще». Дорогу їй мостили осокою і очеретом.</p>
	<p>— А там, на горбі, — сказала вона, — збудуйте храм, аби звідусіль було видно.</p>
	<p>Зараз наша Михайлівська церква своїми куполами видна на всі близькі села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>37. Про Мостище. Записано в Нічогівці Козелецького району від Савченка Василя Андрійовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Мостище <br><span class="article__headerDescription">Легенда Чернігівщини</span></h1>
	<p>Старезний, густий, предковічний ліс стоїть на шляху від села Пекарів до села Шабалинів. Посеред лісу простора галявина з плакучими вербами і з великим старим дубом. Галявина з краю переходить в куп’я та очерети. То береги лісової річки. Річка та вибігає з гущавини лісу, впадає в озеро, потім, з іншого боку, знов губиться в хащах. Сама річка — тиховодна, вкрита ряскою та лататтям. Місцина ця дика, таємнича, але не похмура, а повна ніжної, задумливої поліської краси. Це урочище називають Мостище.</p>
	<p>Існує легенда, що неподалік річки колись стояла хата. В ній жила мати з дочкою. Дочка покохала хлопця з Шабалинова і хотіла вийти за нього заміж. Мати була проти цього шлюбу.</p>
	<p>Коли дочка з хлопцем прийшли просить благословення, мати вбила її. На цьому місці і зараз не росте навіть трава. Бог та люди прокляли матір. І зараз її душа блукає, шукаючи дочку, щоб благати прощення.</p>
	<p>Люди часто говорять, що іноді чути її голос. А деякі розповідають про випадки, коли, проїжджаючи повз це місце, ламалися автомобілі. Дехто говорить, що бачив привид цієї жінки.</p>
	<p>Один чоловік розповідав, що одного разу бачив, як від лісу наближається якась висока жіноча постать у білій додільній сорочці і в білій, зав’язаній по-старосвітському, намітці. Вона йшла хитаючись, наче од вітру валиться, часом спинялася і низько нахилялася, немов шукаючи чогось. Коли підходила ближче і спинялася біля ожинових кущів, що ростуть недалеко, то випростовувалася, і тоді видно її змарніле обличчя. І тільки предковічні сосни є свідками цієї таємниці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50. Про Мостище. Записано в Пекареві Сосницького району від старожилів 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
