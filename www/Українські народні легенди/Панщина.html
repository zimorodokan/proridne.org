<!--#include virtual="/-/inc/general__page_start.inc" -->
<title>Панщина ☼ Українська легенда ☼ Народна творчість</title>
<meta name="Description" content="Українська народна легенда Подніпров’я (Наддніпрянщини) «Панщина» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Панщина.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Панщина <br><span class="article__headerDescription">Легенда Подніпров’я (Наддніпрянщини)</span></h1>
	<p>В старі часи, як люди робили на панів, ходили жати в поле, пряли. Та вони не догоджали панам. Як, бува, підуть жати хліб, то яка-небудь дівка зв’яже сніп слабо. Гайдук як прийде і побачить, та як полосне її нагайкою та й піде далі. Ще як наткнеться, що якої жінки на місці нема, а де-небудь під копою відпочиває чи годує маленьку дитинку, то теж немилосердно одшматує нагайкою.</p>
	<p>Взагалі гайдуки обходились з людьми, як з собаками; і люди жили, як собаки, бо їсти нічого було, ніколи було заробляти на себе. Приходилося робити три дні панові, а четвертий собі. Так люди терпіли, але вже далі терпіти не було змоги. То люди задумали попросить у пана землі, щоб він їм дав на кожну душу хоч по ¼ десятини. А пан замість землі оддячував різками. Пришле солдатів і скаже:</p>
	<p>— Зігнать все село на майдан до волості.</p>
	<p>Чоловікам звелить лягти на землю. Тоді прислужники і солдати починають бити різками й доти б’ють, що ті аж підпливають кров’ю. Тоді пан загадував своїм кріпакам, щоб вони засипали те місце, де виступала кров. Таке було «солодке « життя в старі часи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108. Панщина. Записано в Топилівці Шполянського району від Пшиченко Ольги Аркадіївни (1957) 2008 року..</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
