<!--#include virtual="/-/inc/general__page_start.inc" -->
<title>Святе місце ☼ Українська легенда ☼ Народна творчість</title>
<meta name="Description" content="Українська народна легенда Поділля «Святе місце» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Святе місце.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Святе місце <br><span class="article__headerDescription">Легенда Поділля</span></h1>
	<p>Колись давно у нашому селі була дуже гарна церква. Знаходилась вона у Цюровій долині (так називали жителі це місце). Щонеділі та на свята дзвонили дзвони, сповіщаючи усім про початок Божої служби.</p>
	<p>Якось, коли у церкві служилося, одна жінка пішла туди. А вдома у неї залишився чоловік з малою дитиною. Матері довго не було, маля почало плакати, чоловік ніяк не міг заспокоїти дитину. Спересердя він почав проклинати і церкву, і жінку. Напевне, сила його проклять була такою великою, що і церква, і люди, що знаходилися у ній, пішли під землю.</p>
	<p>Незабаром на цьому місці утворилася криниця. Вода у ній була дуже смачною, мала чудодійну силу. З усіх кінців села, та й з навколишніх сіл приходили напитися її, набрати з собою. Та знову не обійшлося без злих сил.</p>
	<p>Одного разу якийсь чоловік пішов до криниці набрати води. Коли опустив відро, почув ніби з-під землі дзвін дзвонів, нагнувшись, побачив у воді хреста. Замість того, щоб перехреститися і змовити молитву, почав лаятися. Додому цей чоловік так і не повернувся. Що сталося з ним, ніхто не знає.</p>
	<p>Та й самої криниці невдовзі не стало, залишився тільки струмочок із джерельно-чистою водою, яка навіть узимку не замерзає. Біля нього завжди зелена травичка І якась Божа благодать витає навколо.</p>
	<p>— Святе місце», — кажуть у нашому селі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34. Святе місце. Записано в Доброгорщі Хмельницького району від Ковалишина Василя Трохимовича (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
