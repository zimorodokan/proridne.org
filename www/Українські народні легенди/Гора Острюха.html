<!--#include virtual="/-/inc/general__page_start.inc" -->
<title>Гора Острюха ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Гора Острюха» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гора Острюха.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гора Острюха <br><span class="article__headerDescription">Легенда Чернігівщини</span></h1>
	<p>Ми живемо в мальовничому селі на Черкащині біля самого Дніпра. Село наше називається Придніпровське. Там є гора, про яку складають легенди.</p>
	<p>Гора та називається Острюха. Ще в сиву давнину козаки на степах вздовж всього Дніпра, від самого Криму, будували сторожові могили, де стояли бочки з смолою для того, щоб попереджати сотні козаків про нашестя татарів. Вночі було видно вогонь, а вдень — чорний дим. І от одна з таких сторожових могил знаходиться на території нашого села. Але батько наш увесь час говорив, що він ще від свого діда чув, що в тій могилі знаходиться золото. Було таке повір’я, що перед самісіньким Великоднем, коли місячно, на вершині тієї гори засвічується свічка. Це вказувало саме на те, що там і є золото.</p>
	<p>І от шестеро смільчаків вночі вирушили до тієї гори, щоб викопати золото. Тільки почали вони свою роботу, як звідки не візьмись, серед ночі, налетів такий вітер, що дерева почали з корінням вивертатись. А вітер так завивав, що здавалось, ніби, зграї вовків обходять з усіх боків. Чоловіки, налякані такою несподіваною зміною погоди, покидали всі свої інструменти і кинулись навтьоки. Відійшовши від могили метрів п’ятсот, все було тихо, ніщо і не нагадувало про буревій. І тоді люди зрозуміли, що те золото прокляте, aбо воно охороняється якоюсь неземною силою.</p>
	<p>Золото в таких могилах дійсно заховували, і заховували його козацькі ватажки. З козацької сотні про золото знали п’ять чоловік. І після закінчення бойових дій це золото роздавали козакам, але якщо ватажка було вбито, то золото називали проклятим. Тому що не змогли вберегти його. А якщо не змогли вберегти ватажка, то і до золота не змогли дістатись. Вже тепер, в наші часи, люди зрозуміли звідки бралась та свічка. То зірка так відсвічувала, що людям, які жили в низовині здавалося, що загорається свічка. І по цей день не припиняються розкопки тієї гори „чорними археологами». Але ніхто не знає чи викопали там золото, чи ні?</p>
	<p>Нам цю легенду розповів батько. Тепер ми розповіли її нашому синові. І сьогодні, коли приходиш до гори Острюхи, тебе охоплюють думки про те, чи</p>
	<p>справді все це було, чи це просто легенда.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20. Гора Острюха. Записано в Десні Козелецького району від Олексієнка Миколи Павловича (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
