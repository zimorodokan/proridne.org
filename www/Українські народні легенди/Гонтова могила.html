<!--#include virtual="/-/inc/general__page_start.inc" -->
<title>Гонтова могила ☼ Українська легенда ☼ Народна творчість</title>
<meta name="Description" content="Українська народна легенда Поділля «Гонтова могила» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Гонтова могила.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Гонтова могила <br><span class="article__headerDescription">Легенда Поділля</span></h1>
	<p>На околиці села Остропіль (Сербинівка) є невеликий ставок, а понад ставком зелена, густа посадка. Вона піднімається на високу гору-могилу. Цю могилу називають Ґонтовою. Її знають багато людей, тому що часто влітку ходять сюди збирати лісову ягоду-ожину. Але не всі знають, чому так називається ця гора.</p>
	<p>Давно це було. Пролетіла селом чутка, що з’явився в наших краях дуже хоробрий, справедливий отаман Іван Гонта — сотник надвірних козаків Потоцького. Потоцький подарував Ґонті два села, щоб мати з нього вірного слугу. Але козака це не спокусило. Він став не катом свого народу, а його вірним сином.</p>
	<p>У 1770 р. Остропіль захопив загін повстанців під проводом Швачки. Доведені до відчаю тяжким гнітом польських панів, остропільці на чолі з Іваном Гонтою взяли участь разом з козаками у повстанні, що дістало назву Коліївщина.</p>
	<p>Відбулась жорстока битва між козаками і шляхтичами. Оборонці на чолі з Гонтою героїчно бились з ворогом, але багато козаків загинули. А на місці битви хоронили полеглих. Кожен козак брав у шапку землі і висипав на тіла загиблих. Вони так багато насипали землі, що утворилася висока гора-могила.</p>
	<p>Німим свідком пережитих подій і кривавих боїв стоїть на околиці гора-могила, в якій, за народним повір’ям, поховані Гонта та його козаки, і називають цю могилу Ґонтовою, хоча відомо, що Гонта похований в селі Сербах Могилів-Подільського району на Вінниччині.</p>
	<p>Царські офіцери підступно заарештували хороброго керманича повстання Ґонту. З ним нечувано люто розправилася шляхта. За легендою, його голого посадили на розпечені штаби заліза, з живого зідрали 12 пасів шкіри, поступово відрубали руки, вуха, язик, викололи очі.</p>
	<p>До наших днів збереглися на стародавній остропільській землі пам’ятки довголітньої боротьби українського народу за своє національне та соціальне визволення.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74. Гонтова могила. Записано в Сербинівці Старокостянтинівського району від Паточки Марії Петрівни (1929) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
