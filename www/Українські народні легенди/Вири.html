<!--#include virtual="/-/inc/general__page_start.inc" -->
<title>Вири ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Вири» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Вири.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Вири <br><span class="article__headerDescription">Легенда Чернігівщини</span></h1>
	<p>Вири, щоб ви знали, це урочище, що розташоване неподалік Киселівки. Там небезпечно знаходитися в будь-яку пору року й за будь-якого часу доби. Чому, питаєте? Бо прокляття лежить на тому місці.</p>
	<p>Колись, розповідали мені моя прабабуся, коли я ще дитям була, жив на білому світі змій. Він був дуже страшний і великий. У нього було аж три голови. І кожної пори року він вимагав від поселян собі у жертву красуню. Їв свої жертви. Коли йому раз сказала одна баба, щоб забрав її собі на поживу, то змій відповів, що у старої м’ясо несмачне, шкіра груба, а обличчя некрасиве, а йому більш до вподоби красивих пожирати.</p>
	<p>Плачуть дівчата, плачуть їхні рідні, плачуть їхні женихи, що доведеться на страшну муку йти. Уже жінки й народжувати бояться, бо пожере змій їхніх дітей, якщо народяться доньки. А хлопчиків не було навіщо народжувати: з ким їм жити, коли дівчат змій переїсть.</p>
	<p>От і боялися люди і вдень, і вночі, і вранці, і ввечері, і влітку, і восени, і весною, і зимою, бо не знали, коли надумається Змій жертву вимагати та на кого своїм хвостом кивне.</p>
	<p>І кивнути йому раз прийшлося на найкращу красуню, яку мати тримала в ямі, котру ретельно оберігала від і людського, і змієвого ока. Як він її вистежив? Коли якось в сутінках вмитися тайно від мами вийшла до озерця, так він її й помітив. А та дівчина мала силу від землі, бо жила в землянці, із землею говорила, як із рідною їй людиною. Коли побачив змій дівчину, то виринув із озера й кричить:</p>
	<p>— Тебе хочу з’їсти!</p>
	<p>А земля як застугонить, як завирує під ним, так усі голови в різні боки й почали крутитися. А потім сторчака поставило змія, і пішли виром кожна голова в свою дірку. І розірвався він на частини.</p>
	<p>Так найбільший вир, то тіло змія, а три менші — його голови. І, кажуть, що буває в сутінках чути, як гуде змій, скликаючи свої голови докупи, та не може він перебороти силу матері-землі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Вири. Записано в Киселівці Чернігівського району від Сукач Ганни Антонівни (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
