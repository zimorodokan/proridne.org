<!--#include virtual="/-/inc/general__page_start.inc" -->
<title>Про Неопалимівську криницю ☼ Українська легенда ☼ Народна творчість</title>
<meta name="Description" content="Українська народна легенда Кіровоградщини «Про Неопалимівську криницю» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про Неопалимівську криницю.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про Неопалимівську криницю <br><span class="article__headerDescription">Легенда Кіровоградщини</span></h1>
	<p>Мої батьки народилися і жили у Неопалимовці, і я там народилася. Тоді Неопалимовка була величеньким селом — дві довгі вулиці і два провулки. А недалечко коло Інгулу, на околиці села, був колодязь. І яка ж там вода була! Дівчата не тільки з Неопалимовки, а й з Первозванівки, і даже з Коноплянки приходили з відрами за тою водою. Бо коли нею помиєш голову, то коси були пишними і блискучими. Маленьких дітей купали у тій воді, щоб не боліли, а больних лічили тою водою.</p>
	<p>Та коли прийшли німці, колодязь якось занепав, ніхто йому не давав ладу, цямрини обвалилися і колодязь засипали, щоб туди ніхто не впав.</p>
	<p>А тут шахту построїли, людей переселили у город, дали квартири. А хто хотів, узяв гроші та й построїлися на Новій Первозвановці. Це вже тепер називають Сонячне.</p>
	<p>Тільки люди кажуть, що на Різдво і на Паску ночами над криницею бачать тінь жінки, яка схиляється над тим місцем, де була животворна вода. Жінка плаче і приказує, що люди засипали їй очі, бо колодязі — то очі землі. Люди кажуть, що то Матір Божа просить людей берегти і воду, і природу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Про Неопалимівську криницю. Записано від Чернявської Галини Павлівни (1935) в с. Сонячне Кіровоградського району 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
