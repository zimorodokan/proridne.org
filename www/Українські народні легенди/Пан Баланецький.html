<!--#include virtual="/-/inc/general__page_start.inc" -->
<title>Пан Баланецький ☼ Українська легенда ☼ Народна творчість</title>
<meta name="Description" content="Українська народна легенда Буковини «Пан Баланецький» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Пан Баланецький.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Пан Баланецький <br><span class="article__headerDescription">Легенда Буковини</span></h1>
	<p>Був колись у Романівцях пан Баланецький. Він обгороджував муром все своє хазяйство. Зібрав людей і почав мурувати. Що за день зроблять, то за ніч розвалиться. Пан узяв два цигани-музиканти і сказав замурувати їх живими в мур. Зробили так, і мур не розвалювався. Змурували мур і зробили залізну браму.</p>
	<p>Той пан був такий, що нікого не слухав і нікого не боявся. Прийшло до него пісьмо, щоб він їхав до царя. А він не їде і габар не має. Через три тижні приїхали від царя посильні і кажуть:</p>
	<p>— Збирайтеся, пане, поїдем до царя.</p>
	<p>Пан їх нагодував, тих посильних, та й каже:</p>
	<p>— Ви, хлопці, відпочивайте, їжте, пийте, а я трохи попораюся по хазяйстві.</p>
	<p>Об’їхав конем усе своє хазяйство та й приїжджає до хати. А там був дід, його слуга. Пан набрав попелу і посипав у хаті, там, де був дід:</p>
	<p>— Щоб ви не виходили, бо як захочете вийти без мого дозволу, то я буду знати — на попелі буде слід.</p>
	<p>Пан не хотів, щоб дід бачив, що пан робить. А пан узяв два відра з золотом, пішов до себе в парк, там десь закопав то золото. Приходить до хати.</p>
	<p>— Гай, дідику, позамітайте цей попіл та й будьте здорові, бо мене беруть до царя. Дивіться тут за хазяйством.</p>
	<p>Пішов до тих посильних і каже:</p>
	<p>— Хлопці, я вже готовий з вами йти. Повставали ті хлопці, повмивалися та й питають:</p>
	<p>— Де ваша бричка?</p>
	<p>Пішли до брички і позбивали з коліс ободи. Хотіли його везти на їдних спицях, щоб люди бачили, як його везуть. Та й повезли його до станції.</p>
	<p>Як побачив пан, що його так везуть, випив пілюлю і так на возі й сконав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 8 січня 1980 року від Ф. Ф. Коханюка (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
