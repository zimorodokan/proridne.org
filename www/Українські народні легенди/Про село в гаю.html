<!--#include virtual="/-/inc/general__page_start.inc" -->
<title>Про село в гаю ☼ Українська легенда ☼ Народна творчість</title>
<meta name="Description" content="Українська народна легенда Полтавщини «Про село в гаю» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Про село в гаю.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Про село в гаю <br><span class="article__headerDescription">Легенда Полтавщини</span></h1>
	<p>З давніх-давен несе Сула води свої, омиваючи село Гаївщину. Колись воно називалось Скоробагатьками. А виникла ця назва від того, що один лохвицький міщанин Лук’ян Калін більше трьох століть тому звернувся з проханням до полковника Лубенського полку побудувати в цьому районі чотири млини і греблю, які б давали великий прибуток «полку військовому». Він запевняв, що з побудовою млинів швидко розбагатіють всі, хто матиме пряме відношення до будівництва.</p>
	<p>Щоб розбагатіти, розселилися біля майбутніх млинів будівничі, паралельно з млинами, в кінці греблі, будували собі житла. Люди з навколишніх сіл з гумором називали їх «скороспеченими багатіями». Та поселенці насправді скоро багатіли, бо дешева сила води запрацювала на них в повну силу. А невдовзі і їх село нарекли Скоробагатьками.</p>
	<p>Село швидко багатіло, розросталось і вже через кілька десятків років тут проживало більш сотні людей, які спільними силами за власні кошти побудували в Скоробагатьках церкву, а при ній церковно-приходську школу.</p>
	<p>Значно пізніше, в наш час, багате село перейменували з Скоробагатьок на Гаївщину, бо воно дійсно, як острівець на морі, потопає серед зелених насаджень лісових масивів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44. Про село в гаю. Записано в Червонозаводському від Сови Миколи Максимовича (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
