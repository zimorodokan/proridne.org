<!--#include virtual="/-/inc/general__page_start.inc" -->
<title>Надточіївка ☼ Українська легенда ☼ Народна творчість</title>
<meta name="Description" content="Українська народна легенда Чернігівщини «Надточіївка» ☼ Український фольклор, усна народна творчість України">
<link rel="canonical" href="https://proridne.org/Українські народні легенди/Надточіївка.html">
<!--#include virtual="/-/inc/pageType__Українська легенда.inc" -->

<article class="articleMain">
	<h1 class="articleMain__header">Надточіївка <br><span class="article__headerDescription">Легенда Чернігівщини</span></h1>
	<p>Із сімейством Скоропадських пов’язані романтичні історії. Пам’ять про одну з них залишилась у назві вулиці. В першій половині XIX ст. жив на Панській вулиці кріпак Надточій. ( Вулиця починалася біля панського маєтку, а закінчувалась на місці, де в 1864 р. коштом місцевих жителів була зведена мурована Свято-Казанська церква). Вродливий, неговіркий юнак служив при панському дворі, доглядав коней. Був добрим, приязним до людей, завжди допомагав у біді і скруті. Поважали його односельці і за природний розум, розсудливість, хазяйновитість. Сподобався він молодій, гарній панянці. Та й Надточію, що правду таїти, подобалась дівчина. Захоплення молодих людей скоро переросло в кохання. Зустрічались вони в панському саду, прогулювались в чудових липових алеях. До речі, алеї ті непогано збереглись аж до 70-х років і були улюбленим місцем розваг вуличної дітвори.</p>
	<p>Та дізнався поміщик про захоплення дочки, зустрічі під липами. Страшно розлютився. За його наказом Надточія було бито канчуками і відправлено рекрутом до армії. Так і не повернувся чоловік додому, але залишився в пам’яті односельців молодим, вродливим, добрим, а вулиця де він жив стала називатися Надточіївкою. Доля панянки, як говорили люди, склалася трагічно. Віддали її заміж за нелюба, не змогла дівчина винести наруги і наклала на себе руки. Документальних підтверджень цьому нема, можливо людська уява домислила фінал цього трагічного кохання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41. Надточіївка. Записано в Авдіївці Сосницького району від Кашича Анатолія Андрійовича (1954) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
