<!--#include virtual="/-/inc/general__page_start.inc" -->
<title>Опир гризун ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Опир гризун» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Опир гризун.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Опир гризун <br><span class="article__headerDescription">Демонологічна розповідь Гуцульщини</span></h1>
	<p>Жив у Верхнім Березові опир, якого прозивали Гризун. Та й він умер. А після його смерти по ночах щось ходило селом і рикало, як бик. І як у кого худоба в стайни відозветься, то до ранку здихала. Зібралися всі люди, порадилися і вирішили, що це ходить Гризун. І сказали, що його треба відкопати, о дванадцятій годині ночі відрубати йому голову і спалити.</p>
	<p>Зібралися люди з цілого села, пішли на цвинтар, відкопали гріб, відкрили, а той Гризун лежить на боці. Не горілиць, як його поклали туди. Зачали вони йому відрубувати голову. І що сокирою цюкнуть, то він кліпне. Кров бризкає з шиї, а голова не відпадає. Нарешті вони відрубали ту голову, віднесли труну на зарінок, обклали гіллям і запалили. Люди кругом стали з граблями, з вилами, з суччям — хто що мав, з тим ішов, щоби нічого не випустити з вогню. Бо опир міг в щось перекинутися, чи в бджолу, чи в ворону, чи в щось інше, і втекти. Як зачало горіти, труна зачала підскакувати на вогні.</p>
	<p>А в селі був ще один опир, живий, товариш Гризуна. Перекинувся він на дикого вепря і побіг туди рятувати свого товариша. Він думав, що люди поженуться за ним, а того лишать. А один чоловік як ударив того вепря колом по хребті, вепер ледве потягнувся в ліс. І люди побачили на другий день того опиря з переламаним хребтом. Він сидів на печи і вже до смерти не годен був ходити.</p>
	<p>А того опиря Гризуна таки там спалили. Як зачала та труна горіти й скакати, зачали з неї вилітати різні мотилі. А люди били то, хто чим міг. І то все там згоріло, і відтоді те місце називається Згарищем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 15 січня 1984 року Від Драгомирецького Миколи Михайловича (1950 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
