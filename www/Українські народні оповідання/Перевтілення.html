<!--#include virtual="/-/inc/general__page_start.inc" -->
<title>Перевтілення ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Перевтілення» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Перевтілення.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Перевтілення <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>В одному селі жив молодий хлопець, звали його Андрієм. Колись він любив одну дівчину. Але після того як по селу почали ходити чутки, що ця дівчина відьма, він покинув її. Жила ця дівчина біля нього, але Андрій навіть не дивився в той бік.</p>
	<p>Одного разу, коли він йшов біля її двору до нього підбігло цуценя. Андрій посадив його собі на шию, але цуценя виявилось дуже важким. Так він носив це цуценя багато разів, та згодом це набридло йому і він не звертав уваги на цуценя. Хоч хлопець був недурним, він часто не міг зрозуміти, чому цуценя почало саме вилазити йому на шию, хоч як він не старався його скинути.</p>
	<p>Одного разу Андрій не витримав, схопив цуценя і поніс додому. Прив’язав його і почав гострити сокиру. Потім він пообрубував кігті на передніх лапах цуценяти. І коли йшов додому, то помітив, що у тієї дівчини, яку всі називали відьмою, перебинтовані пальці на руках. Він зрозумів, що то дівчина перетворювалась в цуценя і намагалася зачарувати його. Наступного дня, коли він пішов до неї, то помітив, що двір і хата пусті, дівчина втекла. Тоді Андрій зрозумів, що відьми на світі існують.</p>
	<p>І зараз ця хата існує, але вона стара і розвалена, тому ніхто не боїться, що в ній і досі живуть відьми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6. Перевтілення. Записано в селі Малі Канівці Чорнобаївського району від Новоженцевої Лідії Олексіївни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
