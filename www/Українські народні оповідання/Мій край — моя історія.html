<!--#include virtual="/-/inc/general__page_start.inc" -->
<title>Мій край — моя історія ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Мій край — моя історія» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Мій край — моя історія.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Мій край — моя історія <br><span class="article__headerDescription">Народне оповідання Поділля</span></h1>
	<p>Мальовниче село Богданівці розтащоване поблизу річки Вовк, яка несе свої води у річку Буг, десь біля Летичева.</p>
	<p>Розкинулося воно у глибокій вузькій долині так, що від залізничної станції Масівці за декількасот метрів на південь, видніються крайні хати й дерева Богдановець.</p>
	<p>Судячи з усього, навколишня територія, де раніше розміщалось наше село, була вкрита густим лісом, повним різних звірів.</p>
	<p>Раніше за залізницею, яка проходить через наше село, біля річки Вовк знаходилася Верхня дільниця державного Деражнянського торфопідприємства. І от люди, які там працювали, знаходили роги оленів, кістки інших тварин. Очевидно, там була трясовина.</p>
	<p>За місцевими переказами село раніше розташовувалось біля самої річки Вовк, на західній частині горбка, що носить назву Холодного. Дотепер трактористи виорюють черепки домашнього посуду, раніше знаходили кам’яні сокири. Вали і кургани з північного боку села свідчать, що ця місцевість багата на ліс, воду й звірів, була заселена здавна, хоч про час заснування Богдановець нічого невідомо.</p>
	<p>За переказами, первісна назва села проста і милозвучна — Нивка. Під час набігу татарів село було спалено повністю. Люди переселились на інший пагорб, де в даний час і розташоване село.</p>
	<p>Хоч воно було і сховане від стороннього ока, татари його не залишали в спокої. Витоптували поля з посівами, вбивали людей. Це викликало жалість до жителів Нивки, тому в навколишніх селах говорили:</p>
	<p>— Біда в Нивці!</p>
	<p>Очевидно часто там була та біда, раз село з Нивки обернулося в Біданівці. Щодо подальшої назви села,люди розповідають по-різному.</p>
	<p>Одні казали, що село потрошки відродилось, непогано родилась і пшениця,головне — вдавалось її зібрати.</p>
	<p>— Бог дав нивці, — говорили в сусідніх селах.</p>
	<p>Звідси і назва —Богданівці.А інші говорили, що Богданівцями стали Біданівці лише тому, що було зручно вимовляти.Але дотепер старі люди наше село інакше, як Біданівці, не називають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Мій край — моя історія. Записано в Богданівцях Хмельницького району від Антонюк Катерини Василівни (1939) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
