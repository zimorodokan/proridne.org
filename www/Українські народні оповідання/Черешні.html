<!--#include virtual="/-/inc/general__page_start.inc" -->
<title>Черешні ☼ Народне оповідання ☼ Народна творчість</title>
<meta name="Description" content="Українське народне оповідання Покуття «Черешні» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Черешні.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Черешні <br><span class="article__headerDescription">Народне оповідання Покуття</span></h1>
	<p>Прийшов я до сусіда грати в шахи. А сусід мені каже:</p>
	<p>— Дивися, хто до мене йде. Оцей леґінь хоче в мене черешень. Я не маю нарваних. Якщо він сам полізе рвати, то обнесе мені всю черешню, бо видко по фігурі, що їдець з него добрий. Я говорю до него:</p>
	<p>— А вага у вас є? Він каже:</p>
	<p>— Є.</p>
	<p>— То давайте його зважим. А тоді най лізе на черешню. Бо він добре нарядився. Іде з путенькою.</p>
	<p>А в него така дитяча путенька, що на ній медведики намальовані.</p>
	<p>— Ну але як його зважити? Він сам не вагу не піде.</p>
	<p>А вага була якраз надворі. І ми починаємо важитись, щоб заохотити і його на вагу. Підійшов той леґінь, поздоровкався з нами і каже:</p>
	<p>— Що, важитеся?</p>
	<p>— Так. А скільки ти маєш ваги? — ми його запитали.</p>
	<p>— Сто шістнадцять, — сказав він.</p>
	<p>— Не може бути!</p>
	<p>І так ми його заманили на вагу. І справді було в ньому сто шістнадцять кілограмів. Сусід сказав мені тихенько:</p>
	<p>— Як добре. Сам пішов на вагу.</p>
	<p>І той поліз на черешню. Ми граємо і граємо в шахи, а наш Нестор рве черешні. Та більше їх їсть, як у відерце кладе. У хазяїна гра в шахи не йде. (Бо він скупенький). Дивиться він то вгору, то вниз. А на землі вже кісток від черешень повно. Та все сиплються й сиплються згори кістки. Сусід приговорює:</p>
	<p>— Черешні ще зеленкуваті. Дивись, щоб тобі не пошкодили. Нарешті Нестор зліз. Черешня була вже майже зовсім обірвана.</p>
	<p>І питає Нестор:</p>
	<p>— Почому черешні?</p>
	<p>— По п’ятдесять копійок.</p>
	<p>Нестор кладе свою путеньку з черешнями на вагу. Є три кілограми. Він хоче вже платити гроші. Хазяїн не видержує і лапає його за спину. Каже мені:</p>
	<p>— Степане, тримай. Ми зараз його зважим. Най він не тицькає мені пару копійок. Буду видіти, що він наїв.</p>
	<p>Ніяк не хотів іти на вагу Нестор. Нам насилу вдалося його зважити — на вазі було сто дев’ятнадцять кілограмів.</p>
	<p>— То ти з’їв три кілограми черешень, а кістки на землі? Я ж черешні продаю з кістками. То вже виходить шість кілограмів, без тих, що в путеньці. Забирай свої гроші і гони, би я тебе не видів. Маєш щастя, що я тобі вуйко. Іди, аби собі за ті гроші купив, най не кажу що.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Стецева, Снятинського району, Івано-Франківської області 26 жовтня 1986 року Від С. М. Буждигана (1935)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
