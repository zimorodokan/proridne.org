<!--#include virtual="/-/inc/general__page_start.inc" -->
<title>Закосичений капелюх ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Закосичений капелюх» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Закосичений капелюх.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Закосичений капелюх <br><span class="article__headerDescription">Демонологічна розповідь Гуцульщини</span></h1>
	<p>Колись вуйко, мої мами брат, полюбив дівчину, а вона померла. І, як то казали колись, учепився вуйка перелесник. Та дівчина почала йому зустрічатися, як жива. Він дуже часто видів її. Куди він ішов, усе її зустрічав і все її видів. І люди порадили йому, аби він ішов на роботу на чехи. І пішов він з лісорубами на чехи. Поклали вони в лісі колибу і почали робити. Проробили якийсь час, і одного рання побачив вуйко, що в него закосичений капелюх. Косиця за капелюхом! Робочі посміялися з вуйка. І не знали, хто то закосичив. А він думав, що то хтось з них.</p>
	<p>Через якийсь час капелюх був знову закосичений. І так на третій вечір, на четвертий — усе хтось косиці затикав у капелюх. І вуйка то розсердило. Хто то йому робить? Врубав він собі довгу шелігуру, поклав попри себе один кінець у вогонь і думає: «Хто прийде закосичувати капелюх, буду бити».</p>
	<p>Того вечора, а то був якраз новий місяць, він лежав і нібито спав, а сам чекав, хто буде закосичувати. Десь опівночі зарипіли в колибі двері і показалася жіноча голова. Та голова нахилилася, волосся впало наперед, потому дівчина пробрала волосся з очей, переступила через сплячих людей і простягнула свою довгу руку, щоб закосичити капелюх. А вуйко хапнув шелігуру і вправ її.</p>
	<p>І раптом звіялися вітри, ламалися буки і падали на колибу. Люде сиділи в колибі, і пройшла їм ніч у великому страху. Рано встали, а то все було так, як було. Ніде не було вломлених буків і колиба стояла ціла.</p>
	<p>Вуйко розказав усім, як було, і вони сказали йому: — Іди, Василю, додому та висповідайся, може, то тебе лишить. Вуйко вернувся додому, пішов до церкви, висповідався, і то його лишило геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 25 грудня 1983 року Від Малковича А. М. (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
