<!--#include virtual="/-/inc/general__page_start.inc" -->
<title>Переляк ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини, Подніпров’я (Наддніпрянщини) Чернігівщини «Переляк» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Переляк.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Переляк <br><span class="article__headerDescription">Народне оповідання Гуцульщини</span></h1>
	<p>Колись збиралися старі чоловіки одні до других на посиденьки та й довго сиділи. Та й говорили за відьми, та за чорти, та за вовкуни. Сидів один чоловік на таких посиденьках. Та й усі пішли, а він лишився на самім послідку самий. Та й каже хазяйці тої хати:</p>
	<p>— Дай мені якоїсь тички, аби мав чим обігнатися, як щось нападе. Жінка дала йому тичку, та й він пішов собі. Та й не ніс тичку в руках, як палицю несуть, а тягнув за собою. Він іде, а тичка ззаду по дорозі шкребче. А він забувся, що має в руці тичку. Чує — щось шкребче ззаду, і спудився він. Та й усе скоріше йде. А тичка ще більше шкребче. Він став бігом бігти. Прибіг спуджений додому, спустікав. Жінка питає:</p>
	<p>— Що з тобою?</p>
	<p>— Ой, я аж тепер спам’ятався, що тичка за мною шкребтала всю дорогу.</p>
	<p>Він спам’ятався аж тоді, як кинув тичку.</p>
	<p>На другий вечір він знов пішов на посиденьки в ту саму хату і розказав, як він перепудився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 8 березня 1984 року Від Драгомирецької М. Й. (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Переляк <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Сидять вечором куми в хаті, господиня подала на стіл вечерю, хатка малесенька. Аж зирк — вовк під вікном. Вовк мерщій до хліва, відшукати ягня чи курочку, а хазяїн за рогача, та до хліва.</p>
	<p>А в той час були штани-шаровари. Як побачив вовк дядька та йому поміж ноги. Заплутався у штани, а дядько й впав на вовка, та так міцно тримається. І так вовк витаскав того дядька аж за село, поки не розірвалось серце у вовка від переляку. А дядько, теж наляканий прийшов додому живий і здоровий.</p>
	<p>Ох і сміху ж було на довго.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25. Переляк. Записано в селі Лоташеве Тальнівського району від Тонковид Марії Петрівни (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Переляк <br><span class="article__headerDescription">Народне оповідання Чернігівщини</span></h1>
	<p>Ходять у народі розмови, що є на світі відьми. А мені мій свекор та його сини розказували таку історію.</p>
	<p>Коли свекор був молодий, служив у сонниці. Прийшов додому і пішов на гульню. Повертався звідти пізно вночі. А в шинелі одірвалося внизу, зачепилося за шпору та сіпає. А він озирається і великим страхом іде. Думав, що відьма якась. А коли прийшов додому, роздягнувся та й побачив, що то шинель роздерлася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12. Переляк. Записав Микола Зінчук у Плоскому Носівського району від Компанець Євдокії Сергіївни (1919) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
