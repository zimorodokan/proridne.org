<!--#include virtual="/-/inc/general__page_start.inc" -->
<title>Лісна ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Лісна» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Лісна.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Лісна <br><span class="article__headerDescription">Демонологічна розповідь Гуцульщини</span></h1>
	<p>Пішов тато з сином робити в ліс. Той син мав дома дівчину і за нею дуже тужив. У колибі було багато людей, не лиш тато й син. І до того хлопця стала приходити лісна. А він думав, що то його Марічка. Кажуть тоті рубачі:</p>
	<p>— Щось по нас лазить уночі й добирається до Івана. Це Лісна приходить дТванови. Будем її бити.</p>
	<p>Каже старий:</p>
	<p>— Я зроблю шеліґуру. Коли вона буде йти, я буду її шеліґуров бити. Пририхтував він собі ту шеліґуру. Чують усі рубачі, співає вона по лісі.</p>
	<p>— Іде, Іванку, твоя Марічка.</p>
	<p>А Іванко нічого не відповідає, мовчить. Входить вона, а тато Іванів не чекає, щоби вона дійшла до Іванка, ударив її шеліґуров. А вона вернулася і так по лісі голосила, що страшно було в колибі спати.</p>
	<p>Сказали рубачі:</p>
	<p>— Ти не бий її зразу, ти допусти, щоб вона прийшла до Іванка. Чують на другу ніч, іде по лісі й співає. Каже Іванків тато:</p>
	<p>— Пригасім ватру і лягаймо спати.</p>
	<p>Вона довго ходила й співала по лісі. Чують, затихло, нема співу. Входить вона до колиби й шукає Іванка. Переповзла через людей і лягла коло него спати. А Іванків тато схопив шеліґуру. Як ударив він її шеліґуров! А вона не тікала в двері, а в димник.</p>
	<p>І звіялася страшна буря. Почали падати на колибу дерева. Рубачі боялися, що вітер забере їх разом з колибов. Так напудилися всі! А Іванко сказав:</p>
	<p>— Тату, не треба було це робити. А тато каже:</p>
	<p>— Іванку, вона й тебе була би взяла. Не жалкуй за нею. Добре, що я скоро про це довідався. Бо би була нічого не допомогла й шеліґура, якби вона була довше до тебе приходила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 29 травня 1983 року Від Анни Петрівни Кирничук (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
