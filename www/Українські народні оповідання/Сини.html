<!--#include virtual="/-/inc/general__page_start.inc" -->
<title>Сини ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Сини» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Сини.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Сини <br><span class="article__headerDescription">Народне оповідання Поділля</span></h1>
	<p>У селі після війни жили дві жінки Ликера та Марія. Чоловіки їх загинули на фронті. В обох були сини. В Ликери Миколка, а в Марії — Петрик.</p>
	<p>Важко було вдовам піднімати дітей. З раннього ранку на полі, а ввечері — вся хатня робота. З домашнього господарства майже все йшло на податки в державу. Діти жили впроголодь. Одного ранку Ликера прийшла в справі до Марії і побачила, що та п’є молоко.</p>
	<p>— Я молоко все віддаю синові, а ти?</p>
	<p>— Я п’ю воду, забілену молоком, а молоко теж залишаю дитині.</p>
	<p>Промайнули роки, повиростали сини. Завербувалися на роботу на Донбас. Матері дочекалися синів у відпустку. Микола та Петро приїхали гарно зодягнуті, ще й валізи з речами привезли. Відкрив Микола валізу, виймає і показує матері свій гарний новий костюм, черевики, сорочки, білизну, шкарпетки і навіть капелюх.</p>
	<p>— Дивись, мамо, яке все гарне, модне, не те, що в селі. Буду першим парубком.</p>
	<p>Петро розпаковує свої речі і каже:</p>
	<p>— Мамо, це тобі хустка, а мені — літняк, це тобі спідниця, а мені — сорочка. Це тобі кофта, а мені — светр, а ось, мамо, тобі одеколон, будеш у мене найкраща і пахнути буде від тебе на всю вулицю.</p>
	<p>З того часу в селі всі знають, як правильно виховувати дітей, як їх любити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19. Сини. Записано в с. Уласівка Калинівського району від Олексієнко Людмили Сидорівни (1946) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
