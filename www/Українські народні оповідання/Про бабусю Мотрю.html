<!--#include virtual="/-/inc/general__page_start.inc" -->
<title>Про бабусю Мотрю ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про бабусю Мотрю» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про бабусю Мотрю.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про бабусю Мотрю <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>У сахнівчанки бабусі Мотрі було 3 сини. І були вони такі гожі, як оті чорнобривці, що золотять край доріжки від перелазу аж до самісінького порогу. А що вже працьовиті — всяка робота горіла в руках. То ж би радіти матері, радуватися, онуків бавити, так не довелося...</p>
	<p>Найстарший Василь, високий та кремезний, загинув у 1941 р. зробивши лише перший переможний крок. Середній Сергій, білоголовий та блакитноокий, як батько його, загинув неподалік від рідної оселі в селі Іржавці Канівського району. Найменший Іван, швидкий та гожий, все йшов та йшов уперед. І приносив листоноша солдатські трикутники, а в них — теплі й щирі слова, що так гріли серце. Писав він, що в тяжких боях згадує її ніжні руки і ласкаві очі, що б’є ворога нещадно, аби зажура зійшла з її лиця і посмішка освіжила його.</p>
	<p>Та ось останній лист із-під Берліна: «Чекайте на мене, мамо!» Тоді надумала бабуся Мотря вишити рушник, яким би її син витер порох війни. Радісно забігала голка, вишиваючи сонячні візерунки.</p>
	<p>Та раптом чорна, мов осіння ніч, звістка: «Не долетів ваш сокіл, упав, уражений ворожою кулею».</p>
	<p>І тоді бабуся Мотря заховала далеко-далеко той рушник, щоб не ятрив серце, не нагадував про той цупкий аркуш паперу, який називається похоронкою.</p>
	<p>Та не змогла заспокоїтися бабуся Мотря. Довгого зимового вечора знову взялася за рушник, густо впліталися у візерунок чорні нитки, лягаючи материнською журбою на полотно.</p>
	<p>А в день відкриття у Сахнівці обеліска Слави принесла старенька той рушник, тричі низько вклонившись, поклала його бронзочолим солдатам, які застигли в центрі села в німій зажурі, а поряд, ой як багато тих материнських рушників, омитих слізьми і зітканих горем.</p>
	<p>9 травня учні цілують рушник, вишитий бабусею Мотрею, цілують святу реліквію.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51. Про бабусю Мотрю. Записано в Сахнівці Корсунь-Шевченківського району від Захаренко Віри Петрівни (1937) Бзенко Тетяною 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
