<!--#include virtual="/-/inc/general__page_start.inc" -->
<title>Про чорні людські гріхи ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про чорні людські гріхи» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про чорні людські гріхи.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про чорні людські гріхи <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Було це літом, десь під Харковом. Пішли невістка і зовиця на базар. Зовиця візьми та й похвались, скільки в неї грошей багато. А невістка й позаздрила та й рішилась на великий непростимий гріх. По дорозі відняла вона у зовиці гроші, а саму спихнула у велику яму, куди з якогось великого заводу збігали всякі відходи. Як ні в чому не бувало, пішла невістка на базар, скупилась добре та й повернулась додому. А як спитали її, де ж зовиця, сказала, що розійшлись вони на базарі. Вона її чекала, чекала та й пішла сама назад, а де та вештається, їй невідомо.</p>
	<p>Але це ще не кінець історії. Мабуть, бог так дав, що біля тої ями, куди невістка спихнула зовицю, зупинилась бричка. Люди одні поверталися з базару, та й щось там у бричці поламалося. Нагнувся візник бричку справляти, аж чує, хтось кричить чи стогне. Підійшли усі, хто їхав по дорозі, до ями і побачили там жінку.</p>
	<p>Зняв візник віжки, прив’язав до них палку та й подав униз жінці. Вона схватилась за палку, потягли її та й витягли нещасну, а разом з нею витяглась сила вужів і п’явок, що присмоктались до неї. Жінка була зовсім слабка. Її стали розпитувать, що ж сталося. Вона тільки сказала, хто її вкинув, і знепритомніла. Відвезли її в лікарню, там вона через день і померла, бо вужі і п’явки висмоктали з неї кров.</p>
	<p>А невістку забрала міліція, посадили її, не змогла вона уникнути суду людського і Божого.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Про чорні людські гріхи. Записала Чурсіна Олена від Макогон Ганни Андріївни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
