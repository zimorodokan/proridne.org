<!--#include virtual="/-/inc/general__page_start.inc" -->
<title>Петрик ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Петрик» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Петрик.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Петрик <br><span class="article__headerDescription">Народне оповідання Поділля</span></h1>
	<p>Жив та був один лісник на ймення Петро. Жив він непогано, була дружина, були й діти. І ось якось простував він своїм господарством лісовим та й підслухав розмову двох зайців, які притулилися у кущі і плакалися одне одному. Один каже:</p>
	<p>— Ти знаєш, брате як важко жити на цім світі. Бігаєш, бігаєш по лісі, а попоїсти знайти не можна. І що це за місцина така. Ні тобі капустинки, ні тобі морквинки і де ті городи та грядки ростуть.</p>
	<p>— А знаєш, — каже другий, — є таке пророцтво, що на цьому місці має бути селище і непросте, а з людьми гарними, розумними, роботящими. І ще воно буде відрізнятися від інших тим, що люди тут будуть усі військові. А початок цьому всьому має дати наш лісник, дядько Петро.</p>
	<p>— Та що то ти говориш, невже ти не бачиш, що тут одні вовки та лисиці бігають, життя від них немає.</p>
	<p>— Ти дуже не спіши тікати від нас, бо скоро побачиш як усе в цьому краї зміниться.</p>
	<p>Послухав це лісник засміявся сам до себе та йде далі. Роздивляється навкруги, заглядає до кожної нірки, вітається зі звіром, тому що жити ж приходиться разом. Так дійшов до урочища.</p>
	<p>Дивиться, а дійсно краса ж яка навколо. Ліс зелений як рута стоїть, в ньому звірів не злічити; поруч ставок, плесо виблискує, риба хвостом виляскує; луги та поля широкі, вкриті травою та квітами, ну чим тобі не рай. А дійсно чому ж не перевезти свою родину сюди: для дітей просторо, для жінки місця вистачить, та й мені роботи тут хоч відбавляй. Подумав собі та й вирішив, що воно так і буде. Дійсно зайці правду базікали.</p>
	<p>— Повернуся додому заберу родину і будемо тут жити, дуже вже гарно на цьому місці.</p>
	<p>Так лісник Петро оселився із своєю родиною в нашому урочищі, яке згодом розбудувалося, стало військовим радгоспом, а на честь лісника село назвали Петриком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30. Петрик. Записано в с. Петрик Літинського району від Коберник Галини Анатоліївни (1961) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
