<!--#include virtual="/-/inc/general__page_start.inc" -->
<title>Любов і таємниця смерті ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Любов і таємниця смерті» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Любов і таємниця смерті.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Любов і таємниця смерті <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Бабуся розповідала, що в часи її молодості ходила легенда про хлопця, який закохався в мертву дівчину. Вона являлася йому як жива.</p>
	<p>А подробиці цієї історії такі. Одного разу хлопець пішов у клуб на танці, познайомився з невідомою дівчиною. Весь вечір хлопець танцював з нею, а тоді його друг запросив їх у гості. За вечерею хлопець ненароком вилив трохи вина на плаття дівчини. Потім провів її додому, домовились завтра зустрітися.</p>
	<p>Наступив день. Хлопець не міг витримати до вечора і прийшов до дівчини вдень. Вийшла мати, а хлопець їй і каже:</p>
	<p>— Погукайте мені вашу доньку.</p>
	<p>А мати йому:</p>
	<p>— Моя донька померла два роки тому.</p>
	<p>— Цього не може бути, — заперечував хлопець, — я з нею вчора танцював, ми в гостях були, вона сюди після вечірки прийшла зі мною і сказала, що тут живе.</p>
	<p>Запросила мати хлопця в дім, показала йому фотографії дівчини, фотографії з похорону дочки.</p>
	<p>Хлопець упізнав на них дівчину, з якою вчора познайомився. Особливо він здивувався, коли побачив на фотографії, що дівчина в домовині була наряджена в таке плаття, в якому вчора хлопець її бачив і на яке розлив вино.</p>
	<p>Прийшов з роботи чоловік жінки. Вислухав історію хлопця і дуже задумався. Хлопець теж розумів, що тут щось не те. Вернувся він додому сам не свій, ніяк не міг заснути, а вранці знову пішов до батьків дівчини і попросив дозволу сходити на могилу дочки. Пішли вони вдвох з батьком. Уже на кладовищі вирішили розкопати могилу. У домовині лежала та сама дівчина, а на її платті була пляма від вина...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Любов і таємниця смерті. Записала Кривоніжко Оксана від Макогон Марії Миколаївни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
