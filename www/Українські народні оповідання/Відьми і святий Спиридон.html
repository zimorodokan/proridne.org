<!--#include virtual="/-/inc/general__page_start.inc" -->
<title>Відьми і святий Спиридон ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Відьми і святий Спиридон» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Відьми і святий Спиридон.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Відьми і святий Спиридон <br><span class="article__headerDescription">Демонологічна розповідь Чернігівщини</span></h1>
	<p>Був колись такий чоловік, який не боявся відьом. Звався він Св. Спиридон. Парубком був такий гарний, що дівки так і бігали за ним. Та особливо горнулася до нього одна дівчина: і так, і сяк, а він — ніяк.</p>
	<p>Одного разу посварилися вони (а вона була відьма), от дівчина й каже:</p>
	<p>— Я тебе цієї ночі задушу!</p>
	<p>Настала ніч темна-претемна. Прийшла відьма душити Св. Спиридона, а він не спав і почув, що вона крадеться, обернувшись в кішку та й очима світить. Тільки скочила кішка Спиридонові на груди, а він її за хвіст та об землю. Убив і в рів кинув.</p>
	<p>Вранці люди знайшли тіло відьми, поховали його і хрест поставили. А відьми громадою живуть, то одна за одну й заступаються. Як довідались відьми про таку подію, постановили розірвати Св. Спиридона на шматки.</p>
	<p>Наступила ніч, ще темніша, ніж перша. Св. Спиридон пішов на</p>
	<p>відьмину могилу, сів на хрест, щоб вона не встала з гробу.</p>
	<p>Відьми зібралися до Св. Спиридона, а його нема вдома. На хресті вони</p>
	<p>не можуть його дістати і побачити. Ходять вони навкруг могили і нічого не бачать. Коли це убита відьма прорекла:</p>
	<p>— Сидить він на моєму хресті, тому я не можу встати!</p>
	<p>Як відьми те почули, зразу здогадалися, про кого вона. Почали радитися, як узяти до рук Св. Спиридона. От одна й каже:</p>
	<p>— Полетімо до київської відьми, вона нам допоможе.</p>
	<p>Полетіли. Прилітають назад з київською відьмою. А та відьма мудра була — походила, подивилася, понюхала скрізь та й каже:</p>
	<p>— Зберіть зараз дванадцять недогарків свічок, спалимо хрест і візьмемо Св. Спиридона.</p>
	<p>Відьми почали збирати недогарки, засвітили їх, щоб спалити хрест. От-от уже він впаде. Бачить Св. Спиридон, що біда, і каже:</p>
	<p>— Господи, Боже мій, укороти ночі хоч трошки, щоб хрест не перегорів до ранку, а то мені смерть!</p>
	<p>Тільки він це сказав, а півні: «Ку-ку-рі-ку!». Відьми й розлетілися на всі боки — хто куди, а Св. Спиридон остався живий.</p>
	<p>Ото Бог укоротив ночі для Св. Спиридона, та так воно і зосталося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Відьми і Святий Спиридон. Записано в Брагинцях Варвинського району від Гавриленко Н П. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
