<!--#include virtual="/-/inc/general__page_start.inc" -->
<title>Віддай шапку ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Кіровоградщини «Віддай шапку» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Віддай шапку.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Віддай шапку <br><span class="article__headerDescription">Демонологічна розповідь Кіровоградщини</span></h1>
	<p>Коли моя мама дівувала, була серед них дівка вперта, норовиста і хвалькувата. А тоді у їхньому селі втопився хлопець. Шукали його в річці, та так і не знайшли. А то дівчата якось запримітили, що ходить він ночами. Так гарно вдітий, у шапці. От та гонориста дівчина й каже:</p>
	<p>— А хочете, я зірву з нього шапку?</p>
	<p>Дівчата посміялися з неї, а вона знов за своє:</p>
	<p>— Заспоримо?</p>
	<p>Ніхто не хотів іти на таке, бо кожна боїться, але повірили. Діждалися ночі. От іде той хлопець. Дівчина підскочила до нього і зірвала шапку. Дівчата побачили це, заверещали і повтікали.</p>
	<p>На другий день ця дівка рада, що так ловко справилася. Та недовго раділа. Став той парубок за нею щовечора ходить. Вона вже й на вулицю не виходить. А ходив він за нею, бо хотів свою шапку. То вона вже ту шапку і викидала і що тільки з нею не робила, а він все одно приходить.</p>
	<p>Одної ночі вийшла вона у вінку, у стрічках, у руках шапка. Узяв він її за руку і пішов. Так ту дівку вже ніхто й не бачив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Віддай шапку. Записано в м. Новомиргороді від Філіпенко Олександри Євгенівни (1915) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
