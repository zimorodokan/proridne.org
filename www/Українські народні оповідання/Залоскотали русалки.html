<!--#include virtual="/-/inc/general__page_start.inc" -->
<title>Залоскотали русалки ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Залоскотали русалки» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Залоскотали русалки.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Залоскотали русалки <br><span class="article__headerDescription">Демонологічна розповідь Чернігівщини</span></h1>
	<p>З давніх-давен всім відомо, що на Зелені свята всяка нечисть хоче нашкодити людині. Тому люди і придумали безліч обрядів, аби захиститися від злих сил. Старі люди кажуть, що не можна на Зелені свята купатися в річці або ставку, бо русалки залоскочуть.</p>
	<p>Давно це було. Жив у селі Красилівка молодий хлопець, звали його</p>
	<p>Олексій. Роботящий він був, з чесного роду. Не одна дівка в селі мріяла вийти за нього заміж. Але він не спішив вибирати дівчину, на вечорницях з усіма співав, танцював, веселився.</p>
	<p>Та був в Олексія один недолік — не вірив він ні в яку нечисту силу, а тільки сміявся з усіх розповідей. Одного разу на Зелену неділю вирішив він поїхати на Десну скупатися. Їхав по вулиці, а люди відмовляли його від цього. Олексій тільки сміявся та й поїхав.</p>
	<p>І не повернувся ні ввечері, ні вранці, ні на другий день. Тільки через тиждень прийшов додому один кінь.</p>
	<p>Нема його і по сей день. Старі люди кажуть, що його залоскотали русалки та забрали у своє царство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6. Залоскотали русалки. Записано в Красилівці Бахмацького району від Іртач Ганни Олександрівни (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
