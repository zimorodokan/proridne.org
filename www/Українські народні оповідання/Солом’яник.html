<!--#include virtual="/-/inc/general__page_start.inc" -->
<title>Солом’яник ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Солом’яник» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Солом’яник.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Солом’яник <br><span class="article__headerDescription">Народне оповідання Поділля</span></h1>
	<p>Коли німці відступали, то мама з бабуньою, сховали мене в солом’янику під купою гною. Викопали яму, посадили мене у солом’яник (це така бочка, виплетена з соломи, у ню колись збіжжя насипали, то ніколи не зацвіте зерно у такій бочці). Зверху поклали дошки, присипали гноєм. Зробили мені продуху в одному місці, щоб не задихнулася, а самі в хаті сиділи, а коли почали стріляти, то в льошник сховалися.</p>
	<p>Сиджу я у схованці, а німці за кілька метрів поставили коло плота пушку і почали стріляти. Воно як бахкає — то земля кругом двигтить, обсипається, все ходором ходить. А я ж не знаю, що робиться! Трохи не вмерла з переляку. Думала, що живою засипле.</p>
	<p>Коли це чую — тихо. А тоді хтось зверху копирсається. Розсуваються дошки — мама, бабуня! І ну плакати, що я жива! Отаке-то було зі мною у тому солом’янику.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Солом’яник. Записано в с. Бохоники Вінницького району від Бортновської Марії Сильвестрівни (1923) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
