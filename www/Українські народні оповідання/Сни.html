<!--#include virtual="/-/inc/general__page_start.inc" -->
<title>Сни ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Сни» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Сни.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Сни <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>В одної бабці був внучок, звати його Сергійко. Приходить до бабуні і каже:</p>
	<p>— Ба, мені приснилось, що багато дітей їло кисіль, а я не їв.</p>
	<p>А вона його питає:</p>
	<p>— А чо ти не їв?</p>
	<p>— Не було чим їсти. Зламалася моя ложка (а ложка була дерев’яна, як колись).</p>
	<p>Ну, баба зварила йому кисіль. Сергійкові смакувало. А пізніше приходить і каже:</p>
	<p>— Ба, сьогодні снився знов сон...</p>
	<p>— А що це тобі сни сняться так часто?</p>
	<p>— Не знаю. Сьогодні уві сні всі їли пиріжки, а я ні.</p>
	<p>Бабуня засміялась і спекла йому пиріжків. (А що ж, як внук хоче). А потім захотілося йому портфелика. Він прийшов до бабці:</p>
	<p>— Ба, мені снилося, що всім діткам подарували портфелі. Я один остався без нього.</p>
	<p>— І я бачила цей сон. Ти був без портфеля, бо не знаєш букв. (Букваря баба купила йому вже давно, але він був ледачий, не вчився). Хлопчик Сергійко зрозумів, що не знає букв і йому нема куди потикатися. Весною він навчився читати і баба йому сказала:</p>
	<p>— Ти молодець! Нехай тобі присниться сон, що у всіх дітей п’ятірки і вчителька теж поставить тобі в щоденник п’ятірку.</p>
	<p>Сергійко почервонів, засоромився і сказав:</p>
	<p>— Про кисіль і пиріжки я сказав неправду. А з п’ятірками так робити не можна. Не переживай, я вчитимуся гарно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50. Сни. Записано в Яблунівці Корсунь-Шевченківського району від Бугай Ніни Олександрівни (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
