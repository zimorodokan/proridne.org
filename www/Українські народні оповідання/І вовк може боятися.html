<!--#include virtual="/-/inc/general__page_start.inc" -->
<title>І вовк може боятися ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «І вовк може боятися» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/І вовк може боятися.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">І вовк може боятися <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Це трапилося із людьми із сусіднього села, як я ще була молодою. Одного разу чоловік та жінка поверталися в село (чи вони з базару йшли, чи в гостях задержались, не скажу точно) через ліс. Дорога була довга, тому люди засвітла не дісталися додому. А знали, що в лісі є вовки, то вирішили розпалити багаття і біля нього заночувати. Відомо ж, що вовки вогню бояться.</p>
	<p>От розпалили чоловік та жінка спочатку малий вогник, тоді назбирали хмизу, товстого гілля, пригрілись коло вогню. А що були втомлені, то швидко поснули. Але десь серед ночі чоловіка розбудив якийсь шелест і сопіння. Розплющив він очі й побачив, що за декілька метрів від нього стоїть великий вовк. Вовк робив кілька кроків до вогню, а зразу ж відступав назад. Йому хотілося достатись до людей, але боявся вогню. Так вовк трохи посидів, посидів, а тоді повернувся і зник у темноті.</p>
	<p>Чоловік подумав, що вовк щез назовсім, підкинув у вогонь кілька товстих ломак і ліг знову. У лісі було тихо, тільки чути, як десь хлюпотіла річка та подекуди скрикували нічні птахи. Чоловік хотів піднятись і ще раз підкинути дров, але тут знову з’явився вовк і почав потихеньку наближатися до багаття.</p>
	<p>Чоловіка цікавила така поведінка вовка, він вирішив лежати тихо і спостерігати за звіром. А вовк із протилежної від людей сторони підійшов до вогню і струснув із себе воду. І чоловік враз зрозумів, що вовк ходить до річки, змочується у воді, а тоді приходить до вогню, струшує воду, щоб загасити вогонь. Так вовк кілька разів бігав до річки, а чоловік спостерігав за ним, аж поки незчувся, як і задрімав. Розчумався, коли відчув, що похолоднішало, глянув, а вогонь майже потух. Коли дивиться, а вовк наближається до них. Що робити? Сховатись не можна, бо вовк відразу стрибне і кришка! Лежить чоловік, не ворушиться. А що лежав він ногами до темноти, то вовк підійшов, узяв чоловіка за ногу і почав тягти. Чоловік заціпенів від жаху, а тоді, іншого виходу не бачив, як закричить на вовка, так той відразу і впав непорушно. Жінка собі спала, отож і не бачила нічого.</p>
	<p>А коли вовкові робили розтин, то побачили, що в нього розірвалося серце. Мабуть, від переляку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. І вовк може боятися. Записала Захарій Ольга від Захарій Євдокії Микитівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
