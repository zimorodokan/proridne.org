<!--#include virtual="/-/inc/general__page_start.inc" -->
<title>Гуманний випадок ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Гуманний випадок» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Гуманний випадок.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Гуманний випадок <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Було це наприкінці літа 1933 року в селі Бурти на Городищині. Голод зловісно розгортав крила смерті над простим селянством, укладаючи в могилу всіх — і колективіста, й одноосібника, й сільського активіста. Населення зраділо б падлу, та й його вже не можна було знайти. Люди їли жаб, трупи коней, що загинули від сапу, вбивали і поїдали один одного, викопували мертв’яків і їли їх. Картина на селі була жахливою: трупи лежали по хатах, на вулицях, і ніхто їх не прибирав.</p>
	<p>У такий моторошний час у сім’ї колгоспного сторожа Івана й ланкової Уляни народилася дочка. Здавалося б, чого прекраснішого, як не немовля, можна чекати від життя. Дівчинку назвали Євдокією, але батькам було не до неї: голод тяжким ярмом повис на шиях буртян.</p>
	<p>Якось у село приїхав перевіряючий із Черкас. Ніхто не знав, що йому потрібно і з якою метою він прибув, та селянам уже було байдуже: доведені голодом до краю люди морально дичавіли, байдужіли до всього оточуючого. Було зрозуміло: Бурти вимирають на очах. Іванова ж сім’я ще більш-менш трималася на ногах: від колгоспу Уляна отримувала пайок хліба.</p>
	<p>Коли перевіряючий зайшов до двору цієї сім’ї, жінка якраз вимочувала коноплі. Живіт Уляни після народження Дуні все ще був повний і не стухав, тому прибулець подумав, що вона вагітна. Він запитав:</p>
	<p>— А почему это ты, женщина, ждя ребёнка, работаешь?</p>
	<p>Уляна сказала, що вже народила дитину, але чоловік не йняв віри.</p>
	<p>Лише після того, як молодиця винесла з хати голодну Дуню, перевіряючий повірив. Побачене його настільки ошелешело, що той наказав негайно виділити Івановій сім’ї зерна на прожиток.</p>
	<p>Здається, ця історія досить типічна як на той час, але завдяки їй і вижила моя бабуся Євдокія в той час, коли вона була приречена на смерть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Гуманний випадок. Записано в Городищі Городищенського району від Ковальової Євдокії Іванівни (1933) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
