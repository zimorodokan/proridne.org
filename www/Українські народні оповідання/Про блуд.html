<!--#include virtual="/-/inc/general__page_start.inc" -->
<title>Про блуд ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про блуд» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про блуд.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про блуд <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Йшла війна. Був гарячий серпень 1941 року. Через станцію Подібна проїжджав санітарний потяг, який віз поранених червоноармійців на лікування подалі від бойових дій.</p>
	<p>Німецькі літаки-винищувачі, побачивши цей потяг, почали його бомбардувати. Один із снарядів потрапив у локомотив потягу і ешелон зупинився. Поранені бійці намагалися врятуватися втечею. Під шаленим обстрілом німецьких літаків-бомбардувальників радянські бійці з останніх сил втікали в поле, подалі від злощасної трагедії.</p>
	<p>Значна частина поранених заховалася у великому пшеничному полі, серед дозрілого колосу. Урожай в 41-му був напрочуд багатим, колос стояв густий і високий. Щоб знищити вцілілих радянських бійців, німці підпалили родюче поле. Сухі, налиті пшеничні колоски, потріскуючи, горіли високим голубим полум’ям, над полем стояв туманний дим.</p>
	<p>Після тих стражденних днів ще довго до села долинали страшні голоси, стогін, плач, лемент поранених бійців.</p>
	<p>Проходили роки, жителі села Подібна ходили через це, уже мирне поле, в сусідні села Цибирманівку і Яроватку в гості до знайомих, родичів. Та повертаючись пізно ввечері додому, важко було знайти дорогу навіть при повному місяці нападав блуд. І люди манівцями довго блукали по цьому полі аж до третіх півнів.</p>
	<p>І що б не сіяли на цій ниві, завжди серед жита-пшениці зацвітали червоні маки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Про блуд. Записано в Подібній Маньківського району від Мандлюк Надії Іванівни (1969) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
