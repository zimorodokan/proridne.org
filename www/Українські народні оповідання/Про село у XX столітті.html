<!--#include virtual="/-/inc/general__page_start.inc" -->
<title>Про село у XX столітті ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Про село у XX столітті» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про село у XX столітті.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про село у XX столітті <br><span class="article__headerDescription">Народне оповідання Поділля</span></h1>
	<p>Страшне і важке було XX століття для України і для Заливанщини .Неврожайні літа, посуха, голод йшли одне за одним. Були роки, коли в селі висихали всі криниці, крім Свяченої, Злодійської і ще кількох. У ті роки було, що на все село вода була у 5 криницях. А були такі роки, що жито і пшениця проростали в колосках. Важко було, голодували, але якось виживали. Та прийшов страшний 1932 -1933 роки. Страшний як для України, так і для нашого села. Ніхто не думав, що влада так зробить проти власного народу, проти своїх дітей. Було так, що не можна було піти самому в інше село, бо з’їдять. Заливанщину трохи спасло, що будували стратегічне шосе Вінниця — Житомир, яке проходило біля Заливанщини на Голендри. На цьому будівництві людей трохи кормили.</p>
	<p>Ця дорога була потрібна для того, щоб військову техніку швидко з Голендрів переправляти в сторону західного кордону. А в ті роки кордон був не так і далеко.</p>
	<p>Під час голодомору першими вмирали батьки, які всіляко старались нагодувати дітей. А коли вмирали, то дітей голодних, напівживих звозили до школи до льоху і там їх скидали доходити. І не було ні комсомольців, ні комуністів, щоб спасти хоча б дітей. А вони лежать там голодні, опухлі, ледве ворушаться, просять хліба. А допомогти ніхто нічим не може, бо все забрано. До останнього.</p>
	<p>Наша сім’я вижила лише тому, що зерно було заховане в гною, і коли шукали і вигрібали все, та не здогадались, що воно саме там може бути заховане.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Про село у ХХ столітті. Записано в с. Заливанщина Калинівського району від Галацюк Ніни Гаврилівни (1938) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
