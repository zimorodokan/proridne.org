<!--#include virtual="/-/inc/general__page_start.inc" -->
<title>Чорт на господарці ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Чорт на господарці» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чорт на господарці.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чорт на господарці <br><span class="article__headerDescription">Демонологічна розповідь Бойківщини</span></h1>
	<p>Одного разу по весні не стало худобі сіна. Жінки зібралися, пішли на Чехословаччину, за границю, і там нажали трави. Перейшли наш бік і відпочивають. Прилетіло пару пташків і коло тих жінок співають та й співають. Їдна жінка каже:</p>
	<p>— Дивіться, який то файний пташок. Їдно око, як око, а друге — червоне.</p>
	<p>А друга каже:</p>
	<p>— То би варто такого пташка взяти й домів. А жінки їй:</p>
	<p>— Нащо він тобі ся здав? Нехай літає та співає.</p>
	<p>А та взяла його до рук, подержала та й пустила. Узяли жінка траву у веретах на плечі та й несуть. А той пташок скочив та й на тоту траву їй сів, на верету.</p>
	<p>Принесла вона траву додому, кинула до стодоли, а пташок — на під. А з того пташка зробився чорт. І вони того чорта годували. Варили йому чир, але ніколи не солили. Кілько років той чорт у них був, то не знаю.</p>
	<p>Син тої жінки оженився. Жінка породила дитину, а через тиждень померли дитина і жінка. Ніхто не знав, чого вони померли. Оженився він з другою — так само померли жінка й дитина, як і перше. Оженився з третьою — таке саме зробилося, як і з тими двома: вродилася дитина, і померла жінка разом з дитиною. Оженився він з четвертою, але взяв таку бідну зовсім.</p>
	<p>Тота четверта була вже груба. І пішов він до ворожки. Ворожка йому й каже:</p>
	<p>— Коли буде жінка родити, то нехай не дома родить, а в родичів. Як далеко до родичів — най родить в сусідів, але не дома.</p>
	<p>Так вони й зробили: вродилася дитина в сусіди, перехрестили її, і жиють собі.</p>
	<p>Люди говорили, що там є чорт, але не всі вірили. А їдного разу мама дала мені полотна і каже:</p>
	<p>— Іди най той тобі скроїть сподні, а я зшию.</p>
	<p>Взяв я полотно і пішов. Входжу до сіней. Жінка з донькою мелють збіжжя на жорнах, і каже мені жінка:</p>
	<p>— Зачекай, Василю, зараз Микола ввійде.</p>
	<p>Я став у хаті коло порога, а по лавици так бігає чорт, як би то був підключений. Він був, сам не можу сказати який, не червоний і не зовсім чорний. Я дуже не придивлявся. А росту мав, може, півметра. Я так напудився, що не було часу й придивлятися. Обернувся коло порога та й бігом аж до свої хати. Прийшов додому, а мама питається:</p>
	<p>— Що ти так скоро?</p>
	<p>— Я чорта напудився, — кажу. — Не хочу ні сподень, нічого. І більше я туди не йшов сподні кроїти.</p>
	<p>Той чоловік, що мав чорта, ходив по ворожбитах, як би ся того чорта збути. Їден ворожбит йому каже:</p>
	<p>— Інакше ся не збудеш, хіба на друге місце хату покладеш.</p>
	<p>Так він і зробив. Попросив собі фіри з цілого села і розбирав старі хати. Що з хати знімав, зразу на фіру клав — на землю не можна було покласти. І за раз усі фіри від’їхали, бо як другий раз та сама фіра під’їде, то чорта забере. І каже ворожбит:</p>
	<p>— Підвалини лишай і піч лишай.</p>
	<p>І лишив він підвалини й піч, і шопу з дровами, бо більше фір не було, аби забрати з собою дрова. Побудувався він на другім городі і жив прекрасно.</p>
	<p>Через сім років я вернувся з Німеччини додому. Дрова в тій шопі стояли всі в купі, бо ніхто не брав, — усі боялися чорта.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 21 липня 1994 року від В. П. Лучканича (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
