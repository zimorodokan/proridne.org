<!--#include virtual="/-/inc/general__page_start.inc" -->
<title>Про рушницю, яка сама стріляла ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Сокирянщини «Про рушницю, яка сама стріляла» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про рушницю, яка сама стріляла.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про рушницю, яка сама стріляла <br><span class="article__headerDescription">Демонологічна розповідь Сокирянщини</span></h1>
	<p>Розказують, що жив тут колись дід Гнат. Був він великий чарівник, і була у него така рушниця, що сама стріляла, як був на городі заєць. Цей дід Гнат заприятелював з дідом Матейом, моїм прадідом. І як став старий, то й сказав дідови Матею:</p>
	<p>— Гай, Матею, в тебе багато дітей. Я продам тобі цю рушницю та будеш їсти м’ясо. Ти та й діти твої. Ця рушниця сама стріляє. Як заєць є на городі, вона клацає. Вона буде тебе будити.</p>
	<p>Приніс дід Матей ту рушницю додому, почепив її на кілок. Увечері ляг спати, баба Ірина буди його:</p>
	<p>— Матею, вставай, бо рушниця клацає.</p>
	<p>Дід устав, узяв рушницю, вийшов на подвір’я, дивиться: бігає по подвір’ї заєць. Вистрелив дід і того зайця вбив. І так було щоночі. А одного разу дід лиш ляг і заснув, а баба знов його буди. Дід думає: «Як раз не встану, то шо буде?» Та й лежить. Чує: рушниця ще раз клацнула. А він далі лежить. А рушниця як бабахне! І в стелі дірка зробилася. Діти поперелякувалися. Повна хата диму, а баба Ірина каже:</p>
	<p>— Візьми, Матею, цю рушницю і віднеси назад туди, де ти її взяв. Мені не треба м’яса від чорта. В мене діти. Нащо мені смерти в хаті?</p>
	<p>І він відніс рушницю назад Гнатови.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
