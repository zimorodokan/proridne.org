<!--#include virtual="/-/inc/general__page_start.inc" -->
<title>У птахів не так, як у людей ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «У птахів не так, як у людей» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/У птахів не так, як у людей.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">У птахів не так, як у людей <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Жив у нашому селі багач Матвій. Господарство його славне було: воли, корови, вівці, свині. А птиці — видимо-невидимо. Мабуть, і рахунку їм не знав. Чоловік він був хазяйновитий, але якийсь відлюдькуватий, недобрий. Кажуть, таким рано чи пізно доведеться розплачуватись за зло. Невідомо й дивно, що до нього у подвір’я щороку прилітали лелеки, будували гніздо та виводили пташенят (кажуть ці птахи «чують» злого й доброго чоловіка).</p>
	<p>Однієї весни лелеки довго кружляли над селом і все-таки вибрали його подвір’я (хоча залишки гнізда хазяїн скинув). У Матвія саме почався «падьож» на птицю. Чоловік не знаходив собі місця від злості. А тут, як на диво, у лелек сильний і плідний приплід. Раділи птахи, синів від злості Матвій. Якось в ночі, коли лелеченята мирно спали, притулившись один до одного, він видерся на дерево і скинув їхнє гніздо, пташенят потопив.</p>
	<p>Цілий день стукотіли дзьобами батьки-лелеки, потім їх не стало. Надовго.</p>
	<p>Та й в Матвія не наладилось, розпалась сім’я, перевелася худоба, птиця. Доживати віка довелося у злиднях і самоті, зате лелеки через кілька років прилетіли й оселилися на другій вулиці, у бідняка-добряка Пилипа. По сьогоднішній день на старій, майже всохлій груші, красується розкішне гніздо. Щовесни оживає воно пташиним клекотом. І добре, що теперішні господарі ставляться до цього спокійно і шанобливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. У птахів не так, як у людей. Записано в Козацькому Звенигородського району від Ящук Віри Максимівни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
