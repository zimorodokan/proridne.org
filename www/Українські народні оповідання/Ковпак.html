<!--#include virtual="/-/inc/general__page_start.inc" -->
<title>Ковпак ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Ковпак» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Ковпак.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Ковпак <br><span class="article__headerDescription">Демонологічна розповідь Чернігівщини</span></h1>
	<p>Було це дуже давно. Приблизно вісімдесят років тому.</p>
	<p>Молодь того часу збиралася гуляти біля кладовища. Кожного вечора вони там гуляли, співали пісні. І от настав час для гадання. Парубки вночі ховалися на кладовищі під хрестами. На них були одягнені шапки. Дівчатам потрібно було зняти з хлопця шапку, а наступного дня вони дізнавалися, хто котрої суджений.</p>
	<p>І от настали гадання. Дівчата пішли вночі на кладовище, а хлопці в той час були вже там. Кожна дівчина зняла з хлопця шапку, але при цьому вона не знала, з кого. Наступного дня дівчата зібралися, щоб дізнатися, хто котрої буде наречений. Кожна дівчина знайшла собі хлопця, а от тільки одна не знайшла. Серед усіх не знайшовся той хлопець, ковпак якого був в однієї з дівчат. І та дівчина розповіла :</p>
	<p>— Я бачу, аж хтось сидить, то я відразу забрала ту шляпу і швиденько пішла.</p>
	<p>Той ковпак залишився у дівчини. І от одного вечора вона лягла спати, але з думкою, хто її суджений і чий це ковпак. Вона довго не спала. Аж тут чує, що хтось під вікном каже :</p>
	<p>— Поверни мені мій ковпак.</p>
	<p>Дівчина зібралася, забрала своїх подруг і пішли відносити ковпак. Повернувшись додому, вона лягла спати. Рано-вранці прокинулась, вийшла на вулицю і побачила той самий ковпак. Вона злякалася. Вночі дівчина знову почула голос :</p>
	<p>— Поверни мені мій ковпак, але цього разу сама.</p>
	<p>Бідолашна пішла на кладовище, підійшла до того хреста і поклала на могилу. І тут перед нею з’явився образ чорта. Він промовив:</p>
	<p>— Тепер ти навіки моя.</p>
	<p>Наступного дня дівчину знайшли мертву на могилі. Ніхто нічого не знає і не розуміє причину її смерті. Але всі думали, що це серцевий напад.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Ковпак. Записано в Шестовиках Чернігівського району від Марченко Ніни Іванівни (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
