<!--#include virtual="/-/inc/general__page_start.inc" -->
<title>Заробив, як Блонський на милі ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Заробив, як Блонський на милі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Заробив, як Блонський на милі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Заробив, як Блонський на милі <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>«Заробив, як Блонський на милі». І дотепер на межі земель Пугачівки і Шуляк зберігаються садок, ставочок та залишки руїн садиби-хутора Блонського. Це був заможний селянин, який жив на хуторі за селом. Але він прагнув ще більше заробити грошей.</p>
	<p>Було це десь на початку XX століття, коли наші односельчани, прочувши про гарні заробітки в Америці, і собі вирішили спробувати щастя. Вирушили за океан. Пропрацювали добре і задоволені повернулися додому. І був серед них один підприємливий селянин, який захотів ще підзаробити на сільських нестатках. Для селян завжди були головними сіль, сірники, мило, чого вдостатку вистачало в багатій і ситій Америці.</p>
	<p>Ось він вирішив закупити мила, щоб потім перепродали у селі. Проте йому так не хотілося платити податок за перевіз мила, а хтось із насмішкуватих товаришів порадив перев’язати ящики з милом мотузком і кинути за борт.</p>
	<p>Прив’язавши один кінець до палуби корабля, задоволений що не треба тратити лишню копійку, спокійно жартуючи та передбачаючи гарний заробіток, перетинав він океан.</p>
	<p>Коли Атлантичний океан залишився позаду, заробітчани прибули в перший порт. Блонський піднімав свій товар і яке було його розчарування, коли замість мила він підняв лише мотузок. Мило змилося водою океану. Розчарований, він скривився від болю, зате скільки сміху було. І, можливо, забулося ім’я цього селянина, але й дотепер про такий заробіток говорять: «3аробиш, як Блонський на милі.»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15. Заробив, як Блонський на милі. Записано в Нагірній Жашківського району від Тонковида Андрія Корнійовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
