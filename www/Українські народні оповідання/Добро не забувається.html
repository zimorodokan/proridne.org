<!--#include virtual="/-/inc/general__page_start.inc" -->
<title>Добро не забувається ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Добро не забувається» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Добро не забувається.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Добро не забувається <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Були в нас у селі люди, які завжди приходили на допомогу в скрутну хвилину. І баба Зіньчиха-повитуха, і Марко німий — травознай, костоправ, і баба Даценчиха знімала порчу, переляк. Всі вони хоч і були неграмотні, але дуже допомагали людям.</p>
	<p>Одного разу посварилися на вигоні біля криниці дві сусідки. Одна іншій спересердя і каже:</p>
	<p>— Будеш у корови доїти не молоко, а кров!</p>
	<p>І дійсно: не стало молока, з дійок цвіркала кров, худобина слабіла. Побігла бідолашна жінка до баби Даценчихи, розказала про свою біду, просить допомоги.</p>
	<p>Не забарилася бабця, прийшла рятувати корову. Перед тим, як зайти в хлів, наказала синові цієї жінки:</p>
	<p>— Дивися ж, хто прийде до хати і буде щось просити, гони з двору. Нічого не дай в руки!</p>
	<p>Тільки Даценчиха почала щось шептати, а зла сусідка і до двору.</p>
	<p>— Позич мені, Ївго, ситечко, я просію борошно!</p>
	<p>— Та в тебе ж своє є, — відповіла жінка.</p>
	<p>— А в тебе краще і більше, позич!</p>
	<p>— Не позичу!</p>
	<p>— Ідіть, тітко, з двору, нам ніколи з вами розмовляти, робота чекає, — вмішався в розмову і син.</p>
	<p>— То я хоч травички зелененької у вас вирву, бо в мене телятко маленьке.</p>
	<p>І похапцем хватає траву. Син не втримався:</p>
	<p>— Викиньте, тітко, траву і геть з двору, бо зараз викину, — ще й ломакою пригрозив хлопець.</p>
	<p>Баба одробила корові, все зле як рукою зняло. Та й сусідка їх більше не зачіпала. А бабі Даценчисі ще довго дякували, і до цього часу її пам’ятають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Добро не забувається. Записано в селі Виграїв Корсунь-Шевченківського району від Рябоконь Марії Омельківни (1926) Куклою В. Б. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
