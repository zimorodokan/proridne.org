<!--#include virtual="/-/inc/general__page_start.inc" -->
<title>Як людина може заблудитися ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Поділля «Як людина може заблудитися» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як людина може заблудитися.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як людина може заблудитися <br><span class="article__headerDescription">Демонологічна розповідь Поділля</span></h1>
	<p>Є такі місця, де на людину нападає блуд, і та людина не знає, куди йти, нічого не знає. Їден чоловік в то не вірив.</p>
	<p>— Чого б це я у своєму селі заблудився? — сміявся він.</p>
	<p>От їдного разу вертався він від брата, йшов левадою, де знав кожен клаптик землі як свої п’ять пальців. Аж дивиться, перед ним якесь поле. Похитав головою, вщипнув себе — нема нічого такого, що він бачив тут раніше. Що робити?</p>
	<p>Йде вперед. Дійшов до якоїсь річки, заліз у мочарі, вернувся назад — стоїть на окраїні лісу. Де той ліс у селі взявся? І це все серед білого дня! Вкрився чоловік потом, злякався. Довго він так ходив, бо то його водив блуд. А тоді перехрестився три рази, прочитав «Отче наш» і блуд його покинув. Весь мокрий, у болоті, в обірваному одязі стояв чоловік якраз коло свого города. Сметана, яку ніс від брата, бо своя корова не доїлася, збилася в масло.</p>
	<p>Отаке буває.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Як людина може заблудитися. Записано в Попівцях Барського району від Боднаревської Олени Герасимівни (1920) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
