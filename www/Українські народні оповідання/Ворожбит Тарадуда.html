<!--#include virtual="/-/inc/general__page_start.inc" -->
<title>Ворожбит Тарадуда ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Ворожбит Тарадуда» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Ворожбит Тарадуда.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Ворожбит Тарадуда <br><span class="article__headerDescription">Демонологічна розповідь Гуцульщини</span></h1>
	<p>Був чоловік та й мав любаску. Та й хотів збутися жінки. Пішов він у Дихтинець до ворожбита Тарадуди. — Зробіть мені так, аби жінка вмерла. А Тарадуда сказав:</p>
	<p>— Най буде. Ночуй, і цеї ночі зробимо.</p>
	<p>Лишився чоловік на ніч, а ворожбит пішов до сіней щось примовляти. Та увійшов до хати й каже:</p>
	<p>— Як втворю двері і як ускочить з сіней до хати жаба, аби ти їй шию відтяв.</p>
	<p>Та дав тому сокиру.</p>
	<p>— Жди.</p>
	<p>Вскочила жаба, а цей відтяв їй сокирою голову. Пирснула з жаби кров і вискочили з неї жабенята, і зачали крікати, пищати коло жаби. Ворожбит сказав йому:</p>
	<p>— Іди, чоловіче, додому, все вже готове.</p>
	<p>А там був другий чоловік, що прийшов примовляти і ночував. І другої днини рано він запитався в примівника:</p>
	<p>— Чого то ті жабенята так пищали? А примівник сказав:</p>
	<p>— Він не жабі відтяв голову, а відтяв свої жінці. А то діти так плакали, що мама вмерла.</p>
	<p>Прийшов той додому, поховав жінку і жив собі з любаскою. А відтак любаска вже не мала його ні за що, і він пішов до того ворожбита другий раз, чи би йому так не зробив, щоби вже й любаски не було. А Тарадуда йому сказав:</p>
	<p>— Нічого тобі я більше не зроблю. Треба тобі жити з цею, що-с хотів.</p>
	<p>Та й погнав його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 8 березня 1984 року Від Драгомирецької М. Й. (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
