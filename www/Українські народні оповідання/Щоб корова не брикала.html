<!--#include virtual="/-/inc/general__page_start.inc" -->
<title>Щоб корова не брикала ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Щоб корова не брикала» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Щоб корова не брикала.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Щоб корова не брикала <br><span class="article__headerDescription">Народне оповідання Гуцульщини</span></h1>
	<p>Колись два хлопи поїхали в поле (поїхати з гір у рівнинні села) міняти гуслянку на хліб. І ночували в одного ґазди. Коня завели в стайню, а сами були в хаті. А ввечір один з них пішов кутати коня. Ґазда кутав корову в стайни. Та й каже, що в него корова брикає. -...А між гуцулами є такі, — каже, — що можуть примовити проти цего. Дав би-м ґелетку фасуль, аби хтось примовив. А цей як учув за фасулі, та й зачав казати ґазді:</p>
	<p>— Цей чоловік, що зо мною є тут, таке вміє примовляти маржині. Ґазда в стайни докутується, а цей дав коневи та й пішов до хати. Та й каже товаришеви:</p>
	<p>— Треба щось зробити, аби взяти ті фасулі... Ґазда входить та й каже:</p>
	<p>— Цей чоловік казав, що ви вмієте примовляти худобі. Чи ви би не примовили, аби не брикала моя корова? Корова добра, але брикає дуже.</p>
	<p>А цей відповідає:</p>
	<p>— Вмію я це. Тато мій умів, та й я вмію. Що буду вміти, та й буду примовляти.</p>
	<p>І сказав він найти дев’ять прутиків з дев’ятьох плотів і цілої води. Пішов він у стайню, розклав під коровою з тих прутиків ватерку, згасив вогонь і дав корові покушати тої води. Та змочив їй коло серця і вим’я. А решту води висипав туди, де сходилися три плоти.</p>
	<p>Взяли вони фасулі і поїхали т’хаті. Відтак приїхали, і ґазда казав, що корові помогло, більше не брикала. І дякував ґазда їм, що помогли з коровою.</p>
	<p>А що корові помогло, так вони й не знали, бо той примовляти таки нічого не знав. Він просто обдурив ґазду, аби взяти фасулі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шепіт, Косівського району, Івано-Франківської області 14 березня 1987 року Від Василя Федоровича Александрука (1953 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
