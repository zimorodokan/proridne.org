<!--#include virtual="/-/inc/general__page_start.inc" -->
<title>Чи є життя на тому світі ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Чи є життя на тому світі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чи є життя на тому світі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чи є життя на тому світі <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жила на світі одна сім’я: батько, мати і дочка. Між матір’ю і дочкою часто велися розмови про життя і смерть, про таємниці світу, про зорі і небо. Дівчину дуже цікавило питання, чи є життя на тому світі. Мати пообіцяла, що коли вона помре і явиться, що є життя на тому світі, то вона в день народження дочки зупинить в домі всі годинники в дванадцятій годині ночі.</p>
	<p>Через три роки мати померла. Дівчина чекала, щоб мати виконала свою обіцянку, але та не подавала з того світу ніяких знаків.</p>
	<p>Пройшло трохи часу — захворів батько. Дівчина просиджувала біля нього багато днів. Якось вона розповіла батькові про свою домовленість із матір’ю. Батько уважно вислухав дочку, але нічого їй не сказав, не пообіцяв. Недовго він хворів, незабаром помер.</p>
	<p>У переддень дня народження дівчині приснився сон, ніби батько просить її одягти красиве нове плаття і прийти в ресторан на вечерю, вони з матір’ю теж туди прийдуть. Дівчина одяглась гарно і пішла в ресторан. Не побачила вона там ні батька, ні матері. Гості, що прийшли на день народження, подарували дівчині багато подарунків, серед них кілька наручних годинників. Рівно о дванадцятій годині ночі всі годинники зупинились.</p>
	<p>Отже, на тому світі є життя. І ті, хто помер, знають про нас усе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Чи є життя на тому світі. Записала Димчук Катерина від Малій Ганни Семенівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
