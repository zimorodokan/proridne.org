<!--#include virtual="/-/inc/general__page_start.inc" -->
<title>Нічна пригода ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини), Полтавщини «Нічна пригода» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Нічна пригода.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Нічна пригода <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Вечір. Яскраве сонечко вже ховається за хмарами. З калини лунає ніжний спів солов’я. Навіть Марійка вийшла з хати у садок. Вона любить слухати солов’їну пісеньку. У садку провіває ніжний вітерець. Дівчинка сидить на пеньочку і вслухається у спів. Несподівано соловей зникає поміж дерев. Тиша. Марійка ще сидить у садку. Вже темрява охоплює садок. А у траві щось зашелестіло. Воно порушило тишу, у яку поринула Марійка. Дівчинка зрозуміла, що вона не сама, тому швидко встала і побігла до матері. Мама готувала вечерю, прибирала.</p>
	<p>— Мамо, мамо, у садку хтось є. Він страшний.</p>
	<p>Мати була здивована. Вона із зацікавленням спитала:</p>
	<p>— Хто це? Чому він прийшов? Що йому потрібно?</p>
	<p>— Я не знаю, — сказала дівчинка.</p>
	<p>Вони з матір’ю пішли у садок. Знову тиша. Вони не помітили нікого, але все-таки не пішли до хати. Через хвилин п’ять знову хтось поворухнувся. Трава зашелестіла. Здавалося, ніби там хтось стоїть. Дівчинка з матір’ю затамували подих. Ці звуки ставали ще голоснішими й голоснішими. Мама думала, що це крадій. Дівчинка ж думала, що це людина, яка хоче їх налякати. Вони мерщій побігли до хати.</p>
	<p>У хаті сидів тато. Він читав газету (любив дізнаватися новини та ділитися ними із своїми сусідами). Мати з донькою вбігли в хату. Вони казали, що хтось ходить у їхньому садку.</p>
	<p>Батько був схвильований. Він розгубився і не знав, що сказати. Сім’я вирішила піти і поговорити із злодієм віч-на-віч. Батько взяв з собою рушницю. Коли вони прийшли на місце, де відбувалася ця подія, Марійка показала дерево, від якого були чутні ці звуки. Більше не було чути ніяких дивних звуків. Але все-таки незабаром вони з’явилися, проте не від дерева, а в траві. Коли вони нагнулися, то побачили їжачиху з їжаченятами. Вони були дуже кумедними. Тато, мама та Марійка засміялися. І треба було здійснити такий переполох через цих маленьких звірят.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Нічна пригода. Записано у Верхнячці Христинівського району від Брижань Надії Іванівни (1946) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Нічна пригода <br><span class="article__headerDescription">Демонологічна розповідь Полтавщини</span></h1>
	<p>Ішов парубок Семен із сусіднього села. Вийшов за село до житнього поля. Жито високе-високе. Раптом він угледів жінку, яка сиділа на стежці між житами і розчісувалася. Семен здогадався, що то відьма, бо чув про неї. Стояв, стояв, міняв жито у руках, підкидав колосочки. Думає: «Так можна і цілу ніч стояти».</p>
	<p>Давай обходити кругом поля, а відьма побачила і почала гнатися, кидатися грудками. Добігли до села. Загавкали собаки і відьма злякалася (бо всі відьми бояться собак) та й втекла. Парубок Семен відлежався та й пішов додому.</p>
	<p>Мати довго розпитувала, де він був, і Семен їй усе розказав. Після того пізно вночі він нікуди не ходив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Нічна пригода. Записано в селі Малий Бакай Решетилівського району від Долі Параски Кирилівни (1917) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
