<!--#include virtual="/-/inc/general__page_start.inc" -->
<title>Важкі спогади ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Важкі спогади» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Важкі спогади.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Важкі спогади <br><span class="article__headerDescription">Народне оповідання Поділля</span></h1>
	<p>Живе в нашому селі бабуся Віра. Кожного ранку я зустрічаю її біля воріт і завжди вона привітно мені усміхається і бажає гарного дня. Скільки себе пам’ятаю, я ніколи не чула від неї лихого слова чи лайки. Цілий день старенька порається по господарству, а прийде вечір, сідає на балці, кладе на коліна свої натруджені руки, і починають збігатися до неї сусідські дітлахи. Неспішною річкою линуть спогади про минувшину з уст старенької.</p>
	<p>…- Жила я в Жигалівці, як і зараз. Як був голод, мій тато пішов до жидів за лушпайками. Довго ми з мамою чекали його, а він все не повертався. Настала ніч — батька все не було. Від чекання і тривоги нас зморило і непомітно для себе я заснула. Прокинулась вже на печі, поряд лежала мама. Вона була якась дивна. Несподівано мені прийшло на думку, що мама мертва і я заплакала. Раптом відчинились двері й у хату хтось увійшов. То був наш сусід Андрій Коломієць. Каже він:</p>
	<p>— Доцю, помер твій батько. У вільшині його знайшов.</p>
	<p>Поховали їх в одній труні. Тоді мені було шість років. Через день зібрали нас усіх сиріт в ясла. 44 душі було таких, як я по селі. Годували нас з колгоспу, а спали на лавах.</p>
	<p>Прийшло время йти в школу. Навчилась читати, писати, а коли началась війна, мене разом з іншими дівчатами забрали в Германію. Попали ми до німецького бауера. Робили біля корів. Ті дівчата, котрі попали на шахти, не повернулися додому. Німець був не злий, не бив нас, давав їсти. Всю війну ми були в нього . В 45, як кінчилась війна, ми добиралися пішки додому. Три місяці йшли і гнали худобу з Германії. Здали корови аж в Літині. Тяжко було, дуже тяжко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20. Важкі спогади. Записано в с. Жигалівка Калинівського району від Герасько Віри Антонівни (1928) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
