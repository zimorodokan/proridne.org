<!--#include virtual="/-/inc/general__page_start.inc" -->
<title>Відьмак ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Поділля «Відьмак» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Відьмак.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Відьмак <br><span class="article__headerDescription">Демонологічна розповідь Поділля</span></h1>
	<p>Довго в нас худоба не велася. В неділю дідуньо привели з Файштина корівку. Невеличка, кріслатенька така була. Ми всі полюбили її, дуже пильнували.</p>
	<p>Худоба телиться переважно після Різдва. Нашій був строк десь у лютому. Того року зима холодною була.</p>
	<p>Прийшли бабуня до хати та й кажуть:</p>
	<p>— Вставай, Дмитре, біда якась у хліві є, ні то кіт, ні то кріль. Бачила як до корови тулиться.</p>
	<p>Хто в чому був усі в хлів побігли: і старі, і малі. Зайшли, двері за собою закрили. Світла тоді ще не було (гасовою лампою світили). Довго шукали, кругом дивилися. Вже й корова телятко привела. Ідуть тато за пійлом для корови, відкрили двері, щоб і нас, малих, до хати відправити, а з-під лозяної колиски, спертої на стіну, як вискочить кріль здоровенний, десь з собаку буде, та й давай тікати. Ми перелякалися, наробили крику, а тато його вилами та вилами. Кріль перекинувся і втік.</p>
	<p>Аж до весни старий Микола Чорний кривуляв, то тато так вилами вгріли.</p>
	<p>У селі нашому Відьмаком прозивали його. Перекинеться котом чи кролем і заговорить корову так, що доїтись перестане.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Відьмак. Записано в Мережанці Деражнянського району від Малюти Івана Дем’яновича (1928) 2000 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Відьмак <br><span class="article__headerDescription">Демонологічна розповідь Чернігівщини</span></h1>
	<p>Відьмаком називали мого сусіда — старого діда. Він, за словами бабів, творив чудеса. Міг зурочити корову, міг забрати в неї молоко. Піде хазяйка доїти, а молока нема. А ще він прийшов до однієї жінки просити валянків на зиму. Йому відмовили і він сказав:</p>
	<p>— Я тобі нашлю стільки горобців, що весь твій ячмінь перемолотять і залишиться одна солома.</p>
	<p>Так і було. А потім був випадок, коли в семирічної дівчинки було багато бородавок на тілі. Навіть в роті були, такі, що вона їсти не могла. От діда й попросили:</p>
	<p>— Зробіть що-небудь, бо дитина навіть їсти не може.</p>
	<p>А він сказав:</p>
	<p>— Якщо ви віддасте мені німецьку косу, німецького походження, з доброї сталі, то в дитини бородавок не буде.</p>
	<p>Прочитав він щось, чи то молитви, чи заговори на носову хусточку. І сказав спалити її в печі. А через три дні всі бородавки зникли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Відьмак. Записав Микола Зінчук у Плоскому Носівського району від Ярош Ольги Іванівни (1955) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
