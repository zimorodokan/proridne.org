<!--#include virtual="/-/inc/general__page_start.inc" -->
<title>Річка Чортомлик ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Річка Чортомлик» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Річка Чортомлик.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Річка Чортомлик <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Запорожці були кріпкі, великі зростом, дужі. Не боялися ні ляхів, ні турків, ні самого чорта. Хоча знали, що в наших краях водилися нечисті. Багато лиха зазнали прості селяни від темних сил. Особливо небезпечним місцем вважалися береги річки, яка протікала недалеко від Січі.</p>
	<p>Чимало славних імен козацьких пам’ятає народ. Запорожці дуже шанували кошового Івана Сірка. Він був для ворогів страшний і лютий, а для християн — добрий і милостивий. Татари жахалися його, з поля бою тікали, навіть коней залишали зі всім своїм обозом.</p>
	<p>Кошовий Сірко перемагав не тільки людей, він перемагав і нечистих. Дізнався Іван Дмитрович, що потерпають селяни від чорта. Жінки бояться ходити за водою, діти не можуть скупатися в прохолодній воді, навіть чоловіки перестали водити худобу на водопій. Вирішив допомогти селянам Іван Сірко.</p>
	<p>Декілька днів піджидав нечистого, а той все не з’являвся. Аж одного разу, а було це у спекотний літній день, з’явився чорт і почав купатися. Так захопився, що нічого не помічав навкруги. Сірко підійшов до берега, витягнув пістоля, зарядженого спеціально виготовленими срібними кулями, прицілився і вистрілив влучно. Чорт тільки мликнув догори ногами, коли Сірко поцілив його.</p>
	<p>З тих пір і стали називати річку Чортомлик.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Річка Чортомлик. Записала Галайда Аліна від Галайди Галини Василівни (1943) в с. Олексіївка Нікопольського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
