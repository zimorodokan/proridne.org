<!--#include virtual="/-/inc/general__page_start.inc" -->
<title>Доля людська ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Доля людська» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Доля людська.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Доля людська <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Я знаю одну дівчину, якій до війни було 10 років. До цього часу вона закінчила 3 класи. Під час фашистської окупації школи не працювали.</p>
	<p>Після того як нашу місцевість визволили від фашистів, школи почали працювати. Ця дівчина ходила в школу у сусіднє село, де закінчила 7 класів. Потім навчалася в іншому селі, де закінчила 10 класів. Коли навчалася в середній школі, познайомилась з одним хлопцем. Між ними виникла любов.</p>
	<p>Після закінчення 10 класів, поступила на заочне відділення в педагогічний інститут. її хлопець також навчався там, у сільськогосподарському технікумі. Потім він поступив у сільськогосподарський інститут у м. Київ.</p>
	<p>Одного разу трапився страшний випадок. Молода пара ішла у Черкаси на сесію. Було це взимку. Дніпро був укритий льодом і вони вирішили перебратися через річку по кризі. Уже пройшли кілька метрів льодом, як вискочив сторож і почав кричати. Він казав, що крига не витримає і вони проваляться. І так цей чоловік врятував життя двом молодим людям.</p>
	<p>Обоє вони позакінчували вищі навчальні заклади і одружилися. Дівчина працювала вчителькою, а хлопець інструктором у райкомі партії. У них була щаслива сім’я, мали вони трьох синів. Потім чоловіка направили працювати у племзавод, а дружина працювала в школі. Шкода, що в них під кінець життя було трагічним. Чоловік помер рано, а дружина залишилася вдовою. І так доживає свого віку одинокою.</p>
	<p>Діти повиростали і розійшлися, а мати живе сама. Одне, що радує її, то це спогади про молоді роки, які вони прожили з чоловіком. Дуже любила ця вчителька свою роботу. Вона й досі зустрічається зі своїми учнями, як з рідними дітьми, бо пропрацювала в школі 46 років. Її завжди запрошують на всі шкільні свята.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44. Доля людська. Записано від Скиби Марії Степанівни (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
