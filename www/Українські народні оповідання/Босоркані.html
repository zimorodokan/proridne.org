<!--#include virtual="/-/inc/general__page_start.inc" -->
<title>Босоркані ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Босоркані» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Босоркані.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Босоркані <br><span class="article__headerDescription">Демонологічна розповідь Бойківщини</span></h1>
	<p>Були дві господарки, одна з одного боку потока, а друга з другого боку. І в обох тих хатах жили чародійниці. І тут була чародійниця, і там чародійниця. Вони вміли і молоко відбирати, і з води сир клягати, і з мотуза молока надоїти. Одна з них уміла зробити й розробити, а друга зробити вміла, а розробити не вміла. І та, що не вміла розробити, зробила тій, що вміла, що в тої гинула худоба і не доїлися корови. І тота стала іншу просити, би їй полівила, би розробила. А та не хотіла полівити, бо вона й не вміла лівити. Тоді чоловік тої першої чародійниці пішов на Закарпаття, бо там тоже були такі босоркані. І його там нарадили, щоби запряг навиворіт воли. Щоб той віл, який був завжди з правого боку, був з лівого. І ярмо повернули задом наперед. І колісся у фурі з одного боку на другий поміняти. І взяти на ту фуру дев’ять лискарів глини і завезти ту глину на обору до бос оркані, котра зробила недобре.</p>
	<p>І поклав він на фуру дев’ять лопат землі, а воли не могли потягнути. І поламалися занізки в ярмах.</p>
	<p>Тоді він знов пішов на Закарпаття, той газда, і його там нарадили, щоб він зап’яв вербові занізки. Він зап’яв вербові залізки, і воли перевезли глину на той двір.</p>
	<p>Через якийсь час люде побачили, що не видно людей з тої хати. Не виходять. Де вони? Люде пішли, утворяють хату, а в хаті всі мертві. І худоба вся в стайні вигинула. І люде то все гаками витягували, затягли в якусь яму і закопали. І на цім скінчилося. І більше вже там такого чародійства не було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3 (186). Босоркані. Гусине. 1 квітня 1988 р. Ільницька Катерина Олексїівна (1915). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
