<!--#include virtual="/-/inc/general__page_start.inc" -->
<title>Як мертвий приходив ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Як мертвий приходив» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як мертвий приходив.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як мертвий приходив <br><span class="article__headerDescription">Демонологічна розповідь Чернігівщини</span></h1>
	<p>Помер у жінки чоловік. А в село приїхала молоденька медсестра. Шукала вона собі квартиру, а ця жінка й каже:</p>
	<p>— Іди до мене, будемо вдвох жити.</p>
	<p>Вона пішла, жили собі в різних кімнатах. А медсестру все вночі до хворих викликали. Одного разу постукав хтось у вікно. Вона вийшла, як завжди, а у дворі чоловік. Вона до нього говорила, говорила, але він не відповідав. Його бачили й люди на вулиці, але він ні з ким не вітався.</p>
	<p>Коли вона розповіла про це хазяйці, та сказала:</p>
	<p>— Це мій чоловік приходить. Кожну ніч сидить до ранку. Я сама боюся, тому й тебе взяла.</p>
	<p>Якось визвали медсестру в друге село. Верталася вона назад лісом та й заблукала. А попереду ішов той мертвий чоловік, під ним гіллячки тріскотіли і вона чула, куди йти.</p>
	<p>Коли прийшла додому і розповіла хазяйці, та сказала:</p>
	<p>— Це мій чоловік тебе вивів на дорогу, видно поважає.</p>
	<p>Та після того він більше не приходив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34. Як мертвий приходив. Записав Микола Зінчук у Плоскому Носівського району від Ващенок Марії Іванівни (1940) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
