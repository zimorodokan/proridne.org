<!--#include virtual="/-/inc/general__page_start.inc" -->
<title>Сімейна реліквія ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Сімейна реліквія» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Сімейна реліквія.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Сімейна реліквія <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Жив у селі добрий майстер Дмитро Мороз. Він умів майструвати по дереву і по металу. Якось до нього прийшов голова артілі, приніс лист заліза і попросив зробити вісім маслянок. Майстер пообіцяв виконати це замовлення. Дмитро розгорнув лист заліза і побачив на ньому вирізьблений образ Божої Матері. Він не став робити маслянки з цього заліза, а знайшов інший вихід. У майстра завжди є якісь запаси матеріалів. Завдання виконав вчасно, а той лист заліза з образом Божої Матері акуратно обрізав і вставив у дерев’яну рамку, яку змайстрував сам. Приніс ікону додому і поставив на почесному місці в хаті.</p>
	<p>Розпочалася Велика Вітчизняна війна. Разом з іншими односельцями Дмитро пішов на фронт. Трапилося так, що попав доточення. Біля нього розірвався снаряд.</p>
	<p>Всі, хто був поряд з ним, загинули, а його контузило і присипало землею.</p>
	<p>Падаючи, він побачив ікону Божої Матері, яка стоїть у його хаті. Він пройшов усю війну і повернувся в рідне село, де на нього чекала дружина з дітьми. Після його смерті ікона залишилася у спадок синові Миколі.</p>
	<p>Якось донька Миколи приїхала до батьків у гості з маленькою дитиною. У хаті сидів якийсь чужий чоловік і дуже просив господарів продати йому ікону.</p>
	<p>Господарі і слухати про це не хотіли. Аж тут втрутилася донька:</p>
	<p>— Давайте продамо цю ікону, адже гарні гроші дають нам за неї.</p>
	<p>Як тільки вона це сказала, її дитя зайшлося таким плачем, що всі дуже злякалися. Дитина синіє, а допомогти нічим не можна. Тоді стара мати сказала доньці, що вона своїми словами образила Божу Матір. Молода жінка впала на коліна перед іконою і зі сльозами на очах почала просити пробачення за свій необачний вчинок. Поступово плач дитячий припинився.</p>
	<p>Ця Ікона зберігається у родині і до цього часу, передається із поколінні до покоління. Називається вона ікона Божої матері «Млекопитательница.»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>32. Сімейна реліквія. Записано в селі Матусів Шполянського району від Карлаш Катерини Григорівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
