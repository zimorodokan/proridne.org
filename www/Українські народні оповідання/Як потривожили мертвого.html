<!--#include virtual="/-/inc/general__page_start.inc" -->
<title>Як потривожили мертвого ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Як потривожили мертвого» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як потривожили мертвого.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як потривожили мертвого <br><span class="article__headerDescription">Демонологічна розповідь Гуцульщини</span></h1>
	<p>Розказував мій дід, що це було, коли він був ще малим. Померла в него тіта. Погребачі пішли на цвинтар копати яму, а дідова мама каже: — Треба нести їсти погребачам. Понесе Олекса. Злагодили дідови в миски їду та й кажуть:</p>
	<p>— Неси.</p>
	<p>Дідо поніс ту їду на цвинтар. Погребачі сіли їсти і говорять між собою, що треба ту яму закидати, бо докопалися до старої труни. А дідо каже:</p>
	<p>— Що будете закидати? То вже вгнило. Чоканом ту стару труну відбити. Моя тіта не буде сваритися з тим мерцем.</p>
	<p>Він сам узяв чокана, скочив у яму і вдарив чоканом по тій труні. І крикнув:</p>
	<p>— Вставай, мой, бо вже полуднє!</p>
	<p>Відбив дідо кусок труни і вздрів сиву шапку. І такий йому ляк дало, що ледве виліз із ями. Забрав від погребачів миски і пішов додому. І дома такий страх мав, що з хати нікуди би не вийшов.</p>
	<p>Прийшов вечір. Після похорону всі лягли спати. А хата була стара, і кругом попід вікна і поза стіл були лави. Дітей було багато, і всім на постелі місця не було. Одні спали на печи, другі на постелі, а дідо ліг на лаву під вікнами. І чує вночі, хтось під вікном крикнув:</p>
	<p>— Ти спиш? Вставай, бо вже полуднє!</p>
	<p>Дідо зі страху встав і засунувся на другу лаву, за стіл.</p>
	<p>А давно завісів не було, двері були на колику. Дідо почув, як перший раз сінні двері отворяються, а потім хатні. І нічого дідо не видить, а чує, що хтось іде. І йде просто д’нему. Прийшло до стола. Дідо чує, що воно ловить його холодними руками за горло і душить. Дідо руками відтрутить його, то воно трошки попускає його горло, а як відпустить, воно знов тисне. І так то з ним боролося, доки дідо не спам’ятався і не перехрестився. Тоді воно пустило. Чув дідо, як воно вийшло надвір і двері заперлися, одні й другі. А дідо зі страху ліг на постіль попри стіну, поза свого тата й маму. А з-під вікна ще крикнуло:</p>
	<p>— Ти ще ліг?</p>
	<p>І дідо вже до рання не заснув.</p>
	<p>Після того дідо сказав, що не буде молитися за мертвих, бо мертві ходять та й людей мучать.</p>
	<p>Пройшли роки, дідо вженився, завів собі сім’ю. Одного разу спить він з жінкою на постелі, чує, хтось на печи спить. Чути, як дише. Засвітили — нікого не видко. А як спить дідо з жінкою на печи, то на постелі хтось є. Дідо зачав розказувати про це людям. Що це може бути? І сказав про це попови. А піп на те:</p>
	<p>— Треба, щоби ти молився Богу за мертвих, і воно не буде ходити. Дідо став так робити, і воно перестало ходити до него вночі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 9 січня 1986 року Від Васкула Василя Михайловича (1931 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
