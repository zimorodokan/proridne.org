<!--#include virtual="/-/inc/general__page_start.inc" -->
<title>Панське коріння ☼ Народне оповідання ☼ Народна творчість</title>
<meta name="Description" content="Українське народне оповідання Чернігівщини «Панське коріння» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Панське коріння.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Панське коріння <br><span class="article__headerDescription">Народне оповідання Чернігівщини</span></h1>
	<p>Жив у нашому селі пан Пампура. Люди його поважали, бо не дуже злий був. Управитель його був недобрим, лютим. Коли панові попадалися селяни з краденим, пан не сварив, не бив. Від нього часто чули:</p>
	<p>— Якщо хочеш вкрасти, роби так, щоб не попадався. Бери завжди стільки, щоб пуп не порвати.</p>
	<p>Багато ходить переказів про панів. Дуже часто вони ображали беззахисних. Покоївками брав пан собі найкращих дівчат у селі, залишивши, пізніше, покритками. Як приходилось виховувати дітей — один Господь знає.</p>
	<p>Якось зайшли до пана щедрувальники. Його погляд зупинився на дуже милому личку щедрувальниці. Коли закінчили дівчата щедрувати, пан запитав:</p>
	<p>— А чия це така гарна дівчина?</p>
	<p>З гурту почулося:</p>
	<p>— Та це панова байстрючка.</p>
	<p>— Гарна, що й казати, гарна, суча дочка, — почули від нього.</p>
	<p>Але для дівчаток залишився незрозумілим вислів „суча дочка».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Панське коріння. Записано в Колісниках Ніжинського району від Кравченко Ганни Олексіївни (1945) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
