<!--#include virtual="/-/inc/general__page_start.inc" -->
<title>Колядник Іван Ханенчук ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Колядник Іван Ханенчук» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Колядник Іван Ханенчук.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Колядник Іван Ханенчук <br><span class="article__headerDescription">Народне оповідання Гуцульщини</span></h1>
	<p>Старий Іван Ханенчук жив сам. Не мав родини. Кілька разів женився, кілька жінок у него вмерли, а він лишився. І він собі все приготував до смерти. Зробив домовину і хрест. І закопав той хрест на цвинтарі, там, де мав бути похований. На хресті написав: «Тут спочиває Ханенчук Іван». А сам ходив помежи люди і казав:</p>
	<p>— Смерть прийде на цвинтар, подивиться, що я вже там зареєстрований, та й не шукає мене. А я собі живу.</p>
	<p>І жив той дідо дуже довго. Помер аж тоді, як дев’яносто літ минуло.</p>
	<p>І ходив дідо Ханенчук колядувати. Не день, не два, а з місяць або й більше ходив, поки не обходив усі до одної хати в селі. У него було чотири дзвінки, і всі вони були з’єднані, і була в них одна ручка. На дзвінках були вироблені коні. Люди давали йому, бо всі його любили.</p>
	<p>Ґроші дідо складав у мошенку, а мошенка висіла на шиї. Одного разу бахури возилися саньми. І кажуть йому:</p>
	<p>— Сідайте, діду, ми підвеземо.</p>
	<p>Дідо сів. А бахури біжать, як коні. Сани самі пішли вниз, дідо їде, дзвінки дзвонять, а ззаду біжить купа дітей. І з’їхав дідо на долину. То було зо три кілометри. Поки дідо з’їхав, усі ґроші витрусилися, не стало ні ґроша в мошонці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Середиій Березів, Косівського району, Івано-Франківської області 10 лютого 1983 року Від Романчич Ю. С. (1931 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
