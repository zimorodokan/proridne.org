<!--#include virtual="/-/inc/general__page_start.inc" -->
<title>Про Левентину ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Про Левентину» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про Левентину.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про Левентину <br><span class="article__headerDescription">Народне оповідання Полтавщини</span></h1>
	<p>Була в нашому селі жорстока і дивакувата поміщиця Левентина. Помістя її розташовувалося на хуторі під Захарівкою. Всього в неї було вдостатку: і коней, і волів, і землі. А багата була, не розказати. На які тільки витівки вона не йшла. З її життя можна було казки писати. От з одним нашим селянином сталося таке.</p>
	<p>Не стало хліба в нього, а годувати велику сім’ю треба було.</p>
	<p>— Піду, наймуся у Левентини на роботу, може, хоч на харч зароблю, бо виходу немає в нас, помремо всі з голоду, — сказав чоловік із тяжкою думкою ліг спати.</p>
	<p>Не спала і жінка. Вона вночі встала тихенько, з останнього борошна спекла перепічку, загорнула її в хустинку, поклала на лаві і тихенько лягла спати. Вранці вирядила чоловіка в найми до поміщиці.</p>
	<p>Прийшовши до воріт садиби поміщиці, він спіткнувся і перепічка вилетіла із його згортка. Вилаявши в думках жінку, що крім чистої сорочки вона поклала ще і харч, він не зміг їсти того хліба, що повинні були їсти його діти. Пройшовши далі по алеї він сів на лавку і став годувати тою перепічкою птахів: горобців, голубів та вороння, яких так любила Левентина.</p>
	<p>Коли вона дізналась від своїх слуг про якогось волоцюгу, який годує її птахів, зразу ж дала наказ щоб привели його до неї. Вислухавши його просьбу, Левентина звеліла щедро нагородити бідолашного. Адже до цього ще ніхто з доброї волі не годував її птахів. А значить її ніхто так не поважав так, як отой якийсь кріпак.</p>
	<p>До його хати спорядила підводу з усяким зерном, а самого взяла на службу доглядати птахів у її парку. Отак перепічка зробила своє чудо, і родина була врятована від голоду. Хоча метикуватий криворудець не признався, що саме батьківське серце не дало змоги проковтнути останній шмат перепічки, бо перед очима стояли його голодні діти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Про Левентину. Записано у селі Крива Рудка Семенівського району від Козачок Килини Олексіївни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
