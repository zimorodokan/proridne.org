<!--#include virtual="/-/inc/general__page_start.inc" -->
<title>Баба Фанечка ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Баба Фанечка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Баба Фанечка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Баба Фанечка <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Була у нашім селі баба Фанечка. Всі люди до неї йшли, у кого які хворі. Так ото вона дивилась на волос людини: як він роздвоєний, то у тої людини є переляк, а як ні — то немає.</p>
	<p>Було принесуть до неї мале дитинча, яке вночі неспокійно спить, кричить уві сні. Візьме дитя на руки баба Фанечка, а воно сидить мовчки в неї на руках, ніби в рідної матері і уважно слуха. А баба Фанечка тричі шепче над дитиною, тримаючи його в пелені:</p>
	<p>— Тобі бистра водо, пливти та густи, а Марійці спати та рости. Шлях лежить, а ліс шумить, а Марійка спить та росте, як з води йде. Одне село, одна церква, одні люди, а хрещенній, нарожденній Марійці нічого не буде. Як не можна бачити в лісі вовчати, так не можна Марійку врочати, як не можна в спідниці ниток полічити, так не можна Марійку врочити. Насилаю сон з усіх сторон: від старого, від малого, від Господа Бога святого, щоб ти росла, як у полі тополі, а ви крикливці, сирливці ідіть на далекі сходи, на широкі води, тут вам не бувати, у Марійки крові не сосати. Спи з Богом.</p>
	<p>Кожну молитву тричі промовляє над дитиною, тричі треба й нести дитя було до неї. Та ще й матір научає цих молитов. Тож і я знала їх, і своїх дітей до неї носила і сама до неї ходила. Багатьом людям вона помагала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Баба Фанечка. Записано в селі Балаклія Смілянського району від Онищенко Марії Микитівни (1933) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
