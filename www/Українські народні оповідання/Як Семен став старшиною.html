<!--#include virtual="/-/inc/general__page_start.inc" -->
<title>Як Семен став старшиною ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Як Семен став старшиною» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як Семен став старшиною.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як Семен став старшиною <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Зайшов Семен у хату і каже до жінки:</p>
	<p>— Ой Горпино, дам у морду,</p>
	<p>Готуй свиту, готуй торбу,</p>
	<p>Готуй свиту, рукавиці,</p>
	<p>Клади в торбу паляниці.</p>
	<p>Бо бач, нема часу</p>
	<p>Зібрати всього припасу.</p>
	<p>А ще скільки замороки —</p>
	<p>Ці ганучі та волоки.</p>
	<p>Семен у личаки взувся,</p>
	<p>Cюди — туди повернувся.</p>
	<p>Ше у дзеркало подивився</p>
	<p>Та й каже:</p>
	<p>— От лихо, шо й не побрився.</p>
	<p>Семен скриню одчиняє,</p>
	<p>В скрині гроші забирає.</p>
	<p>За пазуху кладе і на сходку йде.</p>
	<p>А Горпина його з печі:</p>
	<p>— Що ти, Семене, хочеш гроші пропити,</p>
	<p>Щоб корови не купити?</p>
	<p>— Про корову тут не діло,</p>
	<p>Якби там укипіло.</p>
	<p>А сходка була не така,</p>
	<p>З’їжджалась уся старшина.</p>
	<p>Всі члени, всі союзи, всі пани</p>
	<p>На вибори старшини.</p>
	<p>І тут на цю сходку соцький заявляє,</p>
	<p>Конем об’їжджає, всіх на сходку об’являє:</p>
	<p>— Йди Степане, йди Іване, йди Стецько,</p>
	<p>Йди Грицько, йди Гаврило, йди Данило,</p>
	<p>Бо наб’ю вам усім рило.</p>
	<p>Наб’ю плечі, наб’ю зуби!</p>
	<p>Говорить, аж болять губи.</p>
	<p>Посходилися на сходку.</p>
	<p>Виходить на сцену становий,</p>
	<p>На ньому цеп золотий та й говорить:</p>
	<p>— Ну, люди добрі, вибрали між собою,</p>
	<p>Хто із вас буде старшиною?</p>
	<p>Степан думає: «От щоб я був старшиною...»</p>
	<p>Іван: «Якби ж я був старшиною...»</p>
	<p>Грицько: «От щоб вибрали мене старшиною...»</p>
	<p>Семен і собі подумав та й промовив стиха:</p>
	<p>— Мені б бути старшиною.</p>
	<p>А один стоїть коло нього та й слухає й каже:</p>
	<p>— Як відро могоричу, то я зразу прокричу.</p>
	<p>А Семен на все горло:</p>
	<p>— Я й чотири закачаю</p>
	<p>Й калачів візьму до чаю</p>
	<p>Ще й позву на пиво,</p>
	<p>Щоб було справедливо.</p>
	<p>Як почули, що чотири,</p>
	<p>Так усі й загомоніли:</p>
	<p>— Кожух, свита і чекмен,</p>
	<p>Старшиною в нас Семен.</p>
	<p>Визивають його на сцену.</p>
	<p>З того старшини цеп знімають</p>
	<p>І на Семена чіпляють.</p>
	<p>А того бувшого у плечі плеснули і кажуть:</p>
	<p>— Іди, ледащо, в степ свині пасти і коні красти.</p>
	<p>Семен усім ділом править,</p>
	<p>Людям могоричі справляє.</p>
	<p>Йому кажуть: «Де!»</p>
	<p>А він пече печаті та кладе.</p>
	<p>Він грамоти не понімав,</p>
	<p>Де бачив, там печаті прикладав.</p>
	<p>Пропив гроші до копійки.</p>
	<p>Пізно вернувся до своєї жінки.</p>
	<p>— А здоров, моя жона,</p>
	<p>Бо я уже старшина.</p>
	<p>А Горпина і дивилась, і кричала,</p>
	<p>І стидалась, і сміялась та й каже:</p>
	<p>— Люди з розуму зійшли,</p>
	<p>Дурного Семена старшиною знайшли.</p>
	<p>А він каже:</p>
	<p>— Хай буде так,</p>
	<p>Але ж дивися, ось у мене на знак.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19. Як Семен став старшиною. Записано в Молодецькому Маньківського району від Брацлавської Фросини Степанівни (1929) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
