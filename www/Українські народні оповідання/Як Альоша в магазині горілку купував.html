<!--#include virtual="/-/inc/general__page_start.inc" -->
<title>Як Альоша в магазині горілку купував ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Як Альоша в магазині горілку купував» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як Альоша в магазині горілку купував.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як Альоша в магазині горілку купував <br><span class="article__headerDescription">Народне оповідання Полтавщини</span></h1>
	<p>Коли Михайло Сергійович Горбачов боровся із «зеленим змієм», спиртні напої в магазини завозили рідко, продавали їх, в основному, з-під прилавка, одним словом, сутужно було з горілкою.</p>
	<p>Поприходили механізатори весною на роботу, ремонтом техніки перед виходом у поле займатися, а похмелитись хочуть, аж трусяться, як листя на осиці. Думали-думали — немає та й усе, хоч ти вовком вий. Альоша постояв, послухав, нікому нічого не сказав та й пішов із тракторної. Зайшов у продмаг і каже:</p>
	<p>— Олю, зваж мені кілограмів два ковбаси, поріж тоненько і дві хлібини поріж на шматочки, як у їдальні ріжуть.</p>
	<p>— А ти що, голодний? Невже Улянка їсти не наварила?</p>
	<p>— Наварила. Так начепилась скаженою собакою, що і досі грядка не зроблена.</p>
	<p>Цього продавщиці і треба було, бо хоч і жили з Уляною по-сусідськи, але недолюблювали одна одну.</p>
	<p>— Альоша, а, може, тобі оселедчика?</p>
	<p>— Та поріж і оселедчиків штук три.</p>
	<p>Порізала продавщиця оселедці та й питає:</p>
	<p>— А ти хіба з’їси оце все?</p>
	<p>— О! Так я снідатиму, обідатиму, вечерятиму та, може, і не один день...</p>
	<p>— Так візьми тоді ще й консерви, — аж стелиться перед Олексієм продавщиця.</p>
	<p>— Давай і консерви три баночки, тільки відкрий.</p>
	<p>— Для чого відкривати? Вона ж пропаде!</p>
	<p>— Не встигне. Відкривай, як просять!</p>
	<p>Продавщиця все зробила, як кажуть, чин чином, запакувала у картонний ящик і каже:</p>
	<p>— Забирай, Альоша, я вже все склала.</p>
	<p>А Альоша посміхнувся:</p>
	<p>— Ні, ще не все. Поклади у ящик п’ять пляшок горілки.</p>
	<p>Продавщиця йому:</p>
	<p>— Не буде діла! Закон не позволяє!</p>
	<p>— Так тоді й отой товар, що в ящику забирай назад! Ні одна голова не позволить ротові проковтнути оце все без чарки!</p>
	<p>Що робити продавщиці? Кому потрібні продукти шматочками? Довелось тихо покласти в ящик п’ять пляшок горілки.</p>
	<p>У тракторній хлопці знали, що Альоша просто так у магазин не йтиме...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17. Як Альоша в магазині горілку купував. Записано в Черкащанах Миргородського району від Черкащанка Миколи Яковича (1951) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
