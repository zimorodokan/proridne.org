<!--#include virtual="/-/inc/general__page_start.inc" -->
<title>Голод ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини Подніпров’я (Наддніпрянщини) «Голод» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Голод.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Голод <br><span class="article__headerDescription">Народне оповідання Полтавщини</span></h1>
	<p>1933 рік. Наша сім’я була велика: батько, матуся, два брати і три сестрички. Найменшеньку, новонароджену, звали Дуся. Ми були голодні, босі і ледве не замерзали в холодній, соломою протопленій хаті. Батько лежав на печі з розпухлими від недоїдання ногами, а матуся працювала в полі: в’язала снопи. Новонароджена Дуся була в яслах. Няня носила її в поле, щоб матуся погодувала. Погодує матуся під копою, а потім няня знову забирала в ясла. Та одного разу раптом грянув грім, блискавка, злива. Дитя пора було годувати, матуся побігла ближче до дороги. Може, принесуть дитя.</p>
	<p>Серце щемить материнське, сльози стікають струмками з очей. Гасне надія. Та незабаром почувся тихенький плач дитячий. Це няня несла матусину донечку. Сіли під копою, розгорнула згорточок, прикрила собою від дощу, погодувала, перехрестила, віддала няні і та пішла з малям у грім і блискавку, під проливний дощ. А матуся, голодна, не ївши, перечекала дощ і, коли вітерець і сонечко просушило колоски, пішла працювати. А увечері прийшов голова колгоспу до нас додому і попросив батька допомогти йому скласти звіт за роботу колгоспу, бо в них район не приймав звіту. Батько сказав:</p>
	<p>— Хлопці, я б склав вам звіт, так я вже не можу встати з печі.</p>
	<p>Тоді з колгоспу привезли нам два мішки гречаної муки і мішок картоплі. Батько поїв кілька разів, і ноги відтухли. Тоді він зліз з печі, допоміг колгоспу скласти звіт. Звіт у районі був прийнятий, а нам ще дали мішок картоплі і кілька кілограмів гречаної крупи. Так ми всі вижили в той важкий рік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20. Голод. Записано у Савинцях Миргородського району від 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Голод <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Це було дуже давно. В ті минулі, важкі часи для людей, коли вони жили дуже бідно, робили на пана, заробляючи „хрестик” (вихододні).</p>
	<p>На той час грошей людям не платили, а сім’ї потрібно було годувати. Працювали з ранку до ночі. В сім’ях виховувалося щонайменше по троє дітей, а то й 9 -10. Лікарень тоді не було люди і діти ішли на виживання слабші помирали сильніші виживали. Сусана Ладимирівна говорить, що в їхній сім’ї було 2 сестри і 4 брати. 2 братів померло ще маленькими у віці 2 років, а старший брат Іларіон загинув на війні.</p>
	<p>Вона ще згадує про страшні роки 1932 — 1933 — це був Голод. Саме слово Голод не дає забутися про страхіття, яке перенесли люди. Від самого спогаду коси вгору піднімаються. Майже в кожній сім’ї було хоч невелике, ну було господарство: хто корову держав, хто свині, хто коняку, також люди мали городи. На городах що вродить — то все було їхнє.</p>
	<p>Але настав такий час, що влада відбирала у людей все: і худобу, і картоплю, і буряк, і цибулю, і навіть квасолю, пшеницю. Засіки залишали пустими.</p>
	<p>Маленькі діти плакали, бо хотіли їсти, а їсти не було чого дати. Наша мати ходили на поле збирали відходи від буряків і пекли в печі, щоб дати хоть щось дітям. А деякі люди, не дивлячись ні на що, вбивали чужих дітей їли їх і годували свою родину. Один випадок був і в нашому селі. В Марії, так званої тої жінки, що вбивала дітей зі своїм чоловіком було своїх 6 їх годувати було нічим. То вони заманили до себе сусідську дитину, в хаті вбили, порубали на кусочки, і заховали у підвалі. Коли прийшла мати того хлопчика з роботи, ждать пождать, а дитини немає. Вона бігала, шукала по сусідах, чи не бачили у відповідь чула „Ні”.</p>
	<p>Через деякий час батьки взнали, що їхню дитину з’їли людоїди. Так люди і виживали страшною ціною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6. Голод. Записано в Петропавлівці Городищенського району від Пикало Сусани Ладимирівни (1920) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
