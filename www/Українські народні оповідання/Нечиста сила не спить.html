<!--#include virtual="/-/inc/general__page_start.inc" -->
<title>Нечиста сила не спить ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Нечиста сила не спить» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Нечиста сила не спить.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Нечиста сила не спить <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жив у нашому селі один чоловік. Звали його Петро, а по-вуличному прозивався він Петруша. Дуже веселої вдачі був чоловік, ніколи не падав духом, а ще й музикант був хоч куди. Гарно грав на гармонії. Кликали його скрізь на свайби, гулянки разні, щоб пограв. Ішов всігда охоче, нікому не одказував.</p>
	<p>Сидів він одного разу з кумом у шинку. Аж підходить до них панок, поздоровкався і каже:</p>
	<p>— Чи не пограли б ви нам на свайбі? Мій син жениться.</p>
	<p>Пограю, — каже Петруша, — кажіть, пане, коли і де?</p>
	<p>— Жди мене завтра біля шинку, я сам до тебе підійду.</p>
	<p>Панок швидко щез. Кум з Петром переглянулись. Вони не могли зрозуміти де він узявся і куди зник. Посидівши ще трохи, вони розійшлися по домівках. Другого дня, як і договорялися, музикант Петруша з своєю гармошкою ждав панка коло шинку. Панок появився неожидано як і минулого разу. Тільки він був не сам. За його спиною стояла бричка, в яку було запряжено троє вороних коней. У бричці сиділо четверо панів, вони голосно про щось говорили і сміялися. Музикант сів до їх, і коні зірвалися з місця, як вихор. Довго вони їздили. Петруша все грав і грав, а пани веселилися. За весь вечір музиканту і в голову не прийшло, що на цьому, так званому весіллі, нема молодої і молодого.</p>
	<p>Близько до півночі приїхали вони в одне незнакоме місце. Тут були накриті столи. Пани сіли вечеряти, пригласили і музиканта. Стіл був заставлений різними напитками і наїдками. Петро їв і пив все те, що й пани. Під кінець бенкету музикант помітив, що пани мажуть чимось білим очі. Він узяв і собі помазав праве око. І тут він враз протверезів від побаченого. Навколо його сиділи чорти, одіті в панську одежу. А коли він гляне навколо лівим оком — звичайні пани.</p>
	<p>Десь далеко почувся голос півня. Вся нечисть щезла. Петро оглянувся довкола. Виявляється, що сидить він посеред болота, на копиці сіна, а навкруг ні одної живої душі. Знову заспівав півень, і Петро пішов на його голос. Він вийшов на дорогу, що вела до села. Ледве добрався додому, довго болів після «панського весілля». А коли вже знову став виходити на вулицю, то став «їх бачити». Нікому про те, що з ним трапилося не розказував.</p>
	<p>Одного разу сидів знову музикант Петруша з кумом у шинку. І так йому захотілося поділитися своєю тайною з ким-небудь.</p>
	<p>— Куме, а я їх бачу, — каже Петро.</p>
	<p>— Кого це ви, куме, бачите?</p>
	<p>— А нечистих, тобто чортів. Дивіться, он один підбиває нашого сусіда, на погане діло, а он другий заставляє пить горілку сільського старосту. Я їх бачу одним оком, а другим, коли подивлюся, то це обичні люди.</p>
	<p>Кум не повірив сказаному. На другий день Петруша знову зайшов до шинку. За чаркою він і не помітив де взявся кум.</p>
	<p>— Куме Петре, а яким оком ви їх бачите? — запитав він.</p>
	<p>— Та оцим, — сказав Петро і показав на праве око.</p>
	<p>Не встиг він і крикнуть, як чорт плигнув і видрав йому око. Бо то був не кум, а нечиста сила, що перетворилася в кума.</p>
	<p>Так і доживав дід Петруша свого віку без одного ока. І на весілля він більше не ходив, і до шинку тоже.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Нечиста сила не спить. Записано в смт. Рецюківщина Драбівського району від Хильки Тетяни Євменівни (1932).2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
