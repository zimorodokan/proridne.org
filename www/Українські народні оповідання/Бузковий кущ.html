<!--#include virtual="/-/inc/general__page_start.inc" -->
<title>Бузковий кущ ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Бузковий кущ» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Бузковий кущ.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Бузковий кущ <br><span class="article__headerDescription">Народне оповідання Полтавщини</span></h1>
	<p>Край села Ромодан, неподалік від залізничної колії, ріс розкішний кущ бузку, а під ним вічним сном спочивали нащадки прадавнього роду князів Орловських. Свідченням цього довгий час стояв надгробний знак із каменю з написом про тих, хто колись тут бігав цими стежками в дитинстві, а потім знайшов саме на цьому місці свій вічний спочинок.</p>
	<p>Давній то був кущ. Стовбури були товщиною з руку доброго чоловіка, гілля розкішне.</p>
	<p>Довгий час, обробляючи поля, трактористам доводилося обминати це місце, хоча сільська влада наполягала на його знищенні. Але щось ніби стримувало це зробити .</p>
	<p>Та одного дня взяли чоловіки сокири і пішли до куща бузку. Як не дивно, але з кам’яним хрестом справилися легко, а от кущ виявився дуже міцним. І рубали його, і викопували лопатами, а він не хотів піддаватися. На місці зрубаних гілочок з’являлися молоді пагони.</p>
	<p>Сіли відпочити під бузком втомлені чоловіки і приснився їм сон, у якому кущ бузку просить не губити його краси, не знищувати місця останнього пристановища роду Орловських.</p>
	<p>Прокинулись чоловіки і ніяково переглянулись, а потім розповіли один і той же сон. Не прислухались люди до прохання старого куща, а роботу свою продовжили. Людським рукам кущ не піддався, тому на допомогу пригнали «залізних коней» —тракторів. Не одну годину трактори боролися з міцним буйнозеленим розкішним красенем. І все ж таки залізо, безперечно, перемогло. Завдання було виконано. Прохання бузку ніхто із чоловіків не «почув».</p>
	<p>Минуло немало часу, але прохання старого бузкового куща згадують і зараз.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Бузковий кущ. Записано в Ромодані Лубенського району від Стрільчука Григорія Васильовича (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
