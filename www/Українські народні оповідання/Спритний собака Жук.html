<!--#include virtual="/-/inc/general__page_start.inc" -->
<title>Спритний собака Жук ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Спритний собака Жук» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Спритний собака Жук.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Спритний собака Жук <br><span class="article__headerDescription">Народне оповідання Поділля</span></h1>
	<p>Нещодавно дівчина Катерина вибралась в ліс по ожину .Пішла не одна, а з цілою компанією: мамою, сестрою Наташею і тіткою Валею. На світанку вдягнулися так, щоб у лісових хащах не стати поживою для комарів, узяли кошики і рушили. За ними біг вірний собака Жук. Жук — собака розумний. Він дівчинці Катерині підсобляв, коли її кошик дуже наповнювався.</p>
	<p>Він брав його в зуби і відносив на галявину. Дуже швидко повертався з порожнім кошиком. Того дня всі зібрали чимало ягід. Дуже стомилися і зголодніли.</p>
	<p>Вирішили перекусити. Постелили скатертину і всі повмощувалися навкруг неї. Коло дівчинки сидів Жук. Тітка витягнула їжу і поклала на скатертину. Всі узяли бутерброда, а для Катерини і Жука залишився тільки один, та чималий бутерброд. Жук, побачивши це, почав хвилюватись. Катерина взяла цей бутерброд, розломила на два шматки і сказала:</p>
	<p>— Тут один більший, один менший.</p>
	<p>Тітка Валя заховала обидва куски і сказала:</p>
	<p>— Катеринко, вибирай, в якій руці ти береш бутерброд.</p>
	<p>Але поки Катерина оглянулась, Жук вихопив із рук тітки більший шматок. Тітка сказала:</p>
	<p>— Хто більше постарався, тому більший шматок дістався.</p>
	<p>Усі засміялися і стали пригощати Жука ще й своїми шматками, а спритник не став відмовлятись.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23. Спритний собака Жук. Записано в с. Лемешівка Калинівського району від Мельничук Антоніни Василівни (1944) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
