<!--#include virtual="/-/inc/general__page_start.inc" -->
<title>Війт Данило Горбовий ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Війт Данило Горбовий» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Війт Данило Горбовий.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Війт Данило Горбовий <br><span class="article__headerDescription">Народне оповідання Гуцульщини</span></h1>
	<p>В одному селі був війт Данило Горбовий. Він був дуже багатий. Була в него жінка Маруся і син Василько. І була в него сусіда, дівчина в роках, теж багачка велика. Він задумав знищити свою жінку і женитися на сусіді Катерині. І думає він: «Як це причинити?»</p>
	<p>Одного разу сидить Данило коло стола, підписує якісь перепустки, і прийшов до него старий прошак. Війт каже старому:</p>
	<p>— Я би вам поміг, дав би вам, що б ви не хотіли. І вбранням, і їдою поміг би. Чи ви би не знайшли мені таке лікарство, щоби я втруїв свого собаку?</p>
	<p>А він задумав жінку отруїти. Прошак відповів:</p>
	<p>— Такого я не маю. Але я ходжу межи людьми і буду питати людей. Може, в когось є таке.</p>
	<p>Прошак вийшов з хати і подумав, що тут не про собаку річ. І більше до війта не заходив. Але через якийсь час він таки набув отруйного зілля і з тим зіллям пішов до Данила. Відкриває двері, а Данило душить на ліжку свою жінку. Коли прошак це увидів, він одразу цофнув назад. Данило вискочив за ним і спитав:</p>
	<p>— Ти щось бачив?</p>
	<p>У страху великому прошак сказав:</p>
	<p>— Я нічо’ не бачив.</p>
	<p>— Ну, ти мені дивися. А я тобі дарую велике порося і три мішки муки. Щоб ти тільки нікому не базікав. А не дай Бог щось скажеш, то й ти підеш тою дорогою.</p>
	<p>Прошак сказав:</p>
	<p>— Я клянусь перед вами, як перед Богом, що від мене ніхто цего не буде знати.</p>
	<p>— Приходи до мене на похорон. А після похорону я тобі все завезу. І щоб не здогадувались люде, я тобі це дам як поману за свою жінку.</p>
	<p>Коли прошак пішов, Данило розказав сусідам, що в него померла жінка. А його синок Василько ночував ту ніч у свої бабки. Прибіг він додому і почав плакати. Що сталося, що мама його була здорова і нараз померла? Данило йому сказав:</p>
	<p>— Мама тяжко працювала. Ти не хотів маму слухати і мамі помагати. Вона померла з тяжкої праці.</p>
	<p>Похоронив війт жінку, а сам після похорону почав ще більше залицятися до сусідки Катерини. І говорить до неї:</p>
	<p>— Дивись, яке в тебе господарство. А в мене! Як ми поберемося, таких багачів, як ми, не буде ніде.</p>
	<p>А Катерина говорить:</p>
	<p>— Та в вас є син.</p>
	<p>— Ну й що, що є? Це буде наш безплатний слуга.</p>
	<p>— Так, так, я розумію. Але як він підросте, то може мене збиткувати.</p>
	<p>— Та я так на него сяду, — говорить Данило, — що він від роботи заледви буде ноги за собою тягати.</p>
	<p>Так і зробили. Побрався війт з Катериною. Катерина господарює, заставляє сина Василька всі роботи робити, а Данило в селі війтує. Приходить додому і питає:</p>
	<p>— Як там, Катерино, наш годованець?</p>
	<p>Якщо Катерина казала, що не виконав якусь роботу, то Данило його силяв і бив. Щоб він більше слухав мачуху.</p>
	<p>У рік найшлася в них дитина, другий хлопець. І Данило ставить йому таке саме ім’я — Василько. Проходить рік і більше. Василько-перший так працює, що вже й люде говорять:</p>
	<p>— Заїхав Данило на цю дитину крайньо.</p>
	<p>Був у Данила недалекий сусід, старий дідусь Охрім. І була в него дочка, яка звалася Маруся. Охрім був дуже справедливий чоловік, а колись був відважний вояк. Він мав другу жінку, багато молодшу за него. І мав велику господарку. У него в полі була велика пасіка. Охрім щовечора і щоранку ходив до тої пасіки доглядати бджіл. Зустрічається він з Васильком, старшим сином Данила. І говорить:</p>
	<p>— Васильку, як ти тяжко бідуєш.</p>
	<p>А Василько сплакав та й відповідає:</p>
	<p>— Та й що я зроблю, вуйку Охріме? Нема мені де дітися. Мачуха їсти не дає. Хіба сам що озму з хати. А як вона додивиться та скаже татови, тато б’є мене.</p>
	<p>Охрім каже:</p>
	<p>— Сину, я щось поговорю із своєю жінкою. І потім тобі скажу. Привозить Василько додому снопи, скидає їх з воза, заходить у хату, а Данило з мачухою і з другим сином сидять і обідають. І питає Данило:</p>
	<p>— Скинув снопи?</p>
	<p>— Та скинув, — каже, — батьку.</p>
	<p>— О, ти тепер сильний.</p>
	<p>— Та не сильний, бо я ще не обідав.</p>
	<p>— Та ти ніколи не можеш наїстися. От ви два браття. Я хочу, щоб ви поборолись. Котрий з вас сильніший буде?</p>
	<p>— Та так, батьку, я все роблю, а він сидить.</p>
	<p>— Нічо’, нічо’, я хочу видіти, хто з вас сильніший.</p>
	<p>Лапнулися вони боротися, і другий син кинув першого. Данило говорить:</p>
	<p>— От тепер і знай. Що він тобі скаже, то ти мусиш слухати, бо він тепер над тобою старший.</p>
	<p>— Він, батьку, надо мною старшувати не буде. Я піду в світ за очі.</p>
	<p>— От так би й давно придумав! Триста чортам! Але ж ти нікому не пригодний будеш. І, по-другому, ніхто не посміє тебе приймити, бо знають, чий ти син.</p>
	<p>Він боявся, що не буде мати робітника.</p>
	<p>Василько далі працює. А Данило думає, як би його знищити, щоб він не заважав! І говорить одного разу до свої жінки:</p>
	<p>— Наш сусід Охрім великий господар. Скільки в него землі! Пасіка яка велика! А наш Василько росте. А в Охріма дівчина є. Якби ми згуртували докупи своє і Охрімове господарство, то де б ще такі багаті люде були, як ми? Катерина відповідає:</p>
	<p>— Але Охрім не погодиться. Він любить роботящих. А наш Василько не любить працювати.</p>
	<p>— Не журися, я війт. Що скажу, те й буде. А нашого годованця ми приберемо.</p>
	<p>— Та так. Але нам буде тяжко.</p>
	<p>— Нічого, щось придумаєм.</p>
	<p>Другої днини заходить до Данила в хату яврей.</p>
	<p>— Добрий день, пане війте.</p>
	<p>— Добрий день. Сідай, яврею, та розказуй, які в тебе новини.</p>
	<p>— Ну-ну, пане війте. Новин не маю. Лиш маю трохи товару, дуже файний ґатунок. Купіть для свої жінки на сукенку. Маю сірник, перець — що треба для господарки.</p>
	<p>Данило каже:</p>
	<p>— Ти мені про пусте не розказуй. От що, Гершку...</p>
	<p>— Ну-ну, кажіть, пане війте, я слухаю.</p>
	<p>— От що. Порадь мене, як я маю збутися отого свого годованця.</p>
	<p>— Ну-ну, якого?</p>
	<p>— Та цего старшого свого сина.</p>
	<p>— Ну-ну, воно файне хлопець, дуже працьовите. Я його поважаю.</p>
	<p>— То крайній лайдака. Як би ти мені поміг підобрати якесь лікарство, щоб його втруїти?</p>
	<p>— Пане війте, я вас боюся. Що ви таке говорите? Жид схоплюється і до дверей. Хоче тікати з хати.</p>
	<p>— Дурний ти яврею, Я зажартував.</p>
	<p>— Ну-ну, а що буде за те, щоб я про ці жарти нікому не розказував?</p>
	<p>— Ти не жартуй.</p>
	<p>— Я не жартую. Але як дізнаються, що тато думає таке про сина, татови буде лихо.</p>
	<p>На це Данило говорить:</p>
	<p>— Слухай, Гершку, я тобі дам ялівку, тільки щоб ти нікому не базікав.</p>
	<p>— Ну-ну, приведете мені додому, прив’яжете до плоту. Бо я вас боюся.</p>
	<p>Данило бере ялівку, веде до яврея, силяє до плоту і вертається додому.</p>
	<p>А люде дивляться і думають: «За що він дав йому? Чи яврей купив?» Всяке задумують. А Данило учув слухи та й говорить:</p>
	<p>— То бідний жид. Я дав йому за те, що молився Богу за мою першу жінку. Як дав тому прошакови, так дав і жидови.</p>
	<p>Думає Данило, що має робити. А Василько, перший син, іде в поле косити. І встрічається з Охрімом.</p>
	<p>— Слава Йсусу Христу.</p>
	<p>— Навіки слава Богови, — відповідає Охрім. — Отак, Васильку. Я не забув про то, про що ми говорили. Але багато праці було, і аж сьогодні я поговорю із своєю жінкою. Післязавтра я тобі про це скажу. А сьогодні щасливої тобі роботи.</p>
	<p>Охрім приходить до хати і говорить до свої дружини:</p>
	<p>— Отак, Олено. Отой Данилів хлопець, Василько, такий добрий, працьовитий, що слова про него поганого не скажеш.</p>
	<p>— А що ти задумав, Охріме?</p>
	<p>— А я задумав забрати його за свойого сина.</p>
	<p>— Та що ти, Охріме? Та його Данило не відпустить. У нас дівчина, і люди будуть усяке говорити. А головне — Данило!</p>
	<p>— А я Данила не боюсь і не признаю.</p>
	<p>— Та ж він війт.</p>
	<p>— Ну й що?</p>
	<p>Іде Охрім третьої днини до свої пасіки. І встрічається з Васильком.</p>
	<p>— Отак, — каже, — рішили ми з Оленою: з сьогоднішнього дня переходи жити до мене. У мене не пропадеш.</p>
	<p>— А батько?</p>
	<p>— Я твого батька політику знаю. Йому потрібна тільки твоя робота, а тебе йому не потрібно. І, по-другому, я твого батька не боюся. Не таке бачив на світі.</p>
	<p>Василько сказав:</p>
	<p>— Вуйку Охріме, я прийду до вас. Подали собі руки і розійшлися.</p>
	<p>Приходить Василько додому, мачуха заставляє його до роботи. А Василько відповів:</p>
	<p>— Я вам робити не буду. Брат почув це і сказав:</p>
	<p>— Що ти, годованце? Маму слухати не будеш?</p>
	<p>— А я вже більше у вас годованцем не буду. То тобі мама, а не мені.</p>
	<p>— А я скажу батькови.</p>
	<p>— Можеш казати. Я вже маю де бути.</p>
	<p>І з тим ухватив сардак на плечі і сказав:</p>
	<p>— Бувайте здорови! Більше мене не ждіть. І пішов.</p>
	<p>Приходить Василько до Охріма. Охрім полуднував коло стола.</p>
	<p>— Слава Ісусу Христу.</p>
	<p>— Слава навіки Богови, — відповідає Охрім. — Отак, Васильку, від сьогоднішнього дня ти будеш у мене, і знай, що ти в свому рідному домі. Сідай, будемо обідати.</p>
	<p>Сіли, обідають. Охрім говорить:</p>
	<p>— Даю тобі пару коней, і ти будеш до них господар. Я вже старий, не годен. Вся господарка лягає на твої плечі. Згоден?</p>
	<p>— Так, батьку Охріме.</p>
	<p>А Охрімова дочка говорить:</p>
	<p>— Батьку, я буду допомагати Василькови.</p>
	<p>— Отак і буде. А ти, Олено, щоб не кривдила Василька. Василько з Охрімовою дочкою поїхали в поле по снопи. Вертаються відти, везуть снопи на фірі, а навстрічу із села війт.</p>
	<p>— Ти що, годованце? Куди вже зібрався?</p>
	<p>Син нічого не відповідав. А дівчина Маруся засміялася і говорить:</p>
	<p>— Ох який у тебе батько. Ніби війт, а такі негарні слова говорить. Не слухай його, Васильку.</p>
	<p>І поїхали.</p>
	<p>Данило приходить додому. Жінка говорить:</p>
	<p>— Яка в нас новина!</p>
	<p>— Я вже бачив, — каже Данило. — Триста чортам такий годованець! А з Охрімом я ще побалакаю. І в тім щось придумаєм.</p>
	<p>І думає Данило, як зробити, щоб збутися на все свого сина. А то він йому всі плани зіпсує. Кличе Данило жінку.</p>
	<p>— От так, жінко. Знай, що цего годованця забрав до себе Охрім. Хоче зробити його своїм зятем. А щоб не допустити цего, нам треба добре подумати. Поклич до хати сина. Він у нас здоровий, сильний і розумний.</p>
	<p>Закликала жінка до хати сина. Данило каже:</p>
	<p>— Остав нас двох. А сама йди приготуй вечерю.</p>
	<p>— Сину, — каже, — ти знаєш Охріма?</p>
	<p>— Знаю, батьку?</p>
	<p>— Він забрав нашого годованця.</p>
	<p>— Знаю, батьку.</p>
	<p>— А в него знаєш яке майно? Пасіка! А скільки ґрунту. Охрім, видно, хоче зробити його своїм зятем. А нам обом треба зробити, щоб це не вийшло. Тобі треба познайомитися з Охрімовою дочкою. І тоді все буде наше. Я тобі куплю цукерків. А ти підеш і подаруєш їй.</p>
	<p>Купив Данило цукерків, подав синови.</p>
	<p>— Тепер іди і подай Охрімовій дочці.</p>
	<p>Підходить Василько до Охрімового двору, а дівчина з Васильком-Старшим напоює коней. Підходить Василько і говорить:</p>
	<p>— А ти що тут з годованцем стоїш? Ану йди сюди. Я цукерків тобі приніс.</p>
	<p>А Маруська:</p>
	<p>— Ха-ха-ха! Мені твої цукерки не потрібні.</p>
	<p>— О, хто ти така?</p>
	<p>— Така — не така. Подумаєш, війтів син!</p>
	<p>— А ти ще мене попам’ятаєш. І пішов.</p>
	<p>Приходить він додому.</p>
	<p>— Батьку, а годованець наш ще й насміявся з мене. Із Марусею своєю.</p>
	<p>— Нічого, сину. Ми придумаєм що-небудь інше. У нас післязавтра великий празник. І я куплю обом вам подарунки. Один тобі, а другий годованцеви. Це будуть ножі. Він любить займатися столярною справою. І любить такі річи. Ми придумаєм, що треба. Ти тільки свій ножик бережи. А в того годованця треба буде ножик відокрасти. І сховати його так, щоб ніхто не найшов. Лиш би ти один знав про него.</p>
	<p>Так Данило й зробив. Купив два різних ножі. Один подарував своєму синови, а другий поніс до Охріма.</p>
	<p>— Іди сюди, лайдако, дарую тобі цей ножик, щоб Охрім бачив, що ти маєш пам’ять від батька.</p>
	<p>— Дякую за ножик. А Охрім каже:</p>
	<p>— Василько дуже гарна дитина.</p>
	<p>— Не в мене, в тебе.</p>
	<p>І пішов Данило додому. І продовжує війтувати. І далі думати. Кличе він знов свого сина. Увійшов син у хату, а Данило говорить:</p>
	<p>— От, сину, я й придумав.</p>
	<p>— А що, батьку?</p>
	<p>— Треба відокрасти у Василька ніж, як я тобі колись говорив. І якийсь час тримати його в себе.</p>
	<p>А син говорить:</p>
	<p>— Я буду, батьку, за тим ножем слідкувати.</p>
	<p>Настала весна. Василько-перший робить на дривітни граблі. І тут Охрімиха закликала його обідати. Василько оставляє ніж на дривітни, заходить у хату. Сів обідати, а брат підкрався і забрав з дивітні ножа. І скрився. Василько попоїв, виходить надвір — ножа нема. Питає Охріма, Олени, Марусі:</p>
	<p>— Чи не брали ніж? Охрім каже:</p>
	<p>— Та що ти будеш переживати пустим? Хтось украв. Бери другий ніж і продовжуй свою роботу.</p>
	<p>А Василько задумався.</p>
	<p>— Батьку Охріме, хто ж міг украсти ножа?</p>
	<p>— Дурниця, Васильку. Данило:</p>
	<p>— Добре зробив, Васильку, що зікрав ножа. Це буде велике діло і великий підклад під нового годованця. Тільки тримай язик за зубами. Скоро почнеться повна весна. Слухай добре, сину. Охрім має велику пасіку в поли. І він ходить щоранку й щовечора до свої пасіки. Працює там і молиться Богу. Він буде вертатися додому, а ти засядеш у поточині і заріжеш його ножем нашого годованця. І ніж оставиш йому в грудях.</p>
	<p>Василько-Модший засів у потоці і жде Охріма. Охрім вертається з пасіки, а Василько вдаряє його ножем у груди з-за верби. Охрім з тяжким зойком валиться до землі. На це надходить прошак, який бачив, як Данило душив свою жінку. І коли це забачив, вернувся назад. Василько завидів прошака і пустився тікати. Прибігає додому. Данило:</p>
	<p>— Готово? Син:</p>
	<p>— Готово.</p>
	<p>— І ніхто не бачив?</p>
	<p>— Бачили, батьку. Коли я відходив, мене забачив отой прошак.</p>
	<p>— І куди він пішов?</p>
	<p>— До себе додому.</p>
	<p>— То я, сину, йду до прошака.</p>
	<p>Приходить до прошака, заходить у хату. Прошак світив каганець.</p>
	<p>— Добрий вечір!</p>
	<p>Прошак з переляку не міг відповісти на привітання і упустив з рук каганець. Данило питає:</p>
	<p>— Ти щось бачив?</p>
	<p>— Ні, кленусь Богом, що нічого не бачив і нічого не знаю.</p>
	<p>— Отож дивись. Мій син не жартує. І ти можеш піти такою дорогою. А я дам тобі хліба й до хліба.</p>
	<p>Вертається Данило додому. Лягають спати. Рано посилає жінку, щоб ішла до Охріма. Іде вона по дорозі і находить Охріма в потоці зарізаного. І зґвавтувала. Збіглися люде. Зробили зойк:</p>
	<p>— Охрім зарізаний!</p>
	<p>Набігають Охрімова жінка й дочка. Набігає Василько. І тут надходить Данило.</p>
	<p>— Стійте, люде! Не ближтеся! А сам підбігає.</p>
	<p>— Все ясно. Убивця вже виявлений. От ніж у грудях. Це ніж мого годованця. Знав Охрім, кого в годованці брати. Охрім стояв годованцеви поперек дороги в житті. І годованець його зарізав.</p>
	<p>Жінка з дочкою:</p>
	<p>— Неправда! Ніж у Василька вкрали вже тому рік. Неправда! Данило:</p>
	<p>— Тримайте годованця!</p>
	<p>Люде схопили Василька. Данило пішов по поліцію. В’яжуть Василькови назад руки. І охороняють його з собаками. Маруся з мамою плачуть і говорять:</p>
	<p>— Обман і неправда! Данило:</p>
	<p>— Доказ — ніж його в грудях у Охріма.</p>
	<p>Поліція сказала забрати трупа і похоронили. А Василька забрали в тюрму.</p>
	<p>Василько в тюрмі під слідством. Охріма похоронили. Після похорону кличуть Охрімиху з дочком за свідків. Там і війт Данило. І говорить:</p>
	<p>— Ви собі приймили вбивцю. Охрімиха з дочкою відповідають:</p>
	<p>— Непрарда. Ми цьому не повіримо ніколи в життю. Це брехня. Данило:</p>
	<p>— Свідок був у грудях у Охріма.</p>
	<p>Василько під слідством у тюрмі, а Данило приходить до Охрімихи й говорить:</p>
	<p>— Не плач. Мій молодший син гарний, вродливий, сильний. Він поведе вашу господарку. А я як війт поможу все, що треба. Зробимо сватання і зробимо весілля, якого ще не було в нашому селі.</p>
	<p>Охрімиха:</p>
	<p>— Дочка не вийде за твого сина ніколи. Вона любила нашого Василька і на зраду не піде.</p>
	<p>— Забудь про годованця. Його вже не буде більше. Його будуть судити на кару смерти. А ти своїй дочці кулак в шию! І вона довжна виконати то, що ти говориш, а не то, що вона хоче. А як ні, то ти знаєш, що я війт!</p>
	<p>І примусив Данило Охрімиху виконувати його приказ. Приходить Данило з сином на сватання. Маруся не згодна. А мама її била і примусила. І вона мусіла дати згоду. Данило:</p>
	<p>— Отак, Олено, такого-то числа намічуємо весілля. Знай, що не відведу ні днини. Тобі даю на весілля ялівку й паця. В себе ріжу троє пацят і три ялівки. На цему весіллі мають бути навіть з міністерства. Я ж війт.</p>
	<p>Неділя. Данило коло церкви. Запрошує громаду до себе на весілля. І говорить:</p>
	<p>— Мої свасі я віддав ялівку й паця. В себе ріжу троє пацят і три ялівки. Такого весілля, як буде в мене, ще не було ні в кого.</p>
	<p>Прийшов той час. У Данила починається весілля. Прийшли музики. Почали грати на подвір’ю «На добрий день». А прошак, старенький дідусь, вийшов з хати і слухає. І рішив зайти до Данила на початок весілля. Іде по дорозі, і щось замлоїло його коло серця. Він з тяжким стогоном сідає на землю. І говорить:</p>
	<p>— Люде, хто близько? Хто мене чує, підійдіте д’мені.</p>
	<p>Тут підійшли два вартові, які сторожили в селі. Підходять до дідуся й питають:</p>
	<p>— Що є, дідусю?</p>
	<p>— Сини мої, я вмираю. Я маю два великих гріхи. Не можу забрати їх з собою на той світ. Прошу вас, озміть листок паперу й запишіть.</p>
	<p>— Дідусю, ми неграмотні. Оден з них підказав:</p>
	<p>— Тут недалеко живе яврей.</p>
	<p>І побіг до яврея. Приходить яврей.</p>
	<p>— Ну говоріть, я слухаю. І прошак сказав:</p>
	<p>— Такого-то дня, такого-то місяця, такого-то року вранці я зайшов до Данила Горбового. Щоб випросити кусок хліба. А він душив свою жінку на ліжку. І він мені дав варене й печене, щоб я тільки мовчав. І погрозив, що як я буду комусь базікати, то піду такою дорогою, як його жінка.</p>
	<p>Яврей:</p>
	<p>— Дідусю, це все?</p>
	<p>— Ні, не все. Ще маю один гріх. Такого й такого вечора, такого числа, такого року я проходив дорому, а його син, молодий Василько, різав Охріма. Я на це надійшов і спудився. Лиш я прийшов додому, як до мене тут же заходить Данило. Сказав: «Добрий вечір». Я з переляку випустив каганець з рук. Він спитав: «Ти щось бачив?» Я відповів: «Присягаю перед вами другий раз, що нічого не бачив і не чув». — «От і добре. Нікому не базікай, бо мій син не жартує, таке й з тобою зробить».</p>
	<p>Яврей:</p>
	<p>— Чуєте, люде?</p>
	<p>— Чуємо.</p>
	<p>— Що ще знаєте, дідусю?</p>
	<p>Дідусь почав конати. Яврей скричав:</p>
	<p>— Розписуйтеся!</p>
	<p>Дідо ще зробив своєю рукою хрестик. І вартові поставили хрестики. І жид розписався. І скричав:</p>
	<p>— Беріть трупа, а я йду по коня і їду до магістрату.</p>
	<p>Запряг жид свого коня, приїхає на постерунок, збив у браму. Вартовий:</p>
	<p>— Що таке?!</p>
	<p>— Даруйте, я приніс доказ. Василько не винен!</p>
	<p>І зробив яврей галас на цілий магістрат. А Василько вже стояв під шибеницею і петля була на шиї. Підходить яврей.</p>
	<p>— От вам документи, от вам свідки підписані. Комендант взяв документ, прочитав і сказав:</p>
	<p>— Звільніть Василька з-під шибениці.</p>
	<p>Беруть бричку. Поліція садить Василька на бричку і їдуть на весілля до Данила Горбового. Прнїхають вони, а Данило кричить:</p>
	<p>— Дивіться, громадо! Я вам говорив, що в мене будуть на весіллю з міністерства!</p>
	<p>А комендант приказав:</p>
	<p>— В’яжіть війта і його сина!</p>
	<p>В’яжуть Данила І молодого. Комендант голосно говорить:</p>
	<p>— Громадо, весільні! Убивця — Данила Горбового син! А Данило свою рідну жінку задушив. Їм шибениця невідкладна. А Василькови щасливе життя із його вірною дружиною, яка була з мусом присилувана виходити за вбивцю. Вбивця підклав фальшиву справу під свого брата. Бери, Васильку, свою дівчину і їдьте до шлюбу. І многая вам літ!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 10 квітня 1983 року Від Юрія Федоровича Марчука (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
