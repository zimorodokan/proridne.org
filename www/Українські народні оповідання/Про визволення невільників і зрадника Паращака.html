<!--#include virtual="/-/inc/general__page_start.inc" -->
<title>Про визволення невільників і зрадника Паращака ☼ Народне оповідання ☼ Народна творчість</title>
<meta name="Description" content="Українське народне оповідання Бойківщини «Про визволення невільників і зрадника Паращака» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про визволення невільників і зрадника Паращака.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про визволення невільників і зрадника Паращака <br><span class="article__headerDescription">Народне оповідання Бойківщини</span></h1>
	<p>В час війни був на Святославі лагер. На тім лагері командували німці. Забирали наших хлопців-українців у будівельну службу і гонили їх на роботу в кар’єр, каменолом. І знущалися над ними дуже.</p>
	<p>А в Коростові був лісничий Якш. Їхав він своєю бричкою із Сколього додому. Побачив то і каже: — Більше того не буде.</p>
	<p>Приблизно через три-чотири дни зорганізував він хлопців, добули відкись зброю і напали на той лагер. Порізали телефони, охорону побили, хлопців визволили і привели їх на територію Коростова. Вони були тільки в червоних швінках. Ні сорочок не мали, нічого. Селяни принесли їм деякий одяг, дали попоїсти. А відтак прийшли бандери і забрали їх з собою.</p>
	<p>А потому Василь Паращак, Петрунців син, зрадив, пішов до німців і сказав, котрі й що. Прийшли німці вночі, забрали Якша і його дружину в такому стані. Забрали і хлопців наших: Свистуна Михайла Олексовича, Савчиного Василя Миколайовича, Диркавця, сина Іванового, і ще багато — усього забрали дванадцять чоловік. І в Дрогобичі їх судили, а в селі Кіпці їх усіх розстріляли.</p>
	<p>А потому прийшли рускі і заарештували Паращака. Він відпирався, і батьки розстріляних ходили на него свідчити. Де він дівся, не знаю, не прийшов більше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Коростів, Сколівського району, Львівської області 22 грудня 1990 року Від Дмитра Васильовича Герича (1902)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
