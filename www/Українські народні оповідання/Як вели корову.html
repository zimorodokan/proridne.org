<!--#include virtual="/-/inc/general__page_start.inc" -->
<title>Як вели корову ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Як вели корову» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як вели корову.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як вели корову <br><span class="article__headerDescription">Демонологічна розповідь Чернігівщини</span></h1>
	<p>Вели корову продавати на колядки. Бо колядки були вже близько. Повставали ми в другій годині ночі з своїм хазяїном. А дома ночувала коняка колгоспна і віз. Положили на віз теля, а корову прив’язали до воза. Хазяїн сів на воза, а я іду слідом за коровою, підганяю, щоб вона не тяглася.</p>
	<p>Проїхали ми з кілометр. Вже траса йде на город, а на дорогу вибігає маленька собачка, чорненька така. І зараз до моїх ніг і до корови. Вже на віз дереться та собачка. Ми й не злякалася, хазяїн підганяє коня пугою, а я палицею корову. Я б’ю палицею собачку, а хазяїн устав та пугою. Воно як завищить страшно та й побігло у вуличку. Дивимося, а з тої вулички вибігає баба розпатлана, коси теліпаються. Та ми її не впізнали, бо на тій вуличці було усього два двори. То ми й не знали, з якого вона двору.</p>
	<p>Вже далеченько ми од’їхали та й говоримо:</p>
	<p>— Видно, ця відьма хотіла нам щось погане зробити. Добре, що ми не злякались і прогнали її.</p>
	<p>А тоді стали їхати підводи на базар. Ми стали за селом, дали корові трохи їсти. І вже зовсім нам не страшно. Продали ту корову. Вертаємося додому та й заходимо у вуличку. Дивимося, а там дві такі гарні хазяйки живуть.</p>
	<p>Так і не змогли ми розібратися, котра з них відьма. Один раз дивимося</p>
	<p>— ніби ця, другий — ніби інша.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Як вели корову. Записав Микола Зінчук у Плоскому Носівського району від Перепечай Мотрі Андріївни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
