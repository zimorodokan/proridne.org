<!--#include virtual="/-/inc/general__page_start.inc" -->
<title>Миклашівка ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Миклашівка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Миклашівка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Миклашівка <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Миклашівка — це один із 15 кутків старої Вереміївки (нині Чорнобаївський район), являється одним із найдавніших поселень. В часи Київської Русі тут було споруджене городище-кріпость, про це говорять археологічні розкопки.</p>
	<p>Так, от в середині „дитинця» даного городища розташовувалися князівські будівлі, міської і церковної влади, церква. При розкопках земляного валу знайдені рештки поховань, жіночі прикраси, культові речі, знаряддя господарської діяльності.</p>
	<p>До нашого часу дійшла легенда про Миклашівський дзвін. Цей дзвін і до нині лежить на дні Кременчуцького моря, в першій різовасі. Різовахами називалися болота, що відділяють Миклашівку від Гарбузівки, омивають північні береги Миклашівки. Ці болота весною створювали суцільну водойму, а влітку пересихали, утворювали три невисихаючі болота з плавнем і очеретами, які називаються різовахами.</p>
	<p>Так от в першому болоті, в мулі на глибині трьох метрі від поверхні води літнього часу можна було часом розгледіти якийсь твердий предмет, про який і говорили, що це і є дзвін. Сюди його сховали від ворогів, які насували, чи то жителі села, чи монахи, адже тут колись був монастир. Вони хотіли врятувати дзвін, щоб не попав він за однією версією татарам.</p>
	<p>Звідси можна зробити висновок, якщо був тут дзвін, то і була церква, значить і Миклашівка колись була визначним містом чи містечком.</p>
	<p>Досить цікаві відомості дають перекази про будівництво каналу від Миклашівки в Дніпро (для зв’язку з головним водним торгівельним шляхом). Працювало тоді дуже багато людей, кажуть, що той канал копали монахи Миклашівського монастиря. Та навряд чи це було б під силу одним монахам. Більш ймовірно, що ці землі належали Києво-Пустинному монастирю. Це були його угіддя, канал обіцяв великі митні прибутки . Тоді на кошти монастиря був прокопаний канал завдовжки три кілометри, який з’єднав річку Бистрик із річкою Сухою (рукавом Дніпра). Цей канал не мав ніякої офіційної назви і називався в народі Перекіпець.</p>
	<p>Миклашівка перетворилася на важливий митний та торгівельний центр, стала процвітати. Саме тоді, роблять припущення, була побудована церква. З часом Миклашівка стала занепадати, а церква стала втрачати своїх прихожан, мала дуже малі прибутки. Ось, мабуть, саме тоді і з’явилася в народі вислів: «Будеш в Миклашівці попом». Це казали тому, хто провинився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42. Миклашівка. Записано в Чорнобаївському районі від Гордієнко Ніни Петрівни (1936) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
