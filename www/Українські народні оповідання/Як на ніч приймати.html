<!--#include virtual="/-/inc/general__page_start.inc" -->
<title>Як на ніч приймати ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Як на ніч приймати» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як на ніч приймати.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як на ніч приймати <br><span class="article__headerDescription">Народне оповідання Гуцульщини</span></h1>
	<p>Оден чоловік поїхав у гужтруд&nbsp;<sup>*</sup> і повернув на ніч до ґазди, а той ґазда в хату не пустив. І ні коням не дав нічого їсти, ні йому. Був сильний мороз, а той каже:</p>
	<p>— Спи надворі.</p>
	<p>І нагнав його з подвір’я. А чоловік просився і сказав, що з подвір’я не піде.</p>
	<p>Бо вовки ходять. Та й на подвір’ю ночував. Але не спав він на санях, а бігав цілу ніч, бо замерзав, коні вкривав і годував. І досвіта поїхав.</p>
	<p>Через рік те саме. Мороз, і в таку саму пору приходить, той, що не приймав на ніч, до него, до того, що на подвір’ї ночував. Ґазди не було дома. А жінка прийняла, пускає в стайню коні, їсти їм дає. А чоловік іде до хати грітися, та й має вже тут ночувати.</p>
	<p>Приходить ґазда додому, а жінка:</p>
	<p>— Я приймила на ніч чоловіка з кіньми, бо замерзав.</p>
	<p>— Та добре, най буде.</p>
	<p>Входить у хату — межи вікнами сидить чоловік, той самий, котрий його нагнав з хати. Та й прийшов він тепер до него. Та й напудився той, нічого до ґазди не говорить, бо ж потрапив до того чоловіка, що його виганяв з хати. А ґазда каже до жінки:</p>
	<p>— Ти давала коням їсти?</p>
	<p>— Та давала.</p>
	<p>— Понеси відро вівса і дай коням води. І вари їсти.</p>
	<p>Жінка обійшла коні, варить їсти. А той сидить межи вікнами і нічого ні до кого не говорить. Жінка зварила їсти, поклала їду на стіл. Каже чоловік:</p>
	<p>— Неси півлітру горівки.</p>
	<p>Внесла вона півлітру горівки, сідають вони їсти. Каже хазяїн:</p>
	<p>— Йдіть, ґаздо, будете вечеряти.</p>
	<p>— Дякова́ть, я не голоден.</p>
	<p>— Пий, бо я даю тобі.</p>
	<p>Він далі не хоче. А хазяїн його позауш.</p>
	<p>— Пий горівку, я тобі сказав!</p>
	<p>Той уже випив. Та й випив другу, випили й по третій.</p>
	<p>— Отак, — каже, — видиш, як ґазди роблять? Ти мене нагнав, мої коні не приймив, навіть не пустив мене нагрітись. А ти в мене будеш спати на дивані, а коні в стайні — я дав тобі все.</p>
	<p>І тоді той зачав проситися, перепрошувати цего чоловіка. Став просити, аби йому вже нічого не казав.</p>
	<p>— Я, — каже, — нічого не кажу, але би ти другий раз знав, як на ніч приймати. Як я тебе прийняв, так і ти маєш приймати людей на ніч. Отак.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Гужтру́д — примусова безоплатна праця, коли селян під страхом тюремного ув’язнення більшовицькі власті виганяли рубати і возити своїми кіньми карпатський ліс.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 19 листопада 2003 року Мазин Марія Ільківна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
