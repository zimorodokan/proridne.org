<!--#include virtual="/-/inc/general__page_start.inc" -->
<title>Повір’я про мертву землю і мертву воду ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Повір’я про мертву землю і мертву воду» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Повір’я про мертву землю і мертву воду.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Повір’я про мертву землю і мертву воду <br><span class="article__headerDescription">Демонологічна розповідь Чернігівщини</span></h1>
	<p>Люди розказували про мертву воду і мертву землю (ту, з якої копається яма для покійника). От помер мій чоловік. Відтоді пройшло десять чи п’ятнадцять років. А в одного чоловіка померла жінка. Так він хотів на мені женитися. А в селі було три таких жінки, що вийшли б за нього. Ну, а я з свого подвір’я не хотіла нікуди йти. То ці жінки</p>
	<p>вирішили мене з світу зжити, аби не заважала.</p>
	<p>От як померла людина, принесли вони мені додому землі мертвої та води тої, що покійника обмивають. Насипали мені тої води на ворота. Я вийшла та й помітила, що земля піщана під ворітьми, а в нас тут чорнозем. Та я ту землю не переходила, перекинула туди кота, собаку і святою водою полила. А сама вийшла через другу хвіртку. Всі ті, хто ворожив, дак усі померли. Вони були з двадцять другого і двадцять третього року. А я й до сих пір живу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Повір’я про мертву землю і мертву воду. Записано в Плоскому від Перепечай Мотрі Андріївни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
