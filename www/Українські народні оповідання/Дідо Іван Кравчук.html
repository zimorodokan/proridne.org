<!--#include virtual="/-/inc/general__page_start.inc" -->
<title>Дідо Іван Кравчук ☼ Народне оповідання ☼ Народна творчість</title>
<meta name="Description" content="Українське народне оповідання Бойківщини «Дідо Іван Кравчук» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дідо Іван Кравчук.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дідо Іван Кравчук <br><span class="article__headerDescription">Народне оповідання Бойківщини</span></h1>
	<p>Був у нас у Липовиці дідо Кравчук Іван. Як умирав, то було йому сто років без півтора року. У ті роки була дуже жорстока влада і карали за кожне слово. А дідо Кравчук був дуже старий і говорив, що хотів, не боявся нікого. У 1946 році були вибори до Верховної Ради і місцевих рад. Привезли діда на виборчу дільницю для голосовання, щоби він перший подав голос як найстарший чоловік у селі. Райкомівці запитали його, чи знає він, за кого має голосувати. Він сказав, що ні. А вони йому кажуть, що голосуємо за Сталіна і депутатів. Дали діду бюлетень.</p>
	<p>— Іди, — каже, — кидай до урни і кажи, за кого голосуєш. Він пішов, укинув бюлетень і коло урни сказав:</p>
	<p>— Я голосую за Франца Йосифа, за котрого знаю!</p>
	<p>А уповноважений з райкому зачав йому погрожувати. Дідо йому:</p>
	<p>— Ти, жиде пархатий! Телепав би-с мамку, не дав-ис ми, жидовине, зрання з’їсти сніданку!</p>
	<p>А начальник КГБ взяв діда Кравчука в буфет і дав йому там горівки й закуски. Та й відвезли діда домів.</p>
	<p>У ті роки з людей збирали позику. Уночі прийшли до діда до хати цілою бригадою. Питаються:</p>
	<p>— Де твій зять та й дочка? Він їм говорить:</p>
	<p>— Дочки й зятя дома нема, десь поїхали. А вони сховалися, щоб не давати позику. -...Нащо вам їх? — питається дідо.</p>
	<p>— Щоб дали державі позику.</p>
	<p>Дідо сказав, що в них немає грошей.</p>
	<p>— То плати, діду, ти! Ти ґазда в хаті. Що, не хочеш державі позику давати? П’єш державну воду і дихаєш державним воздухом, а позику не хочеш дати?</p>
	<p>Дідо піднімається, бере свій коштур, одпер двері і почав їх бити. А вони до него не ставилися, почали втікати.</p>
	<p>Їхали люди з Одеської області у гори по ліс. І щось іспортилося їм у колесі. Шофер став ремонтувати колесо. А дідо випасав там корови. З лісовоза виліз представник, що приїхав по ліс, і питає діда:</p>
	<p>— Коли, діду, ліпше було — за Польщі чи за Совєтської власти? А дідо сказав:</p>
	<p>— За австрійської власти я був у австрійській армії 5 років за спокою, а 4 роки був-им на войні, і моя корова Лася стояла супокійна. А тепер такі, як ти, не дають мої Ласі супокою в стайни і дивляться їй під хвіст, чи багато дає молока.</p>
	<p>Дідо загнав худобу в лісокультури, а там не мож було худобу пускати. Приходить до него лісник.</p>
	<p>— Гони, діду, відци худобу геть.</p>
	<p>Дідо на него підняв патик і хотів його вдарити, але він утік. Тоді лісник привів лісничого, свого начальника:</p>
	<p>— Хто вам, діду, позволив випасати тутки худобу? А дідо приступився до него і каже:</p>
	<p>— Ма-лєн-ков! Я йому даю молоко, а він мені — пашу. Лісник до него:</p>
	<p>— Більше, діду, аби ти тут худобу не пускав. І пішли вони від діда геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Липовиці, Рожнятівського району, Івано-Франківської області 25 липня 1944 року від М.М. Лютака (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
