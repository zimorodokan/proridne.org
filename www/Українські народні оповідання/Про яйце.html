<!--#include virtual="/-/inc/general__page_start.inc" -->
<title>Про яйце ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Про яйце» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про яйце.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про яйце <br><span class="article__headerDescription">Демонологічна розповідь Полтавщини</span></h1>
	<p>Жила в одному селі баба, і була в неї курка, яка несла чорні яйця. Баба била або спалювала їх, бо із тих яєць народжувалися чортенята. Але одного разу курка залізла в хащі і знесла яйце, а бабуся Галина не помітила його. Через деякий час яйце тріснуло, а з нього вилізло маленьке чортеня, яке побігло до курника і убило всіх курей. Люди не знали, що з ним робити.</p>
	<p>А в одного господаря жила курка Муся, яка знесла біле яйце, з якого повинен був народитися Ангел. Люди були впевнені, що Ангел знищить те чортеня. Але господиня ненароком спалила біле яйце, спалила останню надію. Через деякий час чорт виріс і став дуже сильним. Він знищував усю худобу: коней, овець, корів, волів. Люди кожного дня ходили до церкви, молилися Богу, просили допомоги, щоб він захистив їхню худобу від нечисті.</p>
	<p>Чорт почав лякати й людей. Одного разу, коли люди поверталися із церкви, то побачили на небі чорта, який летів за ними. Всі кричали:</p>
	<p>— Чорт, злий дух, нечисть!</p>
	<p>З того часу люди освячували будинки, сараї, худобу. Хотіли позбутись злого чорта. Але він не полишав людські поселення. Одного весняного дня діти гралися на вигоні і помітили, як щось летить. Вони побігли за ним і побачили, як злий чорт улетів у старий колодязь, який був біля старого дуба. Раніше там була кришталева холодна вода, але давно уже колодязь пересох. Налякані діти побігли до своїх хат і розповіли про побачене батькам. Почувши це, дорослі, взявши все що потрапило до рук, побігли до колодязя. Хто біг із граблями, хто з вилами, сокирами, косами та іншими знаряддям.</p>
	<p>Добігши до колодязя, всі отетеріли. Вони помітили, що із неба опускається Ангел і промовляє такі слова:</p>
	<p>— Не наближайтесь до колодязя.</p>
	<p>Всі послухали і відійшли. У цей час із колодязя вискочив чорт, а Ангел підхопив його і поніс у небо. Потім повернувся і приніс звідти ріг. Ангел промовив:</p>
	<p>— Хто старійшина вашої громади?</p>
	<p>Із натовпу вийшов дід Степан і підійшов до рятівника. А Ангел дав йому ріг і сказав, щоб люди знесли із кожної господи по склянці води і налили у той ріг, потім поклали його у залізну скриню і закопали її глибоко у землю.</p>
	<p>З того часу у селі ні відьми, ні чорти не з’являлися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12. Про яйце. Записано в селі Малий Бакай Решетилівського району від Долі Параски Кирилівни (1917) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
