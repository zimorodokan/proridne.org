<!--#include virtual="/-/inc/general__page_start.inc" -->
<title>Чорт Соломатій ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Сокирянщини «Чорт Соломатій» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чорт Соломатій.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чорт Соломатій <br><span class="article__headerDescription">Демонологічна розповідь Сокирянщини</span></h1>
	<p>Колись жив у нашій місцевости їден чоловік з жінкою й дітьми. Побудували вони хату. Завели хазяйство. А з часом усе почало в него пропадати: згинула худоба, померла жінка, вимерли діти. І залишився він сам. Страшно йому було жити самому, і він рішив хату продати. Та ніхто з місцевих людей не хотів у него ту хату купувати — всі боялися. Він віддавав за дешеву ціну, а ніхто не брав. А їден прийшов, подивився на місцевість і погодився у него ту хату купити. І продав чоловік хату по дешевій ціні. Заходи новий хазяїн до хати і каже:</p>
	<p>— Добрий день тому, хто живе в домі цьому! А голос з кутка відповідає йому:</p>
	<p>— Доброго здоровля.</p>
	<p>— Ну, як будем жити — в добрій злагоді? Чи ти не хочеш зо мною дружити?</p>
	<p>А чорт каже:</p>
	<p>— Я не проти, але при одній умові. Відділи мені в хаті четвертий куток і забий його дошками знизу доверху. І щоб твоя жінка ніколи той куток не мастила, щоб не забризкувала мені очі.</p>
	<p>Чоловік каже:</p>
	<p>— Най буде.</p>
	<p>Забив хазяїн той куток щільно дошками, і жінка там ніколи не білила. Розвів хазяїн велике господарство, все йому добре велося. Були в него діти. І жила його сім’я з чортом у мирі й злагоді.</p>
	<p>Одного разу каже чорт до цего чоловіка:</p>
	<p>— Сьогодні я йду від тебе. Іду на війну на три роки. Якщо мене не буде три роки, то вийди на Лису гору, свисни три рази й крикни: «Ей, Соломатій!» Як буду живий, то обізвуся, а як не буду, то тобі скажуть, де я.</p>
	<p>А по нашому розрахунку три роки — то три дні. Пройшов перший день, і чорт не приходи, другий день — чорта все нема. А на третій день збирається чоловік і йде на Лису гору. Свиснув три рази й крикнув:</p>
	<p>— Ей, Соломатій!</p>
	<p>А якийсь голос обзивається: «Ти що, його хазяїн?» — «Так, хазяїн». — «Ти більше Соломатія не чекай. Він до тебе не прийде, бо його вже два роки, як убили на війні».</p>
	<p>Чоловік засумував, думав, що все його хазяйство пропаде. Але все збереглося. Ту хату він продав, а черепки на тому місці ще й тепер є. І люди, що живуть на тому місці, і тепер живуть багато.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
