<!--#include virtual="/-/inc/general__page_start.inc" -->
<title>Про Кострубоньку ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Про Кострубоньку» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про Кострубоньку.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про Кострубоньку <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Мені добре в тямку Кострубонька, бо я через нього цілий день блудив у полі. Я був тоді хлопчаком і добре налякавсь.</p>
	<p>Був я з батьком у Звиногородці на базарі. Побазарували батько зараня та й зайшли в шинок шкалика випить. А я кажу:</p>
	<p>— Поїду я, тату, помаленьку, а ви мене доженете.</p>
	<p>Ото й поїхав. їду я коло того діда кострубатого, що стояв на поворотці, як кінчається село Озірня; а тут шляхи розходяться на Водяники й на Попівку. Як заорало мені, що треба сказать «Помагай-бі!»Я ж і знав про це, а не сказав! Поїхав. Їду я, їду — дивлюся: а я знов коло Озірної, і дід кострубатий стоїть. Що це таке?! Я ж їхав біля нього!</p>
	<p>Поїхав я, і добре бачу, що їду тим шляхом, що на Попівку.</p>
	<p>— Гей, гей! — махаю на воли батогом. Оглядівся: знов Озірня, і дід стоїть! Я вже й злякався: але бачу добре, що Попівський шлях, та й поїхав по ньому. Бачу: Озірня і дід стоїть! Ой лишко, що я буду робить? Четвертий раз коло цього діда кострубатого! І смеркає вже добре. Давай я кричать:</p>
	<p>— Ґвалт! Рятуйте, хто в Бога вірує!</p>
	<p>І дав Бог, що люди в Озірні почули і прибігли. А я воли спинив і кричу.</p>
	<p>— Чого ти, хлопче, кричиш, як несамовитий?</p>
	<p>— Заблудив, — кажу я, — оце вже коло цього діда четвертий раз.</p>
	<p>— А ти ж помагай-бі сказав?</p>
	<p>— Ні, — кажу, —не казав.</p>
	<p>— Ну, то й не дивуй. Чому-ж не сказав? Тепер тобі треба їхати цим самим шляхом, тіки як доїдеш до степка, то звертай на цоб, і доїдеш до самої Попівки. А то ти звертав на цабе, і доїздив до Водяницького шляху, отим малим шляшком, і якось непомітно повертав знов цабе до Озірної.</p>
	<p>Аж тоді я розтямив. Приїхав пізненько додому, бо ще коло Озірної смеркло. А батько турбується вдома, а мати — лають, що мене одного пустили. А я тіко в хату та зараз на піч! І ліг на гарячім чиріні, бо тож добре намерзся. І спав до ранку, як після маківки. То я й досі згадую! А після того не минав, а казав «Помагай-бі».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Про Кострубоньку. Записано від Махтодієнка Якова (60 років) 1926 року.</p>
			<p>Силами учнівського та педагогічного колективів Попівської ЗОШ І-ІІ ступенів Звенигородського району опрацьовано фольклорний матеріал, який ще у 1926 році зібрала художниця Софія Терещенко.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
