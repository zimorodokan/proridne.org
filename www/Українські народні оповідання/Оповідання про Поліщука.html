<!--#include virtual="/-/inc/general__page_start.inc" -->
<title>Оповідання про Поліщука ☼ Народне оповідання ☼ Народна творчість</title>
<meta name="Description" content="Українське народне оповідання Буковини «Оповідання про Поліщука» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Оповідання про Поліщука.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Оповідання про Поліщука <br><span class="article__headerDescription">Народне оповідання Буковини</span></h1>
	<p>Поліщук був добрий чоловік: у багатих відбивав гроші, а бідним давав.</p>
	<p>Дві бабі йшли на ярмарок у Бричани через Требисівський ліс.</p>
	<p>— Коби хоч не здибав нас той Поліщук та не ограбив, — каже одна. А Поліщук стоїть за деревом і чує. Виходить з-за дуба й питає:</p>
	<p>— Скілко у вас є грошей?</p>
	<p>— Дві сотні леїв можу дати, а більше не маю, — каже баба.</p>
	<p>— То нате вам двадцять п’ять леїв, купіть мені за них у Бричанах замок і принесіть його сюди.</p>
	<p>Дав Поліщук тій бабі двадцять п’ять леїв, і обидві баби пішли далі. Поторгували на базарі та й ідуть назад. Вийшов Поліщук, а вони й дають йому той замок. А він каже:</p>
	<p>— Ти боялася, що Поліщук тебе ограбить. Таких, як ти, бідних Поліщук не грабить. А щоб ти не гавкала більше, то я тобі замкну писок.</p>
	<p>Та й почепив їй на писок замок. А другій бабі дав п’ятсот леїв.</p>
	<p>***</p>
	<p>Прийшов Поліщук до попа і каже:</p>
	<p>— На таке-то число, на таку-то годину приготов п’ятдесят тисяч леїв.</p>
	<p>А в того попа зять був воєнний. Піп сказав йому, і на той день зять прислав до него охорону. Солдати стали і охороняють попову хату.</p>
	<p>А той піп мав у сусідньому селі ще одну дочку. Поліщук заліз у скриню, провертів дірки, щоб було чим дихати, і дав дядькови сто леїв, щоб завіз його до того попа. Та й навчив, як дядько має казати.</p>
	<p>Солдати стоять, а дядько їде. Слабенькими такими їде. Солдати його не пускають, а він каже:</p>
	<p>— Викличте попа. Вийшов піп.</p>
	<p>— В чім діло?</p>
	<p>— Ваша дочка розійшлася з чоловіком і сказала, щоб я завіз до вас цю скриню з добром. І щоб нікому не лишав її, бо тут є щось важне.</p>
	<p>Беруть піп з матушкою ту скриню, заносять до хати, відчиняють, а там — Поліщук з револьвером.</p>
	<p>— Гроші є? — питає.</p>
	<p>— Є.</p>
	<p>— То знімай охорону, бо зараз смерть тобі буде.</p>
	<p>Піп пішов знімати варту, а Поліщук тримає матушку на мушці. Солдати пішли, і піп дав Поліщукови гроші.</p>
	<p>— Другий раз охорону не клади, — сказав Поліщук попови і пішов.</p>
	<p>***</p>
	<p>За Поліщуком дуже слідкували жандарі. А він взяв та й написав у жандармську секцію записку: «Я буду на весіллі у такого й такого чоловіка. І ви мене там ловіть, як годні». Жандарі прийшли на весілля глядіти Поліщука. Вартували там цілу ніч, а Поліщук підплатив музикантам, узяв в одного трубу і прийшов з музикантами на весілля грати. Грав цілий вечір, а жандарі чекали його надворі.</p>
	<p>Весілля кінчалося. Люди пішли до частовання (дарувати молодим), пішов до частування і Поліщук. Подарував молодим і приліпив на стіні записку: «Я, Поліщук, був на весіллі і подарував молодим». Та й пішов собі.</p>
	<p>***</p>
	<p>Поліщук написав записку купцеви в Єдинці, щоб той приготовив йому на таке й таке число двадцять тисяч леїв. Купець той торгував церковними речами. Як одержав він ту записку, покликав жандарів.</p>
	<p>— На таке й таке число має прийти Поліщук мене грабувати. Жандарі прийшли і чекають кругом хати Поліщука. А він перебрався на попа, а свого товариша Буду перебрав на церковного старосту. Прийшли до купця в магазцн і вибрали собі ризи. Поліщук і каже купцеви:</p>
	<p>— Вберіть ці ризи, щоб я бачив, як вони будуть мені пасувати. Купець вбрав ризи. Тоді Поліщук виймає револьвер і питає купця:</p>
	<p>— Ти приготовив двадцять тисяч?</p>
	<p>— Приготовив.</p>
	<p>І віддав Поліщукови тих двадцять тисяч. Той узяв та й пішов з Будою.</p>
	<p>Лиш вони обидва забралися, а купець вибіг у тих ризах надвір і кричить:</p>
	<p>— Ґвалт! Обрабував мене Поліщук!</p>
	<p>Збіглися люди. Але всі — і жандарі, і ті, що збіглися дивитися, — не Поліщука глядять, а дивляться на єврея, що вбрався у ризи. Чого він в ризах? А Поліщук уже далеко був.</p>
	<p>***</p>
	<p>Поліщука переслідували жандарі. Організували погоню. Він тікав, і на путі його трафився тряпочник, який віз старою кобилою тряпки. — Продай кобилу, — каже Поліщук.</p>
	<p>— Не продаю.</p>
	<p>— Даю тобі п’ять тисяч.</p>
	<p>— Бери, — каже тряпочник.</p>
	<p>А та кобила варта була не більше, як тисячу леїв. Купив Поліщук кобилу, убив її і лупить шкіру. Аж тут набігли жандарі.</p>
	<p>— Ти не бачив тут чоловіка, що тікав?</p>
	<p>— Бачив. Ось зараз тілко пробіг.</p>
	<p>Жандарі побігли. Пробігли вони, а він написав записку і повісив на тім місци: «Це Поліщук лупив кобилу».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Стара Олексіївка (Мендиківка), Сокирянського району, Чернівецької області 17 серпня 1980 року від 69-річного Дмитра Васильовича Доготаря (1-2) та 74-річного Василя Івановича Процюка (3-5)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
