<!--#include virtual="/-/inc/general__page_start.inc" -->
<title>Парубок і лісна ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Парубок і лісна» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Парубок і лісна.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Парубок і лісна <br><span class="article__headerDescription">Демонологічна розповідь Гуцульщини</span></h1>
	<p>Був собі парубок з багатого плеча, і хотів він брати дівку з бідного плеча. А тато й мама ніяк йому не позволяли з нею женитися. А в лісі, недалеко того села, робили лісоруби. І він пішов д’тим лісорубам і спитав, чи він би з ними не робив. Бо він хотів ґрошей заробити. Не признавався, що через дівку пішов з села. Ті лісоруби його приймили.</p>
	<p>Робив він у лісі і так тужив за тою дівкою, що до него почала приходити лісна. До тої колиби, де він ночував з лісорубами. Вона йому щось підкидала, якісь голубці з листя робила. І так вона ходила, аж поки не взяла його з собою. Як вона його забрала, лісоруби пішли в його село і сказали батькам: — Пропав ваш син.</p>
	<p>Його тато запросив людей зробити облаву і шукати його по лісі. І найшли його під вивертею, під тим коренем смерековим. До тої виверти сонінько пригріло, і він там з нею сидів. Як вони його від неї взяли, не знаю, але доста того, що вони його взяли.</p>
	<p>Привели вони його додому і питали, чим він жив з нею в лісі. І він сказав, що вона находила якість корінці і тим його годувала.</p>
	<p>І він прожив ще дома щось два чи три тижні й помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 9 січня 1987 року Від Драгомирецького М. І. (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
