<!--#include virtual="/-/inc/general__page_start.inc" -->
<title>Про нечисту силу ☼ Народне оповідання ☼ Народна творчість</title>
<meta name="Description" content="Українське народне оповідання Кіровоградщини «Про нечисту силу» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про нечисту силу.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про нечисту силу <br><span class="article__headerDescription">Народне оповідання Кіровоградщини</span></h1>
	<p>Було це в першій чверті минулого століття. Варварівка славилась тоді на всю округу. Мала філії банку, хлібної біржі, ливарного заводу. На велелюдні ярмарки купці привозили заморські товари. Тоді про грамофон і радіо в селі мало хто чув.</p>
	<p>Якось наша сусідка, баба Палажка, пішла до коваля, аби полагодив сапу. Із розжареного шматка заліза дід Юлик заходився формувати нову рурку до сапи, а стару Протасійшу послав до своєї Тетянки.</p>
	<p>— Поки лагодитиму сапу, поговорите з Петрівною. Вона почастує запашним чаєм.</p>
	<p>Баба Палажка переступала поріг, коли ковалиха ставила мембрану на платівку. Спочатку якесь шипіння, а потім гучний бас Шаляпіна приголомшив гостю. Стара Протасійша переляканими очима повела по хаті і заклякла на місці. Ніде нікого. На столі химерна коробка з трубою. Хто ж співає?</p>
	<p>— Нечиста сила! — осінила себе хрестом.</p>
	<p>До вечора вся Забалканівка знала про дідову Юликову співучу коробку. А в неділю хто не вертав із церкви, зупинявся біля ковалевих воріт послухати «нечисту силу». Не встигли Слобода і Забалканівка призвичаїтись до Юликової співучої коробки, як по дорозі на базар ще від однієї «нечистої сили» мало не довелось виганяти переляк із бабів Булашки та Мелехейші. Ті зібрались по сіль і сірники. Послали б чоловіків, так їх виконавець ще на світанку забрав до управи. Там заганяють до якихось созів, де все, кажуть, буде нічиє і всі під одним рядном спатимуть.</p>
	<p>— Ми пряли, ткали, а ледача кудла залізе під те рядно до котрогось із наших чоловіків. Заступися за нас, Пресвята Богородице.</p>
	<p>Вчора бачили, як по Слободі закопували стовпи, натягували дроти. Біля управи причепили не то казан, не то велику сковорідку. Ще якусь халепу затіяли. Тільки порівнялись з управою, як з того казана чи сковорідки як загорла:</p>
	<p>— Говорить Москва!</p>
	<p>Булашка і Мелехейша завмерли серед вулиці.</p>
	<p>— Помилуй нас, Боже! Нечиста сила! — репетують.</p>
	<p>Гадав, тільки у нашій Варварівці голос із гучномовця в ті далекі роки люди сприйняли за нечисту силу. Помилився. Після війни у Гурівці став свідком, як жіночка з віддаленого села квапилась на базар і під щоглою з гучномовцем мало не впала з переляку. Голос Левітана вона теж сприйняла за нечисту силу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Про нечисту силу. Записано в смт Петровому Петрівського району від Булаха Івана Костянтиновича (1937) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
