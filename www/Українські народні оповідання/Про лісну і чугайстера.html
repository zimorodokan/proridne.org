<!--#include virtual="/-/inc/general__page_start.inc" -->
<title>Про лісну і чугайстера ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Про лісну і чугайстера» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про лісну і чугайстера.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про лісну і чугайстера <br><span class="article__headerDescription">Демонологічна розповідь Гуцульщини</span></h1>
	<p>А. Ви питаєте, чи я видів лісну. Я їх аж п’ять за раз видів. Я йшов полониною, а в долині на западині п’ять або шість лісних гуляли. Усі були в одній формі. У чорнім зібрані, а хустка біла, під бородою зав’язана. І лице в них було біле, як стіна. Не було цвіту на лиці ніякого. Були високі й тонкі. Трималися за руки й ходили колесом. Тільки один круг проходили і верталися знов. І так багато разів ходили сюди-туди по кругу. Та й співали, не знаю, якої. Я трохи-м страху дістав, бо вздрів, що це є нечиста сила. І я втік, пішов ґрунем геть, щоби я їх не видів, а вони мене.</p>
	<p>Я не раз бачив сліди лісних, і на снігу, і на грузи. Слід рівненький, як у лиса. Нога вузька, як три пальці. І видко на снігу лиш слід одної ноги, бо друга нога в неї так викручена, як перша (як дві правих або дві лівих). Іде двома ногами, а здається, що одною.</p>
	<p>Б. Як мені було дванадцять або тринадцять років, я пішов у гриби і видів лісну. Чую, вгорі в лісі клекіт, розговор. Я пішов туди, думав, що буду мати товариші. Не лишень я в грибах, але й ще є хтось. Пішов я та й надибав лісну. Вона ходила попід смеречки сюди-туди і співала остро. Але якої співала, то я не зрозумів. Яких тридцять метрів ми були одне від другого, недалеко. Вбрання на ній було чорне, а хустка біла, під бородою зав’язана. Вбрання довге, аж до землі. А лице біле, як хустка.</p>
	<p>Я набрався страху і втік. Прийшов т’хаті розтривожений і напужений. А батьки кажуть:</p>
	<p>— То тобі так здається.</p>
	<p>А межи собою говорили, аби я не чув:</p>
	<p>— Щось там було. Щось він там мав, бо прийшов такий змінений. В. Чугайстер — це біс. Він поїдає лісні. Більше ніхто не годен їх</p>
	<p>їмити, тільки він. Він до них, як до мишей кіт. Кажуть: чугайстер або біс. І лісна або бісиця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач-Клифа, Косівського району, Івано-Франківської області 6 вересня 1986 року Від Л.Н. Никорака (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
