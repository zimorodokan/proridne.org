<!--#include virtual="/-/inc/general__page_start.inc" -->
<title>Про вовкунів ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Про вовкунів» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про вовкунів.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про вовкунів <br><span class="article__headerDescription">Демонологічна розповідь Гуцульщини</span></h1>
	<p>Розказувала мені мама: «Сиджу я коло вікна, пряду куделю. При каганчикови такому маленькому, що блистить, як зірничка. І така ніч файна місячна. А баба мені приказувала, що були такі люди, які перекидалися в вовків...» Отак баба розказувала мамі, а за якусь хвильку мама каже бабі: «Мамо, ану дивіться у вікно. Так пізно, а якийсь чоловік іде під вербу». Ми лишили прясти і дивимося. Мама в одно вікно, а я в друге. Той чоловік три рази перекинувся під вербою. Баба каже: «Дивися добре, що з того буде. Зараз певно перекинеться на вовка». Дивимося, а воно лиш стало на штирьох ногах. «Видиш, небого, — каже баба, — вовкун перекинувся на вовка. Куди він буде йти?» Ми дивимося, а він обійшов навкруг вербу і йде просто т’хаті до нас. А баба каже: «Поставлю каганчик під комин, аби йому не видно було світла. Побачимо, що він буде робити». А він прийшов і нюхтить коло вікон.</p>
	<p>Мама питає бабу: «А він у вікно не буде дертися?» А баба тихо відповідає: «Він понюхтить і піде».</p>
	<p>Вовк понюхав коло порога і пішов у другий бік. І вже його не виділи. А баба каже: «Такі колись були люди, що перекидалися на вовків». Мама допитувала баби: «Та чого цисе таке?» А баба каже: «Я тобі не скажу чого, бо тобі це ще не пора знати». І так і не сказала їй баба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 29 травня 1983 року Від Анни Петрівни Кирничук (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
