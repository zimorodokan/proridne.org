<!--#include virtual="/-/inc/general__page_start.inc" -->
<title>Як господарі масло купували ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Як господарі масло купували» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як господарі масло купували.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як господарі масло купували <br><span class="article__headerDescription">Демонологічна розповідь Бойківщини</span></h1>
	<p>Мій дід і ще чотири господарі пішли на Сможу на ярмарок купувати воли. Купили воли і гнали додому. Сіли спочивати, а там молода жінка прала коло потока шмаття. Вони попросили, щоб вона їм продала масла, бо не мають чим хліб помазати, а сухий добре не йде. Вона каже:</p>
	<p>— Добре, я виперу шмаття, і продам вам.</p>
	<p>Вони думали, що вона піде додому й продасть. А вона жмакала то шмаття до прала, та й дивляться вони, а з того шмаття грудка масла в потік покотилася. А за потоком паслася худоба. Зачала та худоба рикати і по собі нюхатися. Вони й кажуть:</p>
	<p>— Ґаздине, ми вже спочили і не берем то масло. А вона їм:</p>
	<p>— Як не візьмете, то й не підете.</p>
	<p>Взяли вони то масло, заплатили й пішли. Але вони не їли його, а волам мастили ноги і собі ходаки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Урич, Сколівського району, Львівської області 17 грудня 1990 року Від Т. О. Богенчук (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
