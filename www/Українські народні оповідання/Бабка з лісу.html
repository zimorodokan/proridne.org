<!--#include virtual="/-/inc/general__page_start.inc" -->
<title>Бабка з лісу ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Бабка з лісу» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Бабка з лісу.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Бабка з лісу <br><span class="article__headerDescription">Демонологічна розповідь Гуцульщини</span></h1>
	<p>Як ми з сестрою були ще малі, тато й мама робили на Закарпатті та нас забрали з собою. І були ми в колибі. Тато й мама рано вставали, снідали і йшли до роботи, а ми самі сиділи в колибі. І стала до нас приходити якась бабка. Нам показувалося, що то наша рідна баба. Вона говорила так, як наша баба, і бавилася з нами. Приносила різного листу. Та й накладала попелу в горнець, де мама кулешу варила. Та й відходила баба. А мама приходила й казала:</p>
	<p>— Ви чого попелу накидали в кулешу?</p>
	<p>— То не ми, то наша бабка Явдошка була. Та й вона накидала. А мама каже:</p>
	<p>— Бабка дома. Де ж вона може тут бути?</p>
	<p>Так ходила до нас та бабка цілу зиму. А навесні забрала нас та й вивела з балгана. І ми за нею ходили, вона з нами бавилася, кормила нас солодкими корінцями. Але то нам не помагало, ми хотіли хліба. Ми зачали плакати, бо поголодніли. Уже з п’ять день ми по лісі ходили. І баба вивела нас на дорогу. Ми там побачили оправу від папірки для цигарок. Та й кажемо:</p>
	<p>— Може, тут наш тато курив. Хтось нас забере.</p>
	<p>І сиділи ми коло дороги, і йшли — всяко було. І найшли нас рубачі. Та й мама наша прийшла. Нас привели до колиби. А веньґер, небожчик, каже мамі:</p>
	<p>— Ти піди в село та купи повісма. Та й поклади на куделю. Та й веретено поклади збоку колиби, аби та баба пряла і не приходила більше до колиби.</p>
	<p>І ніхто вже не приходив до нас. А та бабка була лісна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 8 березня 1984 року Від Підгородецького М. М. (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
