<!--#include virtual="/-/inc/general__page_start.inc" -->
<title>Пригода в зимовий вечір ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Пригода в зимовий вечір» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пригода в зимовий вечір.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пригода в зимовий вечір <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Один чоловік з нашого села робив у Драбові на пивному заводі. Саме перед Різдвом взяв він маленький бочоночок пива у хазяїна та й пішов додому на празники до своєї родини. Надворі було дуже холодно. Він добре закувдвся і йде. А йти йому випало проти вітру. Дорога була далека, скрізь снігові замети. У руках у його був міцний ціпок. Так і пройшов він уже з половину дороги. Скоро почало смеркати. Він відчув, що поли його одежі об щось б’ються. Оглянувся — рядом з ним іде вовк. Немов і собі ховається од вітру. Чоловік дуже злякався, але продовжував іти. Почав думать, що йому робити. Кругом ні одної живої душі. До села ще далеченько. Так він і продовжував іти у супроводі вовка. А коли почав підходити до першої хати рішив позбавиться вовка, щоб собаки у селі не зачули звіра.</p>
	<p>Він узяв ціпок міцніше у руку та й ударив вовка по голові. Той скрутився, завив страшно. Чоловік кинувся бігти до першої хати. Коли добігав до хати, то почув, як десь далеко ще завили вовки.</p>
	<p>Добрі люди пустили чоловіка до хати. Тільки вспіли позакривать двері, як вовки вже тут. Цілу ніч не спали. Хати тоді були з глини, віконця низенько, то вовки дралися і у вікна, і хотіли продерти стіни. Люди вже приготовились до найхужого. Тільки перед самим утром вовки порозбігалися. Коли люди вийшли надвір, то побачили, що їхня хата вся обдерта, стіни, немов дьогтем облиті.</p>
	<p>Подякував чоловік милосердним людям, а навесні допоміг їм відремонтувати хату.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>77. Пригода в зимовий вечір. Записано в смт. Рецюківщина Драбівського району від Хильки Тетяни Євменівни (1932) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
