<!--#include virtual="/-/inc/general__page_start.inc" -->
<title>Як скінчилася любов ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Покуття «Як скінчилася любов» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як скінчилася любов.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як скінчилася любов <br><span class="article__headerDescription">Демонологічна розповідь Покуття</span></h1>
	<p>Любилася дівчина з дворідним братом та й сама розуміла, що то недобре. Та й казала:</p>
	<p>— На нас люди гулюкають. Недобре то, щоби ми побиралися.</p>
	<p>І пішла вона до ворожки. А ворожка сказала їй, щоб купила дванадцять шпильок. І спитала її ворожка, чи має вона близьку людину на цвинтарі. Вона сказала, що має там сестру. Сказала їй ворожка, щоби купила до тих шпильок ще два метри чорної роґантини. І тоді би вклякала на гріб сестри, тих дванадцять шпильок забила наохрест у гріб і роґантиною вкривала хрест і себе. І щоб молилася, поки не вчує з гробу голосу.</p>
	<p>Вернулася дівчина додому, купила дванадцять шпильок і два метри чорної роґантини, уночі пішла на цвинтар, забила в гріб шпильки наохрест, тоді вклякла і накрилася роґантиною сама, і накрила хрест. І молилася, поки не вчула з гробу голосу. Питається її з гробу сестра:</p>
	<p>— Що ти, сестро, хочеш?</p>
	<p>— Хочу, би-м ся не любила з дворідним братом. А сестра каже з гробу:</p>
	<p>— То йди додому і лягай на місце, де ти спала. А як він прийде і буде до тебе говорити, нічого не обзивайся. Аби він що тобі казав, би як тебе просив, ти не обзивайся.</p>
	<p>І вона так зробила, як сказала їй сестра з гробу. Лягла, а він прийшов. І говорить до неї, а вона нічого не обзивається. Він каже:</p>
	<p>— Що ти гніваєшся, що ти не обзиваєшся? Хтось тобі щось докорив чи що?</p>
	<p>А вона нічого не обзивається, ні слова. І він сказав:</p>
	<p>— То я йду.</p>
	<p>Та й пішов. А другий день зійшлися вони, і каже він до неї:</p>
	<p>— Як-им тя любив, так тя ненавиджу. А вона каже:</p>
	<p>— Та й я тебе ненавиджу. І так ся скінчила їх любов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Олещин, Тлумацького району, Івано-Франківської області 15 липня 1992 року Від М.М.Гошовської (1918)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
