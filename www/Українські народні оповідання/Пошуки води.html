<!--#include virtual="/-/inc/general__page_start.inc" -->
<title>Пошуки води ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Пошуки води» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пошуки води.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пошуки води <br><span class="article__headerDescription">Народне оповідання Гуцульщини</span></h1>
	<p>Це було за Польщі. Іду я одного разу і бачу, що стоїть чоловік на однім місци і нікуди не рухається. Я йду другий раз, а він уже стоїть на другім місци. Я зачав його питати:</p>
	<p>— Що ви тут стоїте?</p>
	<p>Він каже:</p>
	<p>— Шукаю, де тут в земли вода є.</p>
	<p>— Як шукаєте?</p>
	<p>— Цим прутиком.</p>
	<p>А в него в руці лозовий пруток. Такий пруток, що вдолину одна гіллячка, а дві догори. Та нижня частина стара, а ці дві вижні молоді, що за рік лиш уросли. І він стоїть, і в одній руці один тонкий конець прутика, а в другій — другий. А грубий конець стоїть донизу свобідно. А руки притиснув до себе і ті два кінчики туго тримав у руках. І як на тому місци під землею є вода, то нижній грубший конець самий піднімається догори. Тоненькі кінці чоловік погинає до себе, до грудей.</p>
	<p>І той чоловік спробував дати той прутик мені. Чи можу я шукати воду? Я взяв і тримав, як він мені сказав. Я тримаю, а в долонях мені скобоче. І як дуже-дуже стало скоботати, нижній прутик почав помалу здойматися догори. І той чоловік сказав мені:</p>
	<p>— Ти це можеш робити, ти можеш шукати воду. Передо мною сотки пройшли, і ніхто не міг, а ти можеш.</p>
	<p>Той чоловік дивився по годиннику і знав, як заглибоко вода. Як скорше здойметься пруток, то неглибоко вода, а як довго не здоймається, то глибоко.</p>
	<p>Того чоловіка скрізь возили, щоб він шукав воду, і платили йому. Був він родом з Бабинопілля і потому жив у Ценеві, бо за Польщі там купив 25 моргів землі (за гроші, що в Америці заробив).</p>
	<p>Але я від него того не навчився, бо він був у Ценеві, а я тут. Добрий він був хлоп, показував, як це робити, але я не навчився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач-Рушір, Косівського району, Івано-Франківської області 21 лютого 1987 року Від Миколи Павловича Линдюка (1901 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
