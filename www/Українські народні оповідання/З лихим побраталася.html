<!--#include virtual="/-/inc/general__page_start.inc" -->
<title>З лихим побраталася ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «З лихим побраталася» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/З лихим побраталася.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">З лихим побраталася <br><span class="article__headerDescription">Демонологічна розповідь Полтавщини</span></h1>
	<p>Кажуть, що відьми вночі літають по небі. А вилітають вони з хати через комин. Літають дуже швидко на мітлі або на кочерзі. Старі люди впізнають відьом серед своїх односельців тоді, коли на Великдень батюшка виходить з церкви і закриває двері на замок. Відьми кидаються цілувати замок, щоб цілий рік у них збереглися їхні вміння.</p>
	<p>Раніше відьми чужих корів доїли. В сараї вони перетворювалися на котів, а коли забирали молоко, втікали і ставали людьми.</p>
	<p>Мій дід розповідав, що одного разу в корови зникло молоко. Вирішив він постерегти вночі корову. Звечора ліг у ясла та й заснув.</p>
	<p>Опівночі чує, як хтось двері відчиняє. Придивився він пильно і побачив жінку, яка жила неподалік. Тільки хотів встати, а вона тихо промовила:</p>
	<p>— Лежи, як лежиш.</p>
	<p>Дід наче окам’янів. Так і пролежав до самого ранку, доки не прийшла бабуся. Почала розпитувати, що сталося, але дід довго не міг прийти до тями.</p>
	<p>А про ту жінку в селі вже давно говорили, що вона з лихим побраталася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. З лихим побраталася. Записано в Шеках Лубенського району від Шевченко і. П. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
