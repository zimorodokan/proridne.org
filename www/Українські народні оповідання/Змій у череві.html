<!--#include virtual="/-/inc/general__page_start.inc" -->
<title>Змій у череві ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Закарпаття «Змій у череві» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Змій у череві.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Змій у череві <br><span class="article__headerDescription">Демонологічна розповідь Закарпаття</span></h1>
	<p>В одної жінки почало дуже рости черево. А їсти нич не могла, бо черево було повне. Ледве ходила. Та й раз винесла вона чоловікови їсти. Він сів і їсть, а жінка говорить: — Я би спала.</p>
	<p>Та й заснула вона твердо. А чоловік як косив, та й пару ягід найшов, та їй недалеко від голови поклав. Пообідав він і косить далі коло неї.</p>
	<p>Косить він та й попризиркується. Жінка лежить, як мертва, і рота розтворила. А їй з рота почав лізти змій. А то було недалеко від корча. Чоловік поклав косу, витяг собі дві тики, став за корчем і вартує. Позирає, а воно лізе в жінки з рота. Він усе далі тикою ягоди відтягає, а воно все більше указується, і як вилізло, він тою другою тикою як фаснув по нім. А воно ся верло і хотіло назад лізти. Але вже не біровало вернути, бо вже здихало. Чоловік узяв його на копач та й на корча поклав. А їй нич не повідає.</p>
	<p>І тоді жінці стало легше. Говорить вона:</p>
	<p>— Як я спала, та мені ся легше учинило.</p>
	<p>Відтоді їй ставало легше й легше, і вже їсти жінка хотіла, і як забив чоловік того змія, та й відтоді вони добре жили, та й, може, й ниська ще жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
