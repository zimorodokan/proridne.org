<!--#include virtual="/-/inc/general__page_start.inc" -->
<title>Баба повитуха ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Баба повитуха» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Баба повитуха.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Баба повитуха <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Були в однім селі брати, приїхали вони волами до млина молоть. А з ними ще й сестра їхня, Васька. Побачив той чоловік-мірошник дівчину та й каже братам:</p>
	<p>— А продайте мені цю дівчину.</p>
	<p>— А що ж ви дасте за неї?</p>
	<p>— Тридцять червінців дам.</p>
	<p>А в того мірошника померла жінка. От через тиждень-другий приїхав той чоловік до братів та й оддав червінці, а дівчину забрав. Вона й захотіла піти з ним. А ще ж молодесенька була, хлопці й дівчата гуляють на вигоні, а мірошник її не пускає, сидить вона в хаті на вікні та й дивиться.</p>
	<p>Якось на похвальну суботу зібрався гурт дівчат і хлопців, пішли ґави здирать. Казали, що ґава повинна яйце знести. Пішла й дівчина та з ними подивитися на ґавине яйце. Мірошник кинувся шукать, бо перед Паскою мазать усе треба, а її нема. Пішов забирать її. То так і стали жить.</p>
	<p>Вона й синів йому родила, а сама стала повитухою. Зналась добре на цьому. То вже й знала, яка дитина жить буде, а яка ні. Як ні, то казала тій породіллі, щоб і сорочечок не шила, бо дитина не буде жити. Помер і той мірошник. А баба повитуха багато ще породіль приймала, людям помагала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26. Баба повитуха. Записано в селі Балаклія Смілянського району від Онищенко Марії Микитівни (1933) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
