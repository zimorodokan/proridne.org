<!--#include virtual="/-/inc/general__page_start.inc" -->
<title>Дзеганка ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Дзеганка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дзеганка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дзеганка <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Наше село зветься Велика Севастянівка. Воно дуже велике. В ньому багато лісів, полів. Село дуже красиве.</p>
	<p>За селом поле, край якого стояла колись хата. В ній жила сім’я Дзеґанів. Були вони заможними, мали свою птахоферму. Коло хати був ставок, біля якого росли різні дерева. На фермі ходили кури та індики, а в ставку плавали гуси та качки. Господиню звали Ксенею і була вона жінкою доброю, вміла говорити із птицею. А ще, кажуть, вміла бабка Дзеґанка ворожити, тому сходилися до неї жінки і дівчата з усього села.</p>
	<p>Хата була, наче маяк серед поля. В зимові дні на неї орієнтувались перехожі, які ішли з потягу і могли заблудитись. Добра бабуся Ксеня пригощала їх і зігрівала добрим словом. Бували такі випадки, коли люди зморені і замерзлі залишались у неї на ніч.</p>
	<p>Зараз уже цієї жінки, чи правильніше бабусі Ксені немає, але люди пам’ятають про неї до цих пір. Не збереглися ферма і хата, але над ставом до цього часу шумлять старі високі дерева. А місце люди продовжують називати Дзеґанкою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Дзеганка. Записано у Великій Севастянівці Христинівського району від Сухецької Катерини Федотівни (1941) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
