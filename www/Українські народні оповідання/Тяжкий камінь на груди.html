<!--#include virtual="/-/inc/general__page_start.inc" -->
<title>Тяжкий камінь на груди ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Тяжкий камінь на груди» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Тяжкий камінь на груди.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Тяжкий камінь на груди <br><span class="article__headerDescription">Демонологічна розповідь Бойківщини</span></h1>
	<p>Була собі дівчина, Маруська називалася. Заболіла вона й померла. Поховали її. А вона мала хлопця. Він дуже за нею банував. І вночі, коло дванадцятої години, виходив до неї на цвинтар — вона в ті години виходила від’ньому. Прийде, поцілуються, пообнімаються і сидять собі там до якоїсь години. Запів кугут — вони розходяться. Так і на другу ніч пішов він туди до неї, і на третю. А додому прийде, їсти не хоче, нічого не робить, нуждується.</p>
	<p>Тоді батьки подумали: «Чого він так нуждується?» А він уже й пожовк. Четвертої ночі пішли батьки за ним, так, щоб він не видів, що вони за ним ідуть. Коли ввиділи, що він там зайшов і сів, стали збоку. Що то з того буде далі?</p>
	<p>А тут виходить та дівчина, пообнімала його й поцілувала. І почали обоє говорити, а родичі пішли додому.</p>
	<p>Зачали родичі розпитувати людей, що зробити, щоб не ходив він за мертвою дівчиною. І ніж вони думали, ніж вони дали раду, він помер. Але як помирав, то сказав, щоби його поховали коло тої дівчини. А вони не схотіли ховати його там. А поховали коло рідні.</p>
	<p>Іде якась жінка попри цвинтар, а коло тої дівчини гробу якесь труно лежить. Пішли родичі, подивилися — їх сина труно. І поховали його знову там, де був, коло родичів своїх. А в якийсь час іде та жінка знов попри цвинтар — знову лежить труно коло гробу тої дівчини. І сказала вона родичам, що знов то труно там лежить.</p>
	<p>Тоді родичі пішли ще раз поховали його, взяли священика, запечатав священик гріб, обкропив свяченою водою.</p>
	<p>І тоді він уже більше не виходив. Тільки приснилося батькам, що він каже їм: «Ви мені тяжкий камінь на груди положили».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Крушельниця, Сколівського району, Львівської області 20 грудня 1990 року Від Г. П. Процевич (1920)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
