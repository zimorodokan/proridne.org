<!--#include virtual="/-/inc/general__page_start.inc" -->
<title>Панський небіж ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Панський небіж» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Панський небіж.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Панський небіж <br><span class="article__headerDescription">Народне оповідання Полтавщини</span></h1>
	<p>Кажуть, що до революції в селі Дячкове була економія. Так люди називали помістя, яке належало великому Кочубею. Деякий час родина Кочубеїв проживала в цьому селі. Був у них небіж низенький та горбатенький. Землі навколо села належали економії. Селяни з навколишніх сіл повесні приходили сюди на заробітки. Орали, сіяли і збирали. Пан наглядав за ними. А тільки почали селяни помічати, що панський небіж вийде на поле, заховається і стежить за ними. Хлопці працюють, а тоді сядуть відпочити, співають, сміються. А небіж що почує, усе панові доносить. Не сподобалося таке панові, він зарплату почав зменшувати, а то й взагалі не давати. Здогадалися хлопці, чиїх це рук справа і вирішили провчити панського небожа.</p>
	<p>Дивляться, а воно за кущами сидить. Так хлопець його так батогом відшмагав, що сам вмучився. А він верещав, верещав та й побіг панові жалітися.</p>
	<p>Пан викликає того хлопця та й питає:</p>
	<p>— Чого це ти мого небожа побив?</p>
	<p>А той не розгубився та й каже:</p>
	<p>— Пане, ми працювали коло лісу. Якраз орали коло лісу, а воно як щось вискочить та я к захрюкає. Коні як схарапудилися і понеслися прямо на вашого небожа. Ото вони покалічили, а не я.</p>
	<p>Пан подумав, подумав та й повірив хлопцеві, а на небожа за брехню розсердився. Хоча скоро й того парубка прогнав з роботи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Панський небіж. Записано в селі Глибока Балка Решетилівського району від Литовки Галини Петрівни (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
