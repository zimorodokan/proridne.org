<!--#include virtual="/-/inc/general__page_start.inc" -->
<title>Засада ☼ Народне оповідання ☼ Народна творчість</title>
<meta name="Description" content="Українське народне оповідання Буковини «Засада» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Засада.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Засада <br><span class="article__headerDescription">Народне оповідання Буковини</span></h1>
	<p>Це було в тридцятім році, коли я служив в румунській армії. А служив я у Трансильванії, коло мадярської границі. Через границю часто переходила з Мадярщини банда злодіїв і обграбовувала магазини. Тоді взяли нас два взводи на засаду в ліс, щоб тих злодіїв половити. Засіли ми на перехресті, де сходяться дороги, на шість метрів оден від другого. Було літо. Тепло. Я розстелив шинелю, ляг на ній та й задрімав. Прокинувся, а внизу, коло потоку, щось хлепче: «Хлеп-хлеп-хлеп». Я спросоння наставив у ту сторону карабін і вистрілив. Та й почув, як щось підскочило, другий раз підскочило і затихло. А в лісі почалася така стрільба, як на війні, бо як я стрілив, то всі посхоплювалися і зачали спросоння стріляти. Командир бігає і кричить, щоб відставили вогонь. І питає кожного: — Чого ти стріляв? І ніхто не знає, чого стріляв.</p>
	<p>— Чув, що другі стріляють, то й я стріляв, — так сказали всі.</p>
	<p>— А хто перший стріляв?</p>
	<p>Ніхто не знає, хто був першим. А я подумав, що все одно допитається, та й буде мене бити (тоді в румунській армії крепко били). Підходить до мене, а я кажу:</p>
	<p>— Я стріляв.</p>
	<p>— А чого ти стріляв?</p>
	<p>— Щось там було, — кажу я. — Як стрілив, то воно скочило два рази. Не знаю, що то було.</p>
	<p>Знімає офіцер весь той фланг та й веде всіх до мене. Якраз світало. Оден солдат відійшов набік та й кричить: «Лупу! Лупу!» Підбігли туди, а там — застрілений вовк. Відійшли ще кілька ступнів, глянули — а край лісової дороги притаїлися і тихо лежать дев’ять чоловік. То були злодії, на яких ми засіли. Як я спросоння стрілив у вовка, вони якраз надійшли і подумали, що то їх виявили.</p>
	<p>Забрали ми тих злодіїв, а як почали їх допитувати, то найшли ще дев’ять місцевих, які з ними були зв’язані. Банда діяла так: ті, що з мадярської сторони, грабували на румунській стороні, а місцеві їх наводили. А в себе вдома свого лиця не показували. Злодії з румунської сторони грабували по той бік границі, на мадярській стороні.</p>
	<p>І здали ми до прокурора аж вісімнадцять чоловік. А якби я спросоння не стрілив, то злодії тихо пройшли б собі, бо вся засада спала.</p>
	<p>Мені за то дали десять день отпуску.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 30 березня 1979 року від Н. П. Одайного (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
