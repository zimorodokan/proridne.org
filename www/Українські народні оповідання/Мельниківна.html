<!--#include virtual="/-/inc/general__page_start.inc" -->
<title>Мельниківна ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Мельниківна» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Мельниківна.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Мельниківна <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жив собі колись мельник. Не дуже багатий був, але в достатку. Ще один скарб у нього був, єдина дочка. Красуня була, від люстерка не відходила. Почали до їх хати вчащати женихи. Та дівчина була дуже перебірливою, «годувала» парубків гарбузами. Відмовила і молодому коваленку, хоч в душі розуміла свою помилку.</p>
	<p>Пройшов день, місяць, рік. Вередлива наречена зачекалась, а старости не йшли. Аж якогось вечора прибув козак один, просить заміж. Мельниківна відразу погодилася. Але хлопець виявився не з простих, попросив виконати три його бажання: навчитись вишивати гарно рушники, пекти хліб і прийти в гості до нього, не виходячи з млина. Часу дав дівчині 13 діб. Дівчина, нічого не підозрюючи, виконувала завдання. Та згодом стало ясно, що цей жених з «нечистих». Дівчина зомліла, ледве привели до тями.</p>
	<p>Аж тут знову свати. Цього разу справжні, від зневаженого коваленка. Почув, що його давня любов незаміжня і ще раз осмілився. Так і справили весілля. А мельниківна згадує оту науку, що на розум напутила. Коваленко впору нагодився, бо мав її сватати старий писар-п’яничка. Вийшла б за нього, аби нечистого здихатися.</p>
	<p>От що буває, коли пихи забагато!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Мельниківна. Записано в Бачкурині Монастирищенського району від Лаврик Світлани Антонівни (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
