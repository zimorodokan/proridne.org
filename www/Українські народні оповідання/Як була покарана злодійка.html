<!--#include virtual="/-/inc/general__page_start.inc" -->
<title>Як була покарана злодійка ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Як була покарана злодійка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як була покарана злодійка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як була покарана злодійка <br><span class="article__headerDescription">Демонологічна розповідь Гуцульщини</span></h1>
	<p>Жили два сусіди. Один виростив сад, а другий ні. Підріс той сад, а сусідська жінка нічми ходила його оббирати. Сусід бачив це і казав: — А, в неї діти малі, нехай бере потрохи. І мовчав, ніби не бачив і не знав того.</p>
	<p>Ріс сад, росли й діти в обох сусідів. У сусіди, котра крала яблука, діти були старші. Виросли вони, працювали, ткали килими і гарно заробляли. А в сусіда, котрий виростив сад, діти були малі, і жив він бідніше.</p>
	<p>А сусідка, котра вже добре жила, не відвикла ходити в чужий сад і не звернула уваги на те, що в сусіда багато гірші умовини, ніж у неї. Почала вона нічми обкрадати сад, ще не зовсім дозрівший, щоби господар не вспів обірвати. Хоч цей господар був доброзичливий, та все ж таки розсердився. І каже до жінки:</p>
	<p>— Не можу вже цего терпіти. Піду вночі і вилізу на яблуню. Коли вона буде обривати яблука, я скочу з яблінки і вдарю її по крижах коликом. Щоб вона стала на все життя калікою і нікому не робила зла.</p>
	<p>Жінка його просить:</p>
	<p>— Не йди, не бий. Ми ж сусіди. Не пущу тебе. Най її сеї ночі піб’є той, хто її сотворив. Вона буде горбата ходити, а нам буде на це гірко дивитися.</p>
	<p>Чоловік каже:</p>
	<p>— А хіба мені не гірко дивитися на те, що вона досить усього має, а все одно нас обкрадає?</p>
	<p>— Не йди. Ти ж у своєму житті ще нікого не бив. А коли ти таки підеш туди, я піду в сад і буду бігати й кричати, щоб вона не прийшла.</p>
	<p>Тільки так жінка чоловіка спинила. Кинув він колика і ляг спати. Лягла й жінка.</p>
	<p>— Най бере, коли хоче.</p>
	<p>Рано встають вони обоє, виходять у свій сад до праці. А в сусідів рух і машина стоїть передь хати. І виводять попід плечі доньки маму. Вона була тої ночі спараліжована. І якраз стягнуло її поперек. Від осени лікували ту жінку аж до Йордана, і полегшости не було. А по Йордані пішли шукати ворожбитів. І ворожбити сказали, що нічого їй не поможе, тільки сусідське жито, котре росло в тому саді, де її спараліжувало.</p>
	<p>Пішли вони до сусіда і просять позичити, заміняти або продати того жита, котре родилося в тому саду, щоб полегшало мамі. Сусіда сказала:</p>
	<p>— Добре, я тобі відро жита даю, нехай мамі полегшає. І більше нехай того не робить, що дотепер робила.</p>
	<p>І стало тій жінці легше, боліти перестало. Але хребет їй не розправлявся, хотя й жила після того ще кілька років.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шешори, Косівського району, Івано-Франківської області 4 червня 1985 року Від А.П. Михайлюк (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
