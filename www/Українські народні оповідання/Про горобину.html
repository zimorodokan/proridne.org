<!--#include virtual="/-/inc/general__page_start.inc" -->
<title>Про горобину ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про горобину» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про горобину.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про горобину <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Тоді, як бабуся ще була малою, росла у них у дворі деревина-горобина. Стояла горобина біля стежечки над хвірткою, ніби господиня, вітаючи прохожих, наджидаючи рідних з доріг.</p>
	<p>Посадив дерево бабусин тато на радощах, що народився син — продовжувач роду. Разом з дітьми росло і деревце, мужніючи і набираючись життєвих соків. Була ця горобина для дітей, як символ минувшого дитинства.</p>
	<p>Кожного ранку горобина проводжала дітей до школи, махаючи руками-вітами, а кожного вечора зустрічала лагідно гладячи кожну дитячу голівку червоними гронами горобини.</p>
	<p>Часто хворіли діти, горобина ділилася своїми цілющими ягодами, і вони одужували. Восени терпкі, а взимку солодкі, червоні ягоди лікували, годували веселі зграї синичок, радували око своєю красою.</p>
	<p>Діти росли. Розлетілися, як птахи із гнізда. В далеких краях тремтливим щемом озивається в серці спогад про ніжну, вірну деревину-горобину, яка завжди чекає, і зве до батьківського порогу, на складних життєвих перехрестях, не даючи зачерствіти людській душі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48. Про горобину. Записано в Скородистику Чорнобаївського району від Шолудько Н. М. 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
