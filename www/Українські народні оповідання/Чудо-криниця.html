<!--#include virtual="/-/inc/general__page_start.inc" -->
<title>Чудо-криниця ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Чудо-криниця» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чудо-криниця.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чудо-криниця <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>У кожної людини є ангел-хранитель, який допомагає їй у найвирішальніші хвилини життя. Є сили природи, які здатні захистити людину від різних небезпек і хвороб.</p>
	<p>Давно вже на спуску в селі Андріївка, під горою, в чагарниках причаїлась чудо-криниця. Це живе джерело здоров’я. Розповідають люди про цілющу її воду.</p>
	<p>Зустріла я одного разу чоловіка. Ішов він швидко і бадьоро, і в його рухах відчувалась сила і здоров’я. Ось що він мені розповів.</p>
	<p>Добирався він сюди здалеку. А заставила його мандрувати біда. Дуже тяжко хворів:лице і руки в нього були в кровоточачих виразках, сили покидали тіло, пересувався ледь-ледь. Почув він про джерело. Вода справді зробила диво.</p>
	<p>Пройшов час, лікувався він з вірою в серці, що вода допоможе. І ось рани почали присихати, пропало безсилля, захотілося жити.</p>
	<p>— Я приїхав сюди, — каже, — щоб вклонитися цьому місцю, а також хочу зробити красиву огорожу біля криниці, посадити берізку або дуба. Хай шелестять вони листом, а в спеку роблять затінок криниці. І нехай люди повертають собі здоров’я.</p>
	<p>Посушливе було літо, таке посушливе, що не тільки в річках, ставках, а навіть у колодязях повисихала геть чисто вся вода, а криниця завжди сріблиться своєю водою, чистою і прохолодною. Живе джерело, б’є ключем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28. Чудо-криниця. Записав Невінчаний Ігор В’ячеславович від Невінчаної Ольги Григорівни в с. Чапаєвка Широківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
