<!--#include virtual="/-/inc/general__page_start.inc" -->
<title>Іван і русалка ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Іван і русалка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Іван і русалка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Іван і русалка <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Подейкують по селу, що у річці Рось водилися русалки. Але ж їх ніхто не бачив, крім Івана, що пас там худобу.</p>
	<p>Був теплий сонячний день. Худоба гарно паслась на зеленій траві, а хлопець пішов під вербу, щоб відпочити. Ліг у холодку та й заснув. Проснувся від поцілунку. Відкрив очі і побачив, що у воді щось булькнуло. Перелякався, бо подумав уже, що щось з худобою сталося. Та коли підійшов ближче до води, то побачив молоду дівчину несказанної краси. У неї були світло-голубі очі, рожеві усміхнені вуста, а на плечі спадали кучері золотистого волосся.</p>
	<p>Злякався хлопець. Побіг до худоби і більше не повернувся ні на другий день, ні через тиждень.</p>
	<p>Та дівчина глибоко запала в його душу. Вона не давала хлопцеві спокою ні вдень, ні вночі. Часто приходила до нього вона в снах. Її тінь супроводжувала Івана, коли він пас худобу, коли щось робив по господарству, коли йшов вулицею. Юнак оглядався, та її не бачив.</p>
	<p>А зустрілися вони аж у Купальську ніч. Іван пішов з молоддю до річки під ліс гуляти. Розпалили вогнище, водили хороводи, співали. Іван теж веселився, запрошував до танцю дівчат.</p>
	<p>Раптом неподалік він почув стогін. З води вибралась красуня-русалка. Вона повзла до лісу і манила за собою Івана, Русалка зовсім безсила була, спіткнулася, голова опустилася на землю. Підбіг Іван, хотів підтримати красуню. Та її не стало. А на тому місці зацвіла папороть дивним рожевим цвітом. Хотів зірвати, та рука не піднялася.</p>
	<p>Після того випадку ніхто не бачив більше ні русалки, ні цвіту, ні Івана. Засох цвіт на папороті, а від туги помер і хлопець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Іван і русалка. Записано в Корсунь-Шевченківському районі від Проваторової Ольги Петрівни (1933) Чабаненко Ольгою 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
