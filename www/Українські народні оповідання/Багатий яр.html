<!--#include virtual="/-/inc/general__page_start.inc" -->
<title>Багатий яр ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Багатий яр» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Багатий яр.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Багатий яр <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Було це, розповідають, в ті часи, коли люди тільки поселилися за греблею на околицях сучасного села. На цій землі було дуже бідно, що не садили чи сіяли, то засихало. Сонце випалювало їх посіви, вітри видували вологу.</p>
	<p>Зажурилися люди: кругом яр, невдоба. А ж ось одного разу пас чоловік череду корів і ходила та худоба по горбах і ярах, шукаючи зеленої паші. Але було все сухе. Сухим яром прозвали люди це місце.</p>
	<p>Коли корови спочивали, то пастух пішов яром донизу. І ось тут знайшов він джерельце. Воно було замулене так, що ледь-ледь вода з нього текла. Вичистив він його, розкопав. І забила джерельна вода, заіскрилась, заграла на сонечку.Скоштував чоловік і відчув, що такої зроду не пив! Втомившись, задрімав. І явилась йому уві сні жінка прекрасна і заговорила чарівним голосом:</p>
	<p>— Дякую, тобі, чоловіче добрий, що очистив мене, повернув живильну силу джерельну.</p>
	<p>Тоді махнула вона рукою і побачив чоловік у сні пагорби, покриті зеленню і квітами п’янкими, траву по пояс, зелену, як рута. Прокинувшись, протер чоловік очі і подумав: «Чи привиділось, чи приснилось?!»</p>
	<p>Вийшов з Сухого яру, пройшовши трішки, він побачив місце, яке бачив у сні. І дотепер люди дивуються, що яр Сухий, все спалюється сонцем, а другий, поряд, Багатий. Тут ростуть цілющі лікарські рослини, трава зеленіє, ростуть чарівні первоцвіти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14. Багатий яр. Записано в Нагірній Жашківського району від Чуба Івана Микитовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
