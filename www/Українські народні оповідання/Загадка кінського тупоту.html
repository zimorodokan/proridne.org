<!--#include virtual="/-/inc/general__page_start.inc" -->
<title>Загадка кінського тупоту ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Загадка кінського тупоту» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Загадка кінського тупоту.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Загадка кінського тупоту <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Було це в роки молодості моєї бабусі. Одного разу влітку йшла вона з клубу зі своєю сестрою. Ідуть вони собі, розмовляють і раптом чують позад себе тупіт кінських копит. Вони подумали, що то кінь іде і зминули з дороги в сторону, але стукіт теж звернув за ними. Бабуся із сестрою перелякались і почали бігти.</p>
	<p>Прибігли додому, стукають сильно в двері, їх відчиняє батько, бачить, що дочки чимось стривожені, питає, що сталося. Бабуся з сестрою навперебій розказують свою пригоду. Батько якось зразу захвилювався, сказав дівчатам, щоб швидко закрили всі вікна і двері. Усі кинулися закривати ставні, взяли дверці на засув.</p>
	<p>Тільки закрились, як почало щось стукати у двері! Батько шепче дівчатам, щоб не відкривали дверей, навіть якщо їм буде хотітися відкрити, навіть якщо почують чийсь знайомий голос, що буде їх гукати. А стукіт уже чувся по віконницях, по стінах, тоді наче став віддалятися. А то знову останній раз з такою силою грюкнуло щось у двері, ледве вони витримали. Після цього все стихло.</p>
	<p>Уранці батько обійшов навколо хати, але ніяких слідів не знайшов. Так уже тепер бабуся думає, що, мабуть, батько щось таке знав, тільки їм із сестрою не сказав. Бо звідки знав, що треба вікна і двері позакривати?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Загадка кінського тупоту. Записала Захарій Ірина від Захарій Євдокії Микитівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
