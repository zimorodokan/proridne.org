<!--#include virtual="/-/inc/general__page_start.inc" -->
<title>Про чорта ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Про чорта» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про чорта.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про чорта <br><span class="article__headerDescription">Демонологічна розповідь Полтавщини</span></h1>
	<p>Жили собі чоловік та жінка. І в них не було дітей. Чоловік часто випивав. Жінка кожного разу дуже сварила його. Одного разу чоловік, дуже набравшись, повертався додому. Вдома жінка насварила чоловіка і гнівно сказала:</p>
	<p>— Нехай тебе чорти вхоплять з твоєю горілкою!</p>
	<p>В цю саму мить, де не взявся чорт, ухопив чоловіка під руки і повів геть. Жінка злякалася і почала просити чорта залишити її чоловіка, але він не послухав її, і вони так швидко зникли, ніби розчинилися у повітрі. Вона почала кусати свій язик і жалкувати про сказані слова. Але цим чоловіка не повернеш.</p>
	<p>Йшов час, чоловік не повертався. Жінка дуже сумувала за ним. У неї змінилися погляди на життя. Що вона тепер зможе сама? А нічогісінько... Вирішила вона приєднатися до свого чоловіка. Спеціально сама ходила до сусідів, щоб випити, і щоб вони її проганяли.</p>
	<p>Одного разу так і сталося. Сіли випили і почали сваритися. Сусідка і каже їй:</p>
	<p>— Та йди ти к чорту, щоб я тебе не бачила!</p>
	<p>А їй того і треба було. Десь узявся чорт, вхопив жінку і поніс невідомо куди. Через деякий час у якомусь похмурому підземному царстві зустрілися чоловік і дружина. Він уже не пив, вона вже не сварилась, але повернутися додому вже годі було...</p>
	<p>І хотіли вони закричати на весь світ: «Бережіть, люди, один одного!» Але тільки легкий шелест дерев сповіщав про це горе...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Про чорта. Записано в селі Кривуші Кременчуцького району від Біденко Володимира Андрійовича 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
