<!--#include virtual="/-/inc/general__page_start.inc" -->
<title>Як піп хрестив ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Як піп хрестив» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як піп хрестив.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як піп хрестив <br><span class="article__headerDescription">Народне оповідання Гуцульщини</span></h1>
	<p>Було в господаря вже четверо дітей, але на татове ім’я не було ні одного. Народився ще один хлопець, то він хотів поставити своє ім’я. Хотів, щоб звався Василь. І послали вони куми до попа, а з родичів ніхто не йшов, лиш сами куми. І ґаздиня врихтувала попови в дарунок кошіль яєць.</p>
	<p>А піп хрестив діти не в церкві, але в своїм покою. І коли приносили дитину до хресту, то перший раз договорялися з попадею в кухни. Як попади дали кошіль яєць, кварту масла, а ще до того корону, то вона входила до покою, де хрестили дитину, і лиш собі сідала в крісло. І нічого не говорила. Тоді піп знав, що вона вже задоволена, і питав кумів, яке ім’я класти. А як попаді не було, то як куми сказали своє ім’я, то він скричав на них і клав таке ім’я, яке хотів. Навмисне клав не таке, як хотіли куми.</p>
	<p>Принесли ту дитину до хресту, і кума принесла той кошіль яєць. І попади в кухні їх не давала, а внесла до покою і поставила в кут. І попадя до покою не входить. Куми кажуть:</p>
	<p>— Просили родичі, щоби-сте поставили ім’я Василь. А піп скричав:</p>
	<p>— Ні! Гаврило буде!</p>
	<p>Яж схрестив піп ту дитину, то кума забрала яйця і не дала.</p>
	<p>— Як Гаврило, то Гаврило ме їсти яйця.</p>
	<p>А в вісімнадцять років хлопець той захотів женитися. І прийшли до попа робити протокол. А піп каже:</p>
	<p>— Ади, кума не дала яєчка, забрала. Сказала, що Горило ме їсти. А що йому шкодить, що він Гаврило? Ади, який файний виріс.</p>
	<p>Вісімнадцять років не забув піп за ті яйця! Той піп звався Лисинецький.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач-Рушір, Косівського району, Івано-Франківської області 21 лютого 1987 року Від Миколи Павловича Линдюка (1901 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
