<!--#include virtual="/-/inc/general__page_start.inc" -->
<title>Як бог допустить, то й вовк із зубів відпустить ☼ Народне оповідання ☼ Народна творчість</title>
<meta name="Description" content="Українське народне оповідання Бойківщини «Як бог допустить, то й вовк із зубів відпустить» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як бог допустить, то й вовк із зубів відпустить.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як бог допустить, то й вовк із зубів відпустить <br><span class="article__headerDescription">Народне оповідання Бойківщини</span></h1>
	<p>Я працював землевпорядником райвідділу сільського господарства. Визивають нас п’ятеро в грудні 1950 року в НКГБ. Старший лейтенант Пєтухов бере мене на допит і питає: — Кузь, який тут сидить у тюрмі, доказав, що давав тобі документ про товарооборот райсоюзу. Дав, аби ти дав той документ до УПА. Це правда? Я заперечив:</p>
	<p>— Не давав він мені.</p>
	<p>Пєтухов завів мене в суд, а там їх три сидять, суддя і ще два. Середній з них каже:</p>
	<p>— Ти оунівцю старий, ситий. Ти не видів бандерів? Та їх сотнями ходило!</p>
	<p>Я йому:</p>
	<p>— Якби я їх видів, то би тут не був — висів би десь на вербі. А він каже:</p>
	<p>— Ти би признався, якби тебе не Пєтухов протоколював. Я йому:</p>
	<p>— Хоть би два, то я з ними нічого не маю, з бандерівцями, і нічого не признаюся.</p>
	<p>Вони привели Кузя, і питає його Пєтухов:</p>
	<p>— Ти давав Бендакови документ про товарооборот, аби він передав до УПА?</p>
	<p>Він каже:</p>
	<p>— Давав. Я йому:</p>
	<p>— Ти п’яний комусь іншому давав. Ти мені не давав. А Пєтухов до мене:</p>
	<p>— Тєбя нє спрашиваєм. Тоді він питає Кузя:</p>
	<p>— Де ти йому давав: у твої хаті, у Бендака хаті чи на вулиці? А Кузь або хотів мене звільнити, або забувся та й каже:</p>
	<p>— Я не пам’ятаю, де.</p>
	<p>А було так: він вийшов з контори і приніс мені надвір. Я знову кажу:</p>
	<p>— Ти п’яним комусь давав, а не давав мені.</p>
	<p>І ніц не признався. Випущав мене Пєтухов на третій день і на дверях мені шепнув:</p>
	<p>— За «нє знаю» нада нємного потєрпєть, а за «знаю» — в тюрмє сідєть.</p>
	<p>Той Пєтухов ще чоловік був. А ще скажу: як Бог допустить, то вовк із зубів відпустить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Перегінське, Рожнятівського району, Івано-Франківської області 20 липня 1994 року від П.М. Бендака (1898 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
