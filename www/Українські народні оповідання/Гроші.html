<!--#include virtual="/-/inc/general__page_start.inc" -->
<title>Гроші ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Гроші» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Гроші.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Гроші <br><span class="article__headerDescription">Народне оповідання Полтавщини</span></h1>
	<p>У 1862 році на Воздвиженіє в Кобеляках був ярмарок. Коли я їхав додому, то набрав води з криниці та й поганяв воли мимо хати діда Аврама Волика. Дід сидів на призьбі, побачив мене та й каже:</p>
	<p>— Дай, синку, напитися.</p>
	<p>Я підніс баклаг.</p>
	<p>— От такі, — каже, — люди царство небесне заробляють і щастя запобігають.</p>
	<p>— Щастя, — кажу, — як трясця, кого хоче, того й нападе.</p>
	<p>— Е ні, синку, ти так не кажи, — обізвався дід, — звідкіль ти?</p>
	<p>— З Ольгівки, — кажу.</p>
	<p>— Знаєш Капітан-Могилу?</p>
	<p>— Знаю.</p>
	<p>— Піди, там біля неї закопано сорок тисяч карбованців. На них положено Євангеліє, хрест, а зверху двадцять карбованців мідних, щоб не сходили з місця, бо срібло сходить.</p>
	<p>— Скажіть, діду, приміту: чи в могилі гроші, чи біля неї?</p>
	<p>— А ти знаєш балку Ботки?</p>
	<p>— Знаю.</p>
	<p>— Од могили до Ботків, — каже, — одмір сорок сажень, там єсть яма. Там викопав постолівський чоловік гроші, та мало.</p>
	<p>— Чом же ви, діду, синам не покажете або сам і не викопаєте?</p>
	<p>— А тим, синку, що з ними не в ладу живу. Сам не хочу, бо як закопували гроші, то цілували хрест, Євангелію і далі присягу казали, щоб по одному ніколи не відкопувать. Піди туди під Великдень, приміть, де вогонь блисне, там і гроші.</p>
	<p>Попрощався я та й поїхав. В тім же році перед Покровом мені прийшлося їхати повз ту могилу. Став біля неї відміряв сажень до Ботків, а там і є яма.</p>
	<p>Через три роки навідався до грошей, бо боявся наговорів. Кажуть, що квочка буде кидатися на тебе, гора буде навертатися, ведмідь буде лізти. Пішов я проти Великодня з мішком, забрав і святощі, херувимський ладан, страсну свічку. Прийшов, одміряв сорок сажень, сів на урочищі обчеркнувся кругом ціпком і давай читати.</p>
	<p>Цілісіньку ніч просидів і нічого не бачив. На ранок потягся додому, лаючи діда…</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Гроші. Записано в Пашківцях Козельщинського району від Кідалова Миколи Миколайовича (1934) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
