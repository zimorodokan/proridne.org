<!--#include virtual="/-/inc/general__page_start.inc" -->
<title>Чому моя баба не вірила в попів ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Чому моя баба не вірила в попів» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чому моя баба не вірила в попів.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чому моя баба не вірила в попів <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Вперше „Отче наш» навчила мене моя баба, хрест на себе класти, теж вона мене навчила, добром людям служити — це теж бабина наука. Накосила сіна у 33-ому і віддала його нерідній своїй дочці, бо ж троє діток у неї було маленьких, і ніхто з доччиних дітей не вмер. А в баби моєї вмерло аж троє синів і чоловік і від голоду, і від сухот, що надбав собі у Дніпропетровську, куди мости їздив будувати...</p>
	<p>Так отож, чому моя баба не вірила в попів?</p>
	<p>Ще коли дівкою була, а вона родом із Михайлівки що на Кам’янщині, пішла до своєї сестри Мартохи в гості, яка служила наймичкою у попа.</p>
	<p>Заходить у хату, чисто, гарно, такі пахощі розходяться :</p>
	<p>— Мартохо, що це так пахне в тебе?</p>
	<p>— Та, курку батюшці смажу, — відказала та.</p>
	<p>— Як курку, то ж піст нині?</p>
	<p>Та Мартоха у відповідь лише рукою махнула.</p>
	<p>От з тих пір і до самої смерті, а прожила вона 85 років, не вірила моя баба попам (ніколи не називала їх отцями чи батюшками).А перед смертю строго-настрого наказала дочкам і синам, щоб без попа поховали.</p>
	<p>А жила за Божими законами, в Бога вірила і мене цьому вчила. Дівкою пішла заміж за вдівця на трьох дітей, свої десятеро народила...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62. Чому моя баба не вірила в попів. Записано в Чорнявці Черкаського району від Шамрай Марії Петрівни (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
