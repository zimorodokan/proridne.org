<!--#include virtual="/-/inc/general__page_start.inc" -->
<title>Ех, макітра ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Ех, макітра» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Ех, макітра.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Ех, макітра <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Поблагословив батько небагатий обід, і всі потяглися ложками до макітри.</p>
	<p>— Та й смачні ж вареники вийшли в тебе, Маріє!</p>
	<p>— Спасибі. Але це Зойчині вареники.</p>
	<p>— Молодець, дочко, — похвалив мене батько.</p>
	<p>Попоїли, подякували богу молитвою, батьки вийшли надвір, а я почала зі столу прибирати. Якось необережно махнула віхтем, зачепила макітру, вона брязнула на долівку і розбилася. Я швидко позбирала недоїдені вареники у миску, зібрала черепки, вискочила в сіни, визирнула, чи є хто у дворі. На щастя, двір був пустий.</p>
	<p>Вискочивши на причілок хати, я жбурнула черепки в малину за хатою. А тоді у борних в нас не було, по нужді ходили то в кукурудзу, то в картоплі, то в малину. От батько по обіді й пішов у малину. То ті черепки й поцілили йому прямо в голову.</p>
	<p>Я тим часом вскочила в хату, вхопила віник і давай мести долівку, де були залишки масла з вареників. Мама повернулася в хату й сіла за прядку. Ось заходить і батько.</p>
	<p>Я обімліла.. У нього на лобі вискочила здоровенна ґуля.</p>
	<p>— Манько, я щось вареників не наївся.</p>
	<p>— То бери та й їж ще, — здивувалася мама.</p>
	<p>Батько почав наближатися до мисника, а я тим часом стала поза столом пробиратися до дверей.</p>
	<p>— Маріє, я з макітри хочу, а не з миски! — сердито гримнув батько.</p>
	<p>Мене, мов вітром, винесло з хати. А пізно увечері мама знайшла мене на горищі й покликала:</p>
	<p>— Зойко, йди вже у хату, батько пересердився, не битиме.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29. Ех, макітра. Записала Давида Валентина від Васютенко Лідії Антонівни в с. Радевичеве Широківського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
