<!--#include virtual="/-/inc/general__page_start.inc" -->
<title>Страх ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини, Покуття «Страх» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Страх.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Страх <br><span class="article__headerDescription">Демонологічна розповідь Гуцульщини</span></h1>
	<p>Були жінка та й чоловік. Та й чоловік усе ходив до корчми пити. Подумала собі одного разу жінка: «Іду й я за ним». Та й пішла почерез царину. А там яблінка велика, і під нею чоловік сидить. Тримає в зубах люльку, та ще й парасоля над ним розп’ялена. Вона сказала «добрий вечір», а то не обзивається. Вона знов сказала:</p>
	<p>— Добрий вечір!</p>
	<p>А то знов не обзивається. І їй дало такий ляк, що вона вже не йшла до корчми, а вернулася додому. З великим страхом повертає вона в ворота до одного чоловіка, бо її хата не була попри дорогу. І так її пси насіли, так її за ноги їдять. І вже їй недалеко, і не годна добігти. Та й прибігла додому. І була вона ціла, не покусана собаками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 12 лютого 1984 року Від Драгомирецької Марії Йосипівни (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Страх <br><span class="article__headerDescription">Демонологічна розповідь Покуття</span></h1>
	<p>Був я ще парубком і йшов уночі додому. А посеред дороги стоїть спутаний кінь. Я тоді що роблю? Досягаю його рукою, хочу здоймити з него капейстру. Бо капейстра на нім дуже файна. Я натягаюся і не можу дотягнутися до неї. Не досяг я і опустив руки вдолину. І подумав я, що це не є кінь. Я спудився, лишаю його і йду на подвір’я до стельмаха Качура. Приходжу і кричу:</p>
	<p>— Василю, утворіть!</p>
	<p>А він до тої години майстрував, і вже був розібраний і хотів лягати спати. Виходить надвір і каже мені:</p>
	<p>— То ти, Навчук?</p>
	<p>— Я.</p>
	<p>— То йдеш до хати?</p>
	<p>— Йду до хати. Я напудився коня конець вашого городу. Там стоїть спутаний.</p>
	<p>А він каже:</p>
	<p>— Не треба тобі того коня. Ходи до хати. Я зайшов до хати.</p>
	<p>— Сідай.</p>
	<p>Я сів і роблю дзиґарок, щоб закурити, а руки в мене трясуться, бо я впудився.</p>
	<p>І сидів я в него до досвітку. Не йшов додому, бо ся бояв.</p>
	<p>Приходжу я досвіта додому і йду не до хати, а до стайні. Прибираю коло худоби, а тато входять до стайні. І питають мене, де я був до такої години. А я кажу, що повертав до Василя Качура, бо переходив мене кінь такий і такий, і я доночовував у Качура.</p>
	<p>А в пару років щось заслаб мій сусід. І просив мене, щоби я йому привіз жінку, яка блив зливає. Я поїхав з його сином до тої жінки в Завалля. Приїхали ми, а в тої жінки толока возить гній на поле. Я їй говорю:</p>
	<p>— Вуйно, їдьте з нами до слабого чоловіка в Підвисоке. Олив треба зілляти йому.</p>
	<p>— Я сьогодні не можу поїхати, бо я маю толоку.</p>
	<p>— Їдьте з нами, ми вас привезем. І вам заплатимо за це, що ви приїдете.</p>
	<p>Привезли ми її до слабого, вона зілляла йому олив, а я тим часом пішов додому, бо то по сусідству було. Вертаюся, а вона ходить поперед хату. Я питаю:</p>
	<p>— Ну що, вже, вуйно?</p>
	<p>— Уже.</p>
	<p>Я йду до неї, бо буду їхати.</p>
	<p>— Ну що, будем їхати?</p>
	<p>— Так, треба їхати.</p>
	<p>А я кажу їй:</p>
	<p>— Слухайте, я буду вас просити, аби ви й мені олив зілляли.</p>
	<p>— А вам що бракує? Ви здоровий хлоп. А я кажу:</p>
	<p>— Ви не питайте мене. Ви зілляйте мені олив. Я вам плачу. Маю коло себе півзлотий, даю його вам.</p>
	<p>Зілляла вона мені олив. І кличе мене й каже:</p>
	<p>— Ану дивіться на це.</p>
	<p>Я дивлюся, а то чисто кінь виллявся. Той, що переходив мене на дорозі. А вона каже мені:</p>
	<p>— Ви напудилися трохи?</p>
	<p>— Напудився.</p>
	<p>— Що ви хтіли з цего коня?</p>
	<p>— Я хотів стягнути з него капейстру, бо була дуже файна.</p>
	<p>— Маєте щастя, що-сте зайшли до чоловіка на подвір’я і говорили з ним. Вас другий заговорив у тім страху. Бо мож було від такого вмерти.</p>
	<p>Я питаю її:</p>
	<p>— А що цему чоловікови, що він був такий здоровий та й заслаб.</p>
	<p>— Цей чоловік має в цім році вмерти. А я не хотіла вам олив зливати, бо ви не вірите в таке.</p>
	<p>І вмер той чоловік до року. І хати свої не дорихтував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Підвисоке, Снятинського району, Івано-Франківської області 11 квітня 1987 року Від Н. А. Навчука (1903)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
