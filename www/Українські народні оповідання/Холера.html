<!--#include virtual="/-/inc/general__page_start.inc" -->
<title>Холера ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Закарпаття «Холера» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Холера.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Холера <br><span class="article__headerDescription">Демонологічна розповідь Закарпаття</span></h1>
	<p>Наше село Турички колись, триста років тому, було великим. В ньому було більше, ніж триста дворів, проживало багато людей. Але раптом зайшла пошесть, яку тоді в народі називали холерою, люди вважали, же то якесь существо, якийсь привид ходить, і говорили, що вона, Холера, в подобі того привида ходить з хати до хати. І в яку хату зайшла, там на другий-третій день мусіла бути смерть. І тепер з великого села залишилося всього шістдесять п’ять хат. Такий наслідок того, що люди вимерли.</p>
	<p>А колись у нас були дві церкви. Правда, єдна згоріла од того, що служитель церкви забув задути свічку, і од того загорівся іконостас, і церква згоріла, бо була дерев’яна. А друга загорілася од блискавки, ударив у неї грім.</p>
	<p>Але будемо говорити про холеру. Єден старший дядько додумався перехитрити тоту злу хворобу. Вона в кожній хаті находила собі їдєння та брала собі сама, і так з хати до хати ходила. А він як придумав? Поклав дуже маленький глиняний горщик. У нього насипав страву й поклав величезну варіху. Варіха не входила в той горщик, і Холера не могла їсти. Вона приговорювала:</p>
	<p>— Кичин фазик — нодь каналко. Кичин фазик — нодь каналко. А то в перекладі на українську мову означає: «Маленький горщик, а велика ложка». І ходила вона коло того горщика, і не могла собі порадити. Так хиріла Холера два-три дні без їдєння й загинула. Відтоді люди перестали вмирати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
