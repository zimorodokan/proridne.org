<!--#include virtual="/-/inc/general__page_start.inc" -->
<title>Як загинули наречені ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Як загинули наречені» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як загинули наречені.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як загинули наречені <br><span class="article__headerDescription">Демонологічна розповідь Гуцульщини</span></h1>
	<p>Багацький леґінь ходив до бідної дівчини. А та дівчина сказала йому:</p>
	<p>— Ти не йди до мене, бо твої родичі не дадуть тобі мене взяти. Бо я бідна, а ти — багач. А він клявся:</p>
	<p>— Як я тебе не візьму, то щоби я закаменів. І все він так клявся перед нею.</p>
	<p>А та дівчина вже була від него груба. Та й мала вона дитину. А тоді він її лишив і вже не йде до неї. Найшов собі другу. Вона нічого йому не сказала, тільки все плакала. Рішив він женитися з тою другою дівчиною. Вже злагодили весілля, вже поїхали вінчатися до церкви. Та й зачав йому піп говорити за присягу. А він уже не годен сказати нічого. Уже закаменів та й не годен відповісти слова.</p>
	<p>Взяли його до трупарні, а княгиня пішла собі т’хаті. Замість весілля якийсь там обід зробили. А він у трупарні лежить. І написали до владики, питалися, що з ним робити. А владика відповів, що приїде й подивиться, що то є. А той ще два дні в трупарні при церкві лежав.</p>
	<p>В ті дні в сусіди кукурудзу лупили. Та й дівчина, що мала від него дитину, пішла на ту лупейку. А там зійшлося молоді багато та й сміються. Та й вона засміялася. А молоді бахури кажуть:</p>
	<p>— Твій милий у трупарні лежить, а ти смієшся? Та пішла би туди.</p>
	<p>— Та й би-м пішла, — каже вона, — та й що?</p>
	<p>— Ану ж, — каже, — піди.</p>
	<p>А вона зібралася та й пішла. А бахури за нею назирці, чи вона таки піде туди.</p>
	<p>Пішла вона туди, утворила двері та й каже:</p>
	<p>— Видиш, Василю, ти тут лежиш, а з мене сміються.</p>
	<p>А він підвівся та й хапнув її руками. Та й знов закаменів. І вона вже не годна розчепити його руки. Вона зверещала, бахури спудилися і втекли. Прибігли на лупейку та й сказали, що там зробився крик та й вони втекли. Дивляться, а вона тягне його на лупейку. Вони скричали на ню, щоби це собі т’хаті тягнула, а не сюди. І вона потягнула його додому.</p>
	<p>Приїхав владика, та й розказали йому це все. Та й сказав владика, що треба везти їх до церкви і звінчати, бо він не відчепиться від неї, заки їх не звінчають.</p>
	<p>Привезли їх до церкви, завели до престолу. Вона собі сама говорила присягу, а за него — його брат. Як уже звінчав їх владика, тоді він її пустив. І він упав на один бік, а вона на другий, та й обоє були мертві. І поховали їх разом в одній труні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 14 лютого 1984 року Від Драгомирецької Марії Йосипівни (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
