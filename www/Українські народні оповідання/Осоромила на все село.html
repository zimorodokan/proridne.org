<!--#include virtual="/-/inc/general__page_start.inc" -->
<title>Осоромила на все село ☼ Народне оповідання ☼ Народна творчість</title>
<meta name="Description" content="Українське народне оповідання Кіровоградщини «Осоромила на все село» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Осоромила на все село.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Осоромила на все село <br><span class="article__headerDescription">Народне оповідання Кіровоградщини</span></h1>
	<p>Жив у селі Копанки дід Дибка. До роботи дід був не схильний, до дружини неуважний. До душі було йому ходити на базар в село Коробчино, що недалеко від Новомиргорода. Справа приносила дідові радість і успіх. За продане можна було випити чарчину. Дружина не знала, скільки грошей бере він за товар. З ним ходили два куми-побратими. Виходили опівночі, щоб дістатися до базару вранці. Дибці завжди готувала жінка, бо йому руки до того не доходили.</p>
	<p>Одного разу жінка підготувала мішок з грушами, а біля нього поставила мішок з кізяком, щоб зранку помазати долівку. Прокинувся Дибка, мотнувся з хати в сіни, взяв мішок з кізяком на плечі і попер.</p>
	<p>Ішли-ішли, сіли відпочити. Хтось взяв горілку, хтось — закуску. От дійшла черга до Дибки пити, а хлопці кажуть:</p>
	<p>— Своєю закускою закусюй.</p>
	<p>— В мене груші є.</p>
	<p>А до цього йому казали:</p>
	<p>— Ніби й коней близько нема, а кізяками чути.</p>
	<p>Відкриває мішок, а там кізяки. Закинув той мішок у кущі та й додому. Всю дорогу летів, мов скажений, проклинав дружину. Мов шуліка влетів в хату і каже:</p>
	<p>— Навіщо було таке робити?</p>
	<p>А вона йому відповідає:</p>
	<p>— Бачили очі, що брали, тепер їж, що взяв.</p>
	<p>З тих пір Дибка став менше пити, а більше допомагати дружині.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11. Осоромила на все село. Записав від Сливенко Зіни Андріївни (1943) в с. Копанки Маловисківського району Д’яченко Сергій.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
