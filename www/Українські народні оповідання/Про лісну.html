<!--#include virtual="/-/inc/general__page_start.inc" -->
<title>Про лісну ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Про лісну» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про лісну.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про лісну <br><span class="article__headerDescription">Демонологічна розповідь Гуцульщини</span></h1>
	<p>Казала мені тета, що як робила в Румунії, розказували їй люди таке. У одного чоловіка був хлопець і полюбив собі дівчину, яку його батьки не любили. Сказали йому: «Ти з цею дічиною не оженишся. Ми не позволимо». І він нічого не казав їм, а то побачить черевики і буде вбуватися. А хлопцеви сказати, щоби він нічого не казав їй, як вона прийде.</p>
	<p>Вона прийшла і почала вбувати ногу. Не годна була вбутися. Прийшла хлопцева мама, імила її і присилила на вуйму під піч. А вона зачала ся просити, аби її пустили. Вони їй сказали:</p>
	<p>— Ми тебе не пустимо, хіба скажеш нам, звідки ти.</p>
	<p>— Я не скажу, звідки я, лиш скажу таке. Якщо ви мене ухрестите в церкві, дасте мені ім’я, то я буду вашою невісткою і буду жити, як ви. А інакше ні. І я буду все робити. Але би ти, чоловіче, ніколи мене не запитав, чого я сумна або весела, чого я плачу або сміюся. Бо як ти мене запитаєш, то я не буду жити.</p>
	<p>І так вони зробили. Охрестили її і жили довгий час. Були в них уже діти, все було файно. І ось прийшов час, померла в него мама. А вона дуже плакала. І чоловік не питав, чого вона плаче. Прийшов час, помер і тато. Вона так само плаче, так, що не мож дивитися. І він знов нічого її не питав.</p>
	<p>Пройшов якийсь час, померла в них і дитина. А вона сміється, співає, тішиться. Чоловік уже цему не годен був витримати. Подумав він: «Най умирає й вона, а я мушу запитати». І каже їй:</p>
	<p>— Жінко, як померла моя мама і помер мій тато, то ти плакала, а померла наша рідна дитина, ти смієшся й співаєш. Чому?</p>
	<p>А вона сказала:</p>
	<p>— Ви тут родилися і нічого не видите. А я все вижу, бо я родилася в повітрі. Як тато вмер, то чорти дзуґали його тіло з кожного боку ґральми, не дали тілови спокійно полежати. Тому я й плакала. Таке ж було й з мамою. А як померла моя дитинка, то коло неї з усіх боків ангели бігали з квітами, з усякою радістю. А тепер, коли я тобі це сказала, роби трунву й на мене. І поховаєш мене разом з дитиною.</p>
	<p>І впала й померла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 29 травня 1983 року Від Анни Петрівни Кирничук (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
