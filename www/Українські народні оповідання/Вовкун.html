<!--#include virtual="/-/inc/general__page_start.inc" -->
<title>Вовкун ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Вовкун» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Вовкун.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Вовкун <br><span class="article__headerDescription">Демонологічна розповідь Гуцульщини</span></h1>
	<p>Як давно ходили вовкуни, то люди, наколи звечорілося, запирали худобу. А зимною порою і вдень ходили помежи обороги людям. І не мож було відогнати їх. Скочить на плечі чоловікови, а як ’го ганяли, то і вдень скакав на плечі, і міг ударити по плечах людину. І люди говорили, що то з людей вовкуни, що люди перетворювалися в вовків.</p>
	<p>Одного разу робили чоловік з жінкою сіно. То було під лісом. І скинули вже копицю до половини. І сказав чоловік жінці:</p>
	<p>— Я йду в ліс, бо мені щось треба там урубати. І дав їй вилу і відходячи сказав:</p>
	<p>— Аби щось до тебе прийшло, то будеш на копиці боронитися. Пішов він у ліс. А незадовго прибігає вовк. І зачав скакати горі на копицю. Она била того вовка вилою. А він скакав, доки скакав, та й пішов у ліс.</p>
	<p>Незадовго приходить чоловік. Такий перемучений. І ляг мало спати на сіно. І як він спав, та й роззявився. Вона прийшла і дивиться, а в його зубах з її фартуха тота матерія. (Як вовк скакав, то вхопив її зубами за фартух.) І потому вона йому сказала це, і він признався, що він таки є вовкун.</p>
	<p>Він просив, щоби она жила з ним, а она сказала, що жити з ним не буде. І розійшлися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кобаки, Косівського району, Івано-Франківської області 25 березня 1986 року Від Марії Іванівни Андрусяк (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
