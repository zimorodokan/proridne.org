<!--#include virtual="/-/inc/general__page_start.inc" -->
<title>Відплата ☼ Народне оповідання ☼ Народна творчість</title>
<meta name="Description" content="Українське народне оповідання Чернігівщини «Відплата» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Відплата.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Відплата <br><span class="article__headerDescription">Народне оповідання Чернігівщини</span></h1>
	<p>Це відбувалося у нашому селі після війни. Йшла відбудова господарства, люди жили бідно, але надіялися на краще життя.</p>
	<p>Після важкої роботи звучали пісні, музика, танці, всі веселились і дорослі, і малі.</p>
	<p>Та не весело було Уляні, бо нещастя заглянуло в її сім’ю. Чоловік Микола, працьовитий, гарний, добрий, але став ходити до вдови Ганни. А одного дня зовсім не прийшов додому. Незабаром купив хату, одружився з Ганною і запросив її до себе. Тільки попередив, щоб дочку залишила матері. Послухала Ганна Миколу, бо дуже любила його. Донечка Катруся залишилась із старенькою бабусею. Та скоро стара захворіла і померла.</p>
	<p>Внучка у розпачі плакала, бо мама не покликала в сім’ю, вона мала дитину. Сусіди переживали за неповнолітню Катерину. Сумна звістка облетіла все село — Ганна відмовилася вдруге від доньки.</p>
	<p>Та щастя всміхнулось сироті. Уляна, перша жінка Миколи, забрала Катерину.</p>
	<p>Про її добре серце, про шляхетність передається з вуст в уста і до цих пір.</p>
	<p>Ішли роки. Микола захворів і помер. Ганна залишилась із другою дочкою, бо перша дочка не приходила. Хоч у серці була любов, але сильніша любов була до нерідної неньки. Ось і горе прийшло знов до Ганни. Друга дочка поїхала в місто і забула про матір.</p>
	<p>Так Ганна і спокутувала свій гріх до самої смерті: сама-самісінька.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Відплата. Записано в Шестовиці Чернігівського району від Дрижак Ольги Антонівни (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
