<!--#include virtual="/-/inc/general__page_start.inc" -->
<title>Як Семена старшиною вибрали ☼ Народне оповідання ☼ Народна творчість</title>
<meta name="Description" content="Українське народне оповідання Буковини «Як Семена старшиною вибрали» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як Семена старшиною вибрали.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як Семена старшиною вибрали <br><span class="article__headerDescription">Народне оповідання Буковини</span></h1>
	<p>Жив Семен з Горпиною свою. Та хотів бути старшиною. Та на сходку собирався і на Горпину накричався:</p>
	<p>— Ей, Горпино, жінко моя, шукай палку, рукавиці, клади в торбу паляниці. А вона каже:</p>
	<p>— А чого тобі ще треба? У мене й без тебе хватає мороки — постоли та волоки.</p>
	<p>Семен не дивиться на Горпину, все зі скрині викидає і на сходку ся збирає. Ну, а сходка не проста, а волосна. Там поліцейські ходять і кричать:</p>
	<p>— Гавриле, Максиме та й ви, Василю! Наб’єм плечі, намнем чуби, бо кричати на кожного, то болять губи.</p>
	<p>Попав і Семен до дядька Кирила, схопив зо три рази по рилу. Схопив та й каже:</p>
	<p>— Ото ваші поліцейські справні! А йому кажуть:</p>
	<p>— Вони всі присяжні. Як кого хочуть взяти, возьмуть, під землею найдуть, з печі, з возів стягають та й плечі набивають.</p>
	<p>Виходить соцький.</p>
	<p>— Люди, будем старого старшину підтверджати чи нового вибирати? Тут мужички штовхають Семена під бочки:</p>
	<p>— Дядьку Семене, три відра могоричу, то за вами покричу.</p>
	<p>— Чотири закачаю, ще й колачів дам до чаю. І поведу вас на пиво, тілко було б там справедливо.</p>
	<p>А соцький знов питає:</p>
	<p>— Ну як, будем старого підтверджати чи нового вибирати?</p>
	<p>А тут закричали, аж усі очі повитріщали: «Семен!» — в голос оден. І Семена за старшину кладуть. Розкинули по селі афішки, пішов старий старшина додому пішки.</p>
	<p>Сів Семен за стіл, пише, печаті людям дає, за старшину стає. Та й повів Семен тих людей, що кричали, аж очі повитріщали, на могорич.</p>
	<p>Та й сам напився. Та й пізно додому приволочився. Та й на стіну покотився, та й на Горпину навалився.</p>
	<p>— П’яниця, вже-с напився?</p>
	<p>— Ти дурна, я вже старшина. А ти говори стиха, то й ти будеш старшиниха.</p>
	<p>Вона повернулася до стіни і засміялася стиха, що й вона вже старшиниха.</p>
	<p>Семен рано встає, сині штани надіває, нові чоботи взуває та й іде. А кума назустріч.</p>
	<p>— Добридень, кума, я вже старшина. Я не знаю, як мужики надівають личаки. Я вже заробив та й на жінку калоші купив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Білівці, Хотинського району, Чернівецької області 6 листопада 1976 року від Гната Дмитровича Кучурки (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
