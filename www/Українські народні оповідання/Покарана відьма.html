<!--#include virtual="/-/inc/general__page_start.inc" -->
<title>Покарана відьма ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Кіровоградщини «Покарана відьма» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Покарана відьма.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Покарана відьма <br><span class="article__headerDescription">Демонологічна розповідь Кіровоградщини</span></h1>
	<p>На вулиці Калініна, 7 жила баба Яроха, і вона казала, що може перетворюватися у свиню, собаку, кота. Ходила доїти корови вночі, коли люди спали, а коли вранці люди виходили доїти корів, то у вим’ях не було молока.</p>
	<p>Це було до війни. В іншому селі показували кіно, і діти ходили позагороди, ішли до Рософатки і звертали наліво, на дорогу. Це була найкоротша дорога.</p>
	<p>Одного разу вони поверталися з кіна і побачили біля верби, коло сільського ставка, здорову свиню, яка хрюкала. Серед дітей був один хлопець, який із собою носив завжди карманний ножик. І сказав він:</p>
	<p>— Я зараз сяду на ню зверху і відріжу вухо.</p>
	<p>Так і зробив. Свиня запищала і втікла. Хлопці не знали, що це баба. І коли вони вже вийшли на вулицю Лиса Гора, то рішили піти через пшеницю, яка була їм по шию, щоб налякати дівчат. Тіки мали іти, як почули шорох. Вітра не було, і один хлопець пішов у пшеницю, а там ця свиня. Вони злякалися, повтікали додому і розказали батькам. А мати каже:</p>
	<p>— То вас Яроха лякала.</p>
	<p>А потім через деякий час проходили коло хати і побачили бабу, закутану попід шию хусткою. А сусіди кажуть:</p>
	<p>— В неї вуха немає, їй хтось відрізав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12. Покарана відьма. Записано в с. Підвисоке Новоархангельського району від Мироненка Івана Ілліча (1915) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
