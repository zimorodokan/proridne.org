<!--#include virtual="/-/inc/general__page_start.inc" -->
<title>Лісна в колибі ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Лісна в колибі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Лісна в колибі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Лісна в колибі <br><span class="article__headerDescription">Демонологічна розповідь Гуцульщини</span></h1>
	<p>Мій тато переказував, що як колись був малим, то зі своїм татом (це вже з моїм дідом) на Буковині рубали шухи. Старші пішли в село за провіантом, а менші хлопці лишилися в колибі. Ті на селі запізнилися і завидна не вийшли. Вони йшли дорогою, і ймив їх там вечір.</p>
	<p>Хлопці ввечері наклали в колибі ватру і чекали. Одні батьків чекали, а другі — своїх старших товаришів. Уже був вечір, зробилося темненько. Хлопці вийшли з колиби і зачали вівкати, щоб ті знали, куди йти, щоб до чужої колиби не вийшли. А з долини хтось вівкав їм у відповідь. І ті крики все ближче й ближче були. Вони думали, що то їх товариші йдуть.</p>
	<p>Нарешті, коли стало вівкати май близько, вони зрозуміли, що то не їх товаришів голос. Хлопці понапуджувалися, зайшли в колибу, заперли за собою двері, полягали, позалазили в мішки і тихенько лежать.</p>
	<p>А це лісна прийшла т’колибі. Та як імила двері з одного боку й з другого, то такі пальці довгі були, що аж зійшлися посередині на дверях. Підняло воно двері, здоймило їх, сіло на наклад коло ватри та й сидить.</p>
	<p>А хлопці вже ні живі, ні мертві. Так понапуджувалися, що не годні заговорити. А вона посиділа, погрілася, встала і пішла собі.</p>
	<p>Як вийшли до колиби тоти їх колеги, хлопці не могли до них заговорити, не могли розказати, що вони мали. Так вони напудилися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 22 листопада 1986 року Від Неґрич А. С. (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
