<!--#include virtual="/-/inc/general__page_start.inc" -->
<title>Монастирські печери ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Монастирські печери» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Монастирські печери.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Монастирські печери <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Недалеко від села Кочержинці у 19 ст. був збудований жіночий монастир. Під час громадянської війни він був зруйнований. Сьогодні ведеться робота з відбудови монастиря, проте зберігся переказ, у якому розповідається про його заснування.</p>
	<p>Колись поблизу цього місця був хутір, на якому жив селянин зі своєю родиною. Одного разу йому приснився сон: нібито якийсь голос йому говорив:</p>
	<p>— Іди і копай печеру.</p>
	<p>Так повторювалося не одну ніч. Якось уві сні чиясь рука підштовхнула його:</p>
	<p>— Іди і виконуй!</p>
	<p>Вранці здивований чоловік побачив на своєму плечі синці. Він зрозумів, що це Божий знак. Вирішив тоді чоловік копати печеру. Щодня він брав лопату, виходив за хутір і брався до роботи. Важко йому було, бо копав уночі, а вдень працював на власному обійсті, проте він не відступав.</p>
	<p>Робота продовжувалася кілька місяців, настала пізня осінь. Дружина і діти, стурбовані такою поведінкою господаря, вирішили сховати теплий одяг, але чоловіка це не зупинило, він працював у одній сорочці, проте холоду не відчував.</p>
	<p>Коли печера була викопана, місцеві жителі стали помічати чудодійні властивості цього місця, адже чоловік не відчував холоду, працюючи в самій сорочці, у декого зникав біль, інші відчували тут душевний спокій.</p>
	<p>Це стало початком заснування монастиря. Ця печера є і сьогодні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24. Монастирські печери. Записано в Умані від Отця Антонія з Свято-Успенського собору 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
