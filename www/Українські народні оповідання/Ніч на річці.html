<!--#include virtual="/-/inc/general__page_start.inc" -->
<title>Ніч на річці ☼ Народне оповідання ☼ Народна творчість</title>
<meta name="Description" content="Українське народне оповідання Кіровоградщини «Ніч на річці» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Ніч на річці.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Ніч на річці <br><span class="article__headerDescription">Народне оповідання Кіровоградщини</span></h1>
	<p>Це було давно. Наша річечка Сухий Омельничок була ще великою річкою. Попід берегом річки були зарості очерету та рогозу. Верби гнули своє віття, полощучи його у воді. Риба плескалася, виблискуючи своїми спинками на сонці. А ввечері жаби заводили свій хоровий спів, і хороводи починали водити... русалки. Річка оживала. Починалося нічне життя.</p>
	<p>Тільки сонечко спустилося за обрій і сумерки почали накривати землю, як з глибин річки почали випливати тендітні довгокосі русалки. Вони були одягнені в довгі білі сорочки, які під місячним світлом відбивали блакитним сяйвом. Рух їх був безшумний, тому і з’являлися вони як привиди. Русалки то плавали, то ходили по поверхні води, то сідали біля берега на мілині і розчісували своє зелене волосся. Потім, як по команді, піднімалися і починали танцювати. Рухи в них були плавні, вишукані. Потім русалки вплітали гілочки верби у своє волосся, починали плести вінки із водяних лілій та інших водяних квітів. За цією роботою їх заставав схід сонця. Русалоньки зникали так безшумно, як і з’являлися. А на річці залишалися недоплетені вінки, які пливли вниз по річці за течією.</p>
	<p>Мало людей бачили це дійство, люди боялися вночі ходити до річки. Говорять, що русалки не люблять, коли за ними спостерігають. А сміливців, які заходили після заходу сонця у воду, затягували на глибину і лоскотали доти, поки ті не йшли під воду мертвими.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Ніч на річці. Записано в с. Попівка Онуфріївського району від Овчаренко Віри Іванівни (1920) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
