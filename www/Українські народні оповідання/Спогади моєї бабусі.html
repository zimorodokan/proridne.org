<!--#include virtual="/-/inc/general__page_start.inc" -->
<title>Спогади моєї бабусі ☼ Народне оповідання ☼ Народна творчість</title>
<meta name="Description" content="Українське народне оповідання Чернігівщини «Спогади моєї бабусі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Спогади моєї бабусі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Спогади моєї бабусі <br><span class="article__headerDescription">Народне оповідання Чернігівщини</span></h1>
	<p>Колись дуже давно річка Лисогір була широкою і повноводною. По обидва боки річки розкинулись квітучі зелені луки, на яких паслася панська худоба. На березі росли розлогі гіллясті верби та заглядали в чисте плесо річки, миючи в ній свої довгі коси. Інколи загляне у воду красуня-калина або глід. Далі від лук були круті схили. Саме на цих схилах поселилися люди, предки теперішніх жителів Довгалівки і Юрківців. На горі були збудовані церкви і їх дзвони було чути в обох селах. За радянських часів в Довгалівці церкву спалили, а в Юрківцях вона діє і до цього часу.</p>
	<p>По річці Лисогір плавали кораблі. Купці тоді привозили з далеких країн різний товар на продаж або на обмін. Особливою популярністю в наших краях користувалися різні тканини, сіль, риба, залізні вироби, прикраси. Але змогу купити або поміняти товар мали лише багатії. Та коли прибували кораблі з купцями у вихідний день, біля пристані збиралася сила-силенна людей, щоб подивитися, приміряти, а може, й купити щось.</p>
	<p>Розповідають, що одного осіннього дня поблизу Довгалівки один з таких кораблів чи то з-за негоди, чи то з технічних причин, потерпів аварію. Декілька моряків встигли врятуватися, а корабель з крамом і золотом потонув. Багато сміливців пробували дістатися до затонулого корабля і чимось поживитися.</p>
	<p>Але це не вдалося нікому зробити, бо спорядження для підводного плавання ще не існувало. А сам затонулий корабель поступово вгрузав в мулисте дно і став зовсім недосяжний сміливцям.</p>
	<p>З часом, з появою техніки люди забули про точне місце аварії і скарби вже ніхто не зміг знайти. Тепер про широку повноводну річку Лисогір нагадує тільки вузенький струмочок, що дзюрчить свою незрозумілу пісеньку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14. Спогади моєї бабусі. Записано від Голасоб Майї Іллівни (1927) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
