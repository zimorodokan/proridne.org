<!--#include virtual="/-/inc/general__page_start.inc" -->
<title>Оповідка про покійника ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Оповідка про покійника» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Оповідка про покійника.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Оповідка про покійника <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жила в нас у селі Настя, така гарна та беручка дівчина. З матір’ю жила, бо батько помер. І так журилась Настя за батьком, що зразу він їй снився щоночі, а тоді наяву ходити до неї став. Та ще й приказує дівчині, щоб вона нікому не розказувала, що з батьком бачиться.</p>
	<p>Стала дівка худнути, а на виду аж почорніла. Ні до кого балакать не хоче, вся в собі. А сусідська бабка те все примічає, а тоді добре до дівки присікалась, щоб та розказала, яка в неї морока. Настя й розказала бабі, що жить їй не хочеться, жде поки батько до себе забере. І тоді баба сказала дівчині, щоб надягла вона весільний одяг. А коли побачиться з батьком та він її запитає, за кого вона заміж іде, то скаже батькові, що виходить за свого брата. Батько скаже, що сестра за брата заміж не йде, а Насті треба відповісти батькові, що мертві до живих теж не ходять.</p>
	<p>Дівчина зробила так, як посовітувала їй стара і батько перестав її навідувати. Вона зразу повеселіла, поправилась і стала з дівками на досвітки ходить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Оповідка про покійника. Записано в Худоліївці Чигиринського району від Новіцької Ганни Костянтинівни (1929) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
