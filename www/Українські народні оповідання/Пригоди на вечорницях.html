<!--#include virtual="/-/inc/general__page_start.inc" -->
<title>Пригоди на вечорницях ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Пригоди на вечорницях» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пригоди на вечорницях.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пригоди на вечорницях <br><span class="article__headerDescription">Демонологічна розповідь Полтавщини</span></h1>
	<p>В селі Манжелія, яке розкинулось на березі тихоплинного Псла, жила старенька бабуся Катерина. Життя її було нелегким. А почалося все з того часу, як одного разу в її оселі побували цигани.</p>
	<p>Після спілкування з ними бабуся стала помічати, що в її хаті почали відбуватися якісь дивні речі. Жінка втратила спокій, не спала ні вдень, ні вночі. На горищі постійно щось товклося, тюкало, свистіло, гуркотіло, наче возом їхало. Часто в бабусиній хаті молодь збиралася на вечорниці. Дівчата вишивали, пряли, розважалися. Хлопці приходили на гуляння з музиками, влаштовували танці, ігри. Полюбляли вони і в карти пограти.</p>
	<p>І тут до них втручалася якась дивна сила. Невідомий голос підказував, як грати, і хто в цій грі буде «дурнем». Дивувало те, що ця невидима істота часто прохала в чоловіків курива. Здивовані парубки, оглядаючи всі кутки світлиці, намагаючись її задобрити, запитували:</p>
	<p>— Куди тобі подати?</p>
	<p>Той же голос казав:</p>
	<p>— Насипте на газету табаку і покладіть у піч.</p>
	<p>Хлопці виконували цю вимогу, клали табак у призначене місце, а через деякий час з подивом помічали, що і табак, і газета зникали. Один сміливий чоловік наважився заглянути в піч і отримав такий удар по голові, від якого знепритомнів. Більше бажаючих «подружитися» з невідомим не було. І надалі чоловіки намагалися виконувати всі прохання нечистого.</p>
	<p>Це продовжувалося доти, поки до бабусиної оселі знову прийшли цигани за її ж проханням. Вони «відробили» чари попередніх циган.</p>
	<p>З того часу в оселі жінки запанував спокій.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17. Пригоди на вечорницях. Записано в селі Пісок Козельщинського району від Сиротенко Ганни Сидорівни (1946) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
