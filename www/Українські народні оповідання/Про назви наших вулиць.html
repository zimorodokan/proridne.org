<!--#include virtual="/-/inc/general__page_start.inc" -->
<title>Про назви наших вулиць ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про назви наших вулиць» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про назви наших вулиць.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про назви наших вулиць <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Чому село має назву Велика Севастянівка, точно не знає ніхто. Жителі села передають з покоління в покоління дві історичні оповідки про назву села.</p>
	<p>Десь у кінці XVI століття до місцевості, де бере початок річка Сорока, забрів зі своїми побратимами козак Севастян. Густі ліси, безліч ставків, велика кількість риби, чудова природа навколо заполонили душу козака і він тут оселився. Саме на його честь пізніше поселення і було названо Севастянівною.</p>
	<p>Друга легенда говорить про те, що в 1814 році один з нащадків поміщика Івана Чорторийського продав село з навколишніми землями польському поміщику Олександру Собанському. Можливо, що до того часу село і мало якусь іншу назву, та Олександр Собанський в честь свого батька Севастяна назвав село Севастянівкою.</p>
	<p>Вулиці також мають цікаві назви, а ще цікавіше їх походження.</p>
	<p>Колись давно кожен житель нашого села сіяв на городі коноплі. Їх замочували, висушували, потім на верстаті ткали тканину, з якої виходили славні рушники,а також шилися спідниці і штани.</p>
	<p>Хоча люди жили у власних будинках, нумерації їм не було, і вулиці називали по-народному. Наприклад, вулиця Пархоменка називалась Цегельня, бо там колись працював цегельний завод. А глину для нього брали недалеко від села на ярах. Вулиця Комсомольська і дотепер називається Бендерівкою, бо першим, як згадують жителі села, поселився на тій вулиці дядько на прізвисько Бендер. Вулиця Б. Хмельницького зветься Запопівка, бо знаходиться за Поповим ставком.</p>
	<p>Вулиця Франка в селі називається Квашівкою. За однією з версій, колись на початку вулиці стояла хата, в якій жила сім’я Кваші, жило декілька поколінь, і тому так називали цю вулицю. За іншою версією, в цьому місці завжди було багато болота, кваші по-народному.</p>
	<p>Вулиця 8 Березня називається Мрихівкою, бо першим поселився на ній дід Мрих.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Про назви наших вулиць. Записано у Великій Севастянівці Христинівського району від Шпонько Параски Василівни (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
