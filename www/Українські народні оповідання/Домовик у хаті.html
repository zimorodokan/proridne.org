<!--#include virtual="/-/inc/general__page_start.inc" -->
<title>Домовик у хаті ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Домовик у хаті» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Домовик у хаті.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Домовик у хаті <br><span class="article__headerDescription">Демонологічна розповідь Полтавщини</span></h1>
	<p>Було це дуже давно, ще в дитинстві. Але коли хтось згадує про домовиків, то і мені впомку один випадок, який трапився в нашій хаті.</p>
	<p>Батька мого не було вдома, десь поїхав до родичів та там і заночував. Осталась тільки мачуха сама та я, маленька дівчинка. Мачуха спала на лаві зі своєю малою дитиною, біля дверей, а я — на печі. Через сон почула, що на неї щось важке навалилось і душить. Вона прокинулась, та ніяк не підніметься. Ні рукою, ні ногою не двине, так її придавило, а по пиці водить щось, мов лапою. Як то уже вона рвонула руку з усієї сили, підняла і ухватилась за щось волохате, а тоді і сама піднялась і сидить.</p>
	<p>А домовик скочив з лавки, та тільки бігом, бігом по хаті. То мачуха схватила свою дитину та бігом побігла з хати. З сіней вона почула, що я тричі покликала: «Тату!» Може, домовик і мене душив, та тільки я так кріпко спала, що нічого і не чула. Вибігла мачуха, як була, з хати і двері покидала. Насилу вона достукалась до сусідки і там заночувала.</p>
	<p>А на другий день, дуже рано вона з сусідкою прийшла додому. І здивувало її те, що двері були зачинені, а вона ж їх кинула навстіж. І домовика вже не було. А я спала любенько і не чула нічого. То на другий день, коли почався вечір, ми з мачухою видивлялися усі закутки, чи не заховався, бувало, де домовик.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Домовик у хаті. Записано в Новій Кочубеївці Чутівського району від Селюченко Галини Дмитрівни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
