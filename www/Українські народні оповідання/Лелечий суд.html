<!--#include virtual="/-/inc/general__page_start.inc" -->
<title>Лелечий суд ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Лелечий суд» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Лелечий суд.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Лелечий суд <br><span class="article__headerDescription">Народне оповідання Поділля</span></h1>
	<p>Колись у нашому селі біля однієї солом’яної хати на старому в’язі, що ріс зовсім поруч даху, жив лелека з лелекою і лелеченятами.</p>
	<p>Гніздо для птахів і для мешканців села було скарбом. Його ніхто не торкався. Усім воно приносило радість.</p>
	<p>Але трапилось так, що загорілась хата. Полум’я вмить охопило гніздо. У цей час лелечихи в гнізді не було. Лелека з переляку вилетів, залишивши маленьких безпомічних лелеченят. Зайнялось і гніздо.</p>
	<p>Коли пожежу загасили, моя бабуся, поверталася додому і на березі побачила знайомого лелеку, якого оточила лелеча зграя і страшно клекотала. Лелека, стояв опустивши голову, посеред кола і мовчав. Про що вони клекотали, вона, звичайно, не розібрала. Але здивувалась, коли лелеки враз знялися і полетіли десь далеко на луги, залишивши самотнього лелеку, який ще довго стояв, сумуючи.</p>
	<p>Йшли дні за днями. Він плавно ходив порожнім берегом, незмигливо дивився на обгорілого в’яза і довго не наважувався злетіти.</p>
	<p>На зеленому човні пропливало літо. З в’яза зривається жовтий листочок, кружляючи в повітрі, поволі опускаючись на землю.</p>
	<p>Лелека неохоче відірвався від в’яза, злинув у небо і плавно полетів над городами, туди, де голубіла річка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14. Лелечий суд. Записано в Кучівці від Матвійчик Галини Дементіївни (1939) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
