<!--#include virtual="/-/inc/general__page_start.inc" -->
<title>Лелеки ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Лелеки» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Лелеки.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Лелеки <br><span class="article__headerDescription">Народне оповідання Полтавщини</span></h1>
	<p>Одного весняного ранку до села прилетіли курлаті лелеки. Вони кружляли в небі, ніби шукали собі домівку. В одному селянському дворі стояла стара-престара клуня. Саме там вони і поселилися. Змостили гніздо, щоб вивести пташенят. Ця пара щиро піклувалися одне про одного. Так у них в гнізді з’явилися яйця. Лелечиха стала їх висиджувати.</p>
	<p>Так вони жили, всі в селі дивувалися з такої пари, а господар клуні щовечора сидів і дивився на них, поки не з’являться зорі.</p>
	<p>Жили вони так все літо. Та одного літнього дня вийшов господар помилуватися птахами. Раптом бачить: щось не те з птахами. Лелека почав лелечиху бити, та так, що аж страшно стало. Враз лелечиха впала на землю, розгорнула свої широкі крила і померла. Та лелека не заспокоювався, почав викидати з гнізда малюків, серед них було двоє каченят. Розкидав гніздо і не залишилося нічого. Він стояв, дивися довго-довго, а потім знявся і полетів. Піднявся високо над землею, підігнув крила, впав на землю і розбився.</p>
	<p>Було дуже сумно і моторошно за всю родину. Люди позбігалися, не розуміючи, що сталося. А сталося от що.</p>
	<p>В цьому дворі з дідусем жив малий хлопчик. Він заліз на клуню і підклав двоє качачих яєць, які лелека разом з своїми висиділа. Малий не подумав, що через ревнощі трапиться така біда.</p>
	<p>Ще довго стояла клуня, але ніхто на неї не сідав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Лелеки. Записано в Ателярщині Зіньківського району від Патенко Ганни Андріївни (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
