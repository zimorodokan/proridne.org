<!--#include virtual="/-/inc/general__page_start.inc" -->
<title>Дітей мати — треба знати ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Дітей мати — треба знати» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дітей мати — треба знати.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дітей мати — треба знати <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жила в селі молода вдова, можна сказати не жила, бідувала. Діти дрібні, господаря немає — вся робота на одні руки, на одні плечі. Щоб копійка була, то се, то те на базар носила.</p>
	<p>Поверталася одного разу із старою жінкою, про яку в селі ішла слава відьми. Говорили дорогою, молодиця й почала на своє життя-буття жаліться. Слухала-слухала баба та й каже:</p>
	<p>— Хочеш краще зажити — приходь отоді-то й тоді пізно ввечері, до сходу місяця, візьмеш паляницю хліба.</p>
	<p>Прийшла молодиця додому, що не робить, а бабині слова в думці… Хто не хоче краще зажить? Якщо добра наука, чом би і не навчиться. Дійшов час загаданий бабою. Взяла вдова паляницю хліба. Пішла. Баба вже виглядає:</p>
	<p>— Ходім швиденько, щоб не запізниться.</p>
	<p>Пішли в гайок. Баба попереду, молодиця позаду спотикається. Дійшли. Баба пеньок широченний показує:</p>
	<p>— Клади хліб.</p>
	<p>Поклала.</p>
	<p>— Тепер задуби спідницю і сідай.</p>
	<p>— Господи! — схаменулася жінка. — Як же можна! Хліб — святий!</p>
	<p>І як ужалена побігла від пенька. Де не взявся вітер, рве-виє гілля очі вибиває, коріння перечіпляє.</p>
	<p>— Господи, спаси! — просить жінка.</p>
	<p>На превелику силу дорогу знайшла, до сходу місяця і в хату вскочила. Нікому й слова не казала, аж старою призналася, як хотіла відьмувати навчиться.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Дітей мати-треба знати. Записано в смт. Демки Драбівського району від Басанської Віри Михайлівни (1936). 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
