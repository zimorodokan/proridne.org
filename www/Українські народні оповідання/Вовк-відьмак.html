<!--#include virtual="/-/inc/general__page_start.inc" -->
<title>Вовк-відьмак ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Вовк-відьмак» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Вовк-відьмак.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Вовк-відьмак <br><span class="article__headerDescription">Демонологічна розповідь Чернігівщини</span></h1>
	<p>Жили собі в одного чоловіка хлопець Хведот, а в другої жінки — дочка Мокринка. Батьки все сваталися між собою, хотіли, щоб їхні діти побралися. От вони й побралися. Та життя в них доброго не було. А чому? Бо Мокринка була дуже покладистого характеру, а Хведот — буйного.</p>
	<p>Пожили вони, дітей поженили, а життя нема ніякого. А родичі їхні кожного дня родичаються.</p>
	<p>Одного разу пішла Мокринка до корови, а біля неї сидить собака. Вона й каже:</p>
	<p>— Чого ти Мухтарику (так його звали) прийшов?</p>
	<p>А він каже:</p>
	<p>— Я не Мухтар, я — відьмак. Я дою корову вашу. А ти чого ти йдеш до неї?</p>
	<p>— Як чого? Я її хазяйка.</p>
	<p>Перейшло це все. Поїхав чоловік у гаї з жінкою. А тоді її там покинув. А сам хтозна куди поїхав. Підходить до неї вовк і каже:</p>
	<p>— Це я корову твою доїв.</p>
	<p>— Ай, Господи, хоч би на очі не показувався. Я бачила тебе у своєму хліві. Прийшла у гаї — ти й тут.</p>
	<p>А він у каже:</p>
	<p>— Я ж відьмак. Доїв вашу корову і буду доїти. А в вас життя як нема, так і не буде.</p>
	<p>Потім відьмак повів жінку до нори, де було четверо вовченят. Коли прийшов чоловік, він хотів їх забити топірцем, але нічого не вийшло.</p>
	<p>Після цього корова пропала. А самі чоловік з жінкою померли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10. Вовк-відьмак. Записав Микола Зінчук у Плоскому Носівського району від Перепечай Мотрі Андріївни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
