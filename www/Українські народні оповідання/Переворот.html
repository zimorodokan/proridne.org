<!--#include virtual="/-/inc/general__page_start.inc" -->
<title>Переворот ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Переворот» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Переворот.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Переворот <br><span class="article__headerDescription">Народне оповідання Поділля</span></h1>
	<p>Було це в тяжкі роки голодомору, коли по хатах шастали енкаведисти і вимітали все до останньої крихти. Ходила у нас тоді по селі стара жінка Фросина сподіваючись на якийсь шматок хліба чи мисочку тепленької юшки, що відірвуть від себе жалісливі господарі.</p>
	<p>Придибала до нас старенька. Запросили ми її до столу, пригостили, чим могли. Моя бабця Катерина й запитує стару:</p>
	<p>— Ну що там, Фросько? Які там в селах новини? Перевороту не чути?</p>
	<p>І саме в цей час загрюкали в двері. Це прийшли енкаведисти за зерном. Всі насторожилися, а я дурненька сміливо вийшла на середину кімнати і голосно промовила:</p>
	<p>— А наша баба чекає перевороту!</p>
	<p>Всі затамували подих — це ж пряма дорога до Сибіру. Один з енкаведистів спохмурнів і строго сказав:</p>
	<p>— А покличте мені ту бабу сюди.</p>
	<p>І ось стогнучи та шкутильгаючи вийшла моя баба Катря. В хаті всі принишкли, тільки було чути, як муха в куточку вікна дзичить.</p>
	<p>— То що, бабцю, перевороту чекаєте? — солодким голосом запитав старший.</p>
	<p>— Так чекаю, дітки, чекаю, — відповідає бабця, — так болить, так крутить в середині, мабуть, якийсь переворот у животі буде.</p>
	<p>Всі в кімнаті полегшено зітхнули. А непрошені гості,зціпивши зуби, вийшли із хати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Переворот. Записано в с. Щедрова Летичівського району від Гулько Меланії (1930) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
