<!--#include virtual="/-/inc/general__page_start.inc" -->
<title>Чорна книга ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Чорна книга» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чорна книга.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чорна книга <br><span class="article__headerDescription">Демонологічна розповідь Чернігівщини</span></h1>
	<p>Появився в нашому селі парубок, сирота. Приютив його у себе старий вдівець, який жив на околиці, біля лісу. Всі люди якось боязко ставились до діда Гната, але цей хлопець подружився з ним, помагав по хазяйству. Через деякий час дід помер і залишив свою хату цьому ж хлопцю, бо не було у нього ніякої рідні.</p>
	<p>Парубок начав хазяйнувати сам. Одного разу рішив поладнати солом’яну стріху, бо підгнила. Поліз на хату і найшов стару книжку. Оскільки він умів читати, був грамотним, то швиденько переглянув і зрозумів, що то була якась чаклунська книга із заговорами.</p>
	<p>І з того часу начав хлопець кожного вечора читати ту чорну книжку, запам’ятовував різні замовляння, ворожіння. І вже десь через місяць став знати їх дуже багато. Але йому найбільше хотілось провірить, як вони діють.</p>
	<p>Одного дня, саме коли його сусід женив свого сина, рішив провірить одне закляття. Коли весільний поїзд од молодого рушав по наречену, на дорогу вийшов парубок. І хватило йому проговорить це заклинання один раз, як бричка, запряжена парою коней, зупинилася на місці, коні стали, як вкопані. Та й хлопець дуже злякався такого чуда і теж закляк на місці. Молодий з боярином скочили із брички, почали кричати на коней, бити їх, а вони ані кроку з місця. Люди навколо метушилися, не знали, що робити.</p>
	<p>Через деякий час парубок оговтався, а потім зірвався з місця й побіг додому. Вскочивши у хату, схватив книжку і почав шукати зворотне заклинання, щоб разколдувать коней.</p>
	<p>Коли ж знайшов, то бистро проговорив пару раз, щоб запам’ятати, і знов вернувся до того місця. А коні й досі стояли, як закаменілі. Почав проговорювати нове заклинання, і коні враз рушили з місця. Люди були здивовані та спужені, насторожено глянули на хлопця, але треба було спішить до церкви, то посідали на вози й рушили по молоду.</p>
	<p>А хлопець, трохи заспокоївшись, вернувся додому. Коли ж глянув на себе у дзеркало, то побачив, що всі коси на голові стали сивими.</p>
	<p>Трохи перегодом парубок спалив «чорну книжку», бо боявся страшної колдовської сили та поговору людського.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Чорна книга. Записано в Левковичах Чернігівського району від Гужви Тетяни Юріївни (1925) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
