<!--#include virtual="/-/inc/general__page_start.inc" -->
<title>Дід віщун ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Дід віщун» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дід віщун.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дід віщун <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Коли німці наступали, то йшли повз наше село біженці. Вже були перші морози, а тому багато хто із них просилися у наших переночувати. Був серед тих людей дідусь з білою бородою, при ньому був хлопчина. У того діда була книжка, він говорив, що то — «Біла магія» і він може чи то ворожити, чи то віщувати.</p>
	<p>Звісно, що чутка про такого діда розлетілася по селу швидко. Жінки, які нічого не знали про своїх чоловіків, або в кого вони зникли безвісти прийшли з проханням до діда допомогти їм, хоч щось дізнатися про них.</p>
	<p>І ось одній з них цей дідусь сказав, що її чоловік прийде до неї, та вона сама його і віддасть німцям. Дуже розлютилася жінка на діда, що казав таку нісенітницю. Та коли німці окупували село, то одного вечора постукало щось у шибку до цієї жінки. Вона вийшла і побачила свого чоловіка (він утік чи з полону, чи вибирався з оточення). Нагріла води, викупала, нагодувала, дала чисте «спіднє», а потім сама ж і видала його німцям.</p>
	<p>А сталося через те, що вона мала вже за коханця поліцая, а коли той прийшов до неї вночі, то вона й видала свого чоловіка. Так що дідусь-віщун сказав правду. А хлопчик той, який супроводжував діда, був йому ніхто. У дорозі у нього померла мати, а дід взяв його до себе, бо боявся, що теж помре у дорозі і не буде кому передати білу магію. Книжку цю бабуся бачила, казала, що дід зберігав її у мішку, замотану у полотно, вона була здорова і важка, бо кована.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15. Дід-віщун. Записала Мельникова О. Ф. від Беремеш Василини Іванівни (1908 р. н., нині покійної) в с. Райполе Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
