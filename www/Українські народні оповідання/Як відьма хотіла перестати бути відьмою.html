<!--#include virtual="/-/inc/general__page_start.inc" -->
<title>Як відьма хотіла перестати бути відьмою ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Поділля «Як відьма хотіла перестати бути відьмою» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як відьма хотіла перестати бути відьмою.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як відьма хотіла перестати бути відьмою <br><span class="article__headerDescription">Демонологічна розповідь Поділля</span></h1>
	<p>Надумала стара Івга зректися відьомських шабашів, бо надоїло їй літати на мітлі і запросила сусідську дівчину до себе на ніч.</p>
	<p>— Пустіть, Дімно, свою Мотруню до мене на годенки.</p>
	<p>Мати й погодилась Попрали трохи звечора. От Івга й каже до дівчини.</p>
	<p>— Лягай, Мотруню, спати, а рано будемо прасти.</p>
	<p>Полягали спати. Дівчині постелили на печі. Дід ліг на лежанці, а сама Івга постелила на полу. Вночі дівчина прокинулась від страшного крику. Щось завивало, гавкало і верещало надворі.</p>
	<p>А баба ходить і хрестить ножем двері і вікна. Дівчина миттю, перескочивши лежанку, кинулась до вікна. Івга із страшною силою схопила дівчину і жбурнула на піч, із криком накинувшись на діда:</p>
	<p>— Ти стара собако нащо пустив дівчину? Як слово мовити, могло б дівчини не стати. Щоб я тоді людям сказала?</p>
	<p>Почувши це Мотря дужче злякалась. Уже й не спала. Дочекавшись ранку, побігла додому, і про все розказала матері. Відьми не могли попасти в хату до старої Івги, бо почули чужу людину.</p>
	<p>Проходили роки, а люди з острахом обходили те місце, де за переказом, жила відьма.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Як відьма хотіла перестати бути відьмою. Записано в Хомутинцях Калинівського району від Супрун Тетяни Марківни (1918) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
