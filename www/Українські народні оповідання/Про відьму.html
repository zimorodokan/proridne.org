<!--#include virtual="/-/inc/general__page_start.inc" -->
<title>Про відьму ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини, Полтавщини, Подніпров’я (Наддніпрянщини) «Про відьму» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про відьму.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про відьму <br><span class="article__headerDescription">Демонологічна розповідь Гуцульщини</span></h1>
	<p>У мого діда було сім дівок і одна з них була відьма. Ті повіддавалися, а вона не віддавалася. І була маленька на зріст.</p>
	<p>Одного разу полягали ми спати на печи: я, тета і друга тета. Ми пробудилися, а її нема. А це була дванадцята година ночі. А з комина була сажа натрушена і слідно було. Ми чекали, а її не було. Ми відтак заснули, а вна прийшла. Я пробудилася.</p>
	<p>— Тето, тето, вже тета Анна є. Тета її питає:</p>
	<p>— Де ти була?</p>
	<p>Вона не хоче казати, мовчить.</p>
	<p>На другий день приходить Петро, брат цих тетів, а мій вуйко. Та питається її:</p>
	<p>— Де ти була вночі? А вона каже:</p>
	<p>— Мені не можна казати. А тоді вуйко каже:</p>
	<p>— Я приведу попа, най тебе висповідає. А вона сказала так:</p>
	<p>— Як я висповідаюся, то вмру.</p>
	<p>Піп висповідав її, і вона заслабла. І померла. Як її мили, баби побачили, що вона має хвіст. А я маленька була. Кажу я:</p>
	<p>— Покажіть мені, де той хвіст.</p>
	<p>А то був такий малий хвостик, і з чорним волоссям. Це я таки виділа і це говорю так, як Бог на небі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>, Косівського району, Івано-Франківської області 22 травня 1983 року Від Біланюк Параски Петрівни (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про відьму <br><span class="article__headerDescription">Демонологічна розповідь Полтавщини</span></h1>
	<p>Хотіла одна жінка стати відьмою. Прийшла до куми, щоб та її навчила. Кума погодилася і сказала:</p>
	<p>— Візьми шматок масла і прийди завтра до мене. Треба до сходу сонця піти за село до тої криниці на березі, де три дороги вкупі сходяться. Там побачиш, що буде.</p>
	<p>Вона взяла кусок масла, пішла вранці до куми, підійшла до криниці, кинула масло у воду і дивиться. Тут почали злазитися чорти, вужі, гадюки, ящірки. І кожне до себе те масло рве.</p>
	<p>— Оце так на тому світі будуть твою душу рвати, як навчишся відьмувати, — каже кума.</p>
	<p>— Не хочу, не хочу! — крикнула перелякана жінка і побігла додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Про відьму. Записано в Брусово Семенівського району від Дерій Марії Михайлівни (1934) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про відьму <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Відьми, або гальдовниці, коли вмирають, то не можуть вмерти, як не проб’ють дірку у стелі. А у однієї баби у стелі був замазаний глечик без дна, щоб і не треба було дірку робить. Тож вона була відьма і була одній жінці поробила. Коли та поїхала до баби, що ліче, вона їй каже:</p>
	<p>— У вас нічого з дому не пропало?</p>
	<p>— Та, ні, нічого, окрім цеглини, що я нею ворота підпираю.</p>
	<p>— Тоді копайте біля воріт, побачите що. І ще, як хто з тобою на перший чи другий день заговорить, то той тобі і гальдує.</p>
	<p>Поїхала та жінка додому і викопала біля воріт кота й цеглину, розбиту начетверо. На другий день іде вона на роботу, а назустріч їй та, що відьма.</p>
	<p>— Ти, що лічиться їздила? — питає.</p>
	<p>Жінка до неї не балакає, як їй сказала баба, але тоді вона пойняла, хто їй нагальдував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25. Про відьму. Записала Копаниця Лариса від Забутної Галини Семенівни (1938) в с. Капулівка Нікопольського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
