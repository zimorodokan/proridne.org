<!--#include virtual="/-/inc/general__page_start.inc" -->
<title>Смачний борщ ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Смачний борщ» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Смачний борщ.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Смачний борщ <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Жив колись давно дід Ловин, була в нього жінка — баба Ловинка. Жили вони бідно, худоби не мали, тільки півня та курку, та й з харчами було сутужно. Їли щось, аби не вмерти.</p>
	<p>Вранці одного теплого літнього дня дід Ловин пішов на поле косити жито, а баба Ловинка варила їсти.</p>
	<p>В обідню пору баба прийшла снопи в’язати і принесла дідові харчі — борщ та кашу. Обідає дід та хвалить бабу:</p>
	<p>— Ох і доброго ж ти, бабусю, борщу сьогодні зварила. Такий наваристий та ще й з м’ясцем...</p>
	<p>— Та де там, дідусю, те м’ясце? — дивується баба.</p>
	<p>— Ось же, дивись, і лапка. Ти, мабуть, курчатко зарізала сьогодні? — наполягає дід.</p>
	<p>— Де ж вони у нас ті курчатка взялись? Хіба ти забув, що в нас тільки півник та курочка є.</p>
	<p>— Але ж борщ із лапкою!.. Давай подивимось, може тут іще щось є.</p>
	<p>Дід заглянув у глечик, поколотив ложкою і витяг щось незрозуміле:</p>
	<p>— Ой і справді є! Та це ж жаба! Бабусю, ти що зварила борщ із жабою?</p>
	<p>— Та я й не знаю, як вона туди потрапила...</p>
	<p>А сталося це ось як. Баба Ловинка встала вдосвіта, розпалила піч, взяла відро і пішла по воду до копанки. А в копанках завжди живе багато жаб. Бабуся зачерпнула воду відром та й не побачила, що туди попала жаба, бо надворі ще не розвиднилось. У хаті ж ще темніше, тільки від печі світло. Баба налила води у глечик, а з водою упала і жаба, та й зварила борщу.</p>
	<p>Ось такий борщ із жаб’ячими лапками довелось попробувати дідові Ловинові та бабі Ловинці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59. Смачний борщ. Записано в Худяках Черкаського району від Кужима Павла Свиридовича (1918) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
