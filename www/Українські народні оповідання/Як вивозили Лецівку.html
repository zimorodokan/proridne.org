<!--#include virtual="/-/inc/general__page_start.inc" -->
<title>Як вивозили Лецівку ☼ Народне оповідання ☼ Народна творчість</title>
<meta name="Description" content="Українське народне оповідання Бойківщини «Як вивозили Лецівку» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як вивозили Лецівку.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як вивозили Лецівку <br><span class="article__headerDescription">Народне оповідання Бойківщини</span></h1>
	<p>Нас вивозили в 49-му році. Везли, як худобу, в товарних вагонах. Прийшли до хати рускі вночі і сказали: — Збирайтесь на Сибір.</p>
	<p>І загнали весь народ до резиденції, де священик жив. Було нас двадцять сімей. Потому приїхали машини з Рожнятова, завезли нас на міліцію, а там у вагони — і на Коломию. Моя дочка Міля захворіла в Коломиї на дифтерію (їй було 14 років). А вони кажуть: — Їдьте далі.</p>
	<p>Визвали лікарку, і вона сказала забрати її геть від людей, у вагон, де умерлі. Ми з чоловіком пішли з нею в той вагон. А там умирало повно, і нас заперли в тому вагоні. І лиш я з чоловіком там живі, а то все вмерлі. І води не давали. А на цвяхах у вагоні мороз був, моя донька лизала той мороз на цвяхах. Так ми їхали 7 суток, і моя дочка померла в Брянському. Нам сказали:</p>
	<p>— Ідіть уже в ті вагони, де живі, доньку лишайте в тім, де вмерлі. А ми їхали з умерлою з Брянського до Москви. У Москві сказали:</p>
	<p>— Ідіть уже в ті вагони, де люди живі.</p>
	<p>Я впала на мертву доньку та й кажу конвойови:</p>
	<p>— А тобі не жалко було б таку доньку лишати? А він мені:</p>
	<p>— Жалко. Я кажу:</p>
	<p>— Аби-сте сказали мені, як будете її хоронити, аби-м ще увиділа свою доньку.</p>
	<p>Та вони не дали знати. І ми без пам’яти сиділи з чоловіком коло наших людей. А люди нам кажуть:</p>
	<p>— Дивіться, дивіться, вже приїхала санітарна вашу доньку забирати.</p>
	<p>Ми зачали дивитися в тото вікно худиб’яче, та уже нас люди відти віддирали. Приїхала санітарна, забрала, і я дотепер не знаю, де її могила. Кілько згадаю за ту Москву, то все плачу.</p>
	<p>Повезли нас в Читу. Дали валянки, куфайки, приїхало начальство з Бурят-Монголії, і нас везли машиною «Чорний ворон» 600 кілометрів тайгами. І дали нас на роботу добувати золото. Ми копали-копали, мили-мили, а там нема золота. А як не дав в магазин талончик про добуте золото, то їсти нічого не давали.</p>
	<p>А там було село Моловск. Мій чоловік був коваль, і він у тому селі трохи заробляв. Так жили ми там цілих 10 років.</p>
	<p>А як ми приїхали туди, в село дали знати, що «їдуть бандери», і ті люди озброїлися, щоби ми не кидалися на них. Загнали нас до клубу і все село зійшлося дивитися на тих «бандерів». А то йдуть старі, слабі, діти. А ті сільські кажуть:</p>
	<p>— От які бандери.</p>
	<p>І нанесли нам їсти всього. А на другий день рано нас на фіри і за 4 кілометри на приїск, на роботу. Жили ми в тому клубі. А як привезли нас на приїск в Бамбахту, то в стайні нас помістили. А з Бамбахти нас перевезли на село, на Моловск, бо треба було коваля в селі. Та й дали нам квартиру. І ми вже з людьми обізналися.</p>
	<p>А як через 10 років комендатура нас освободила, можемо їхати додому, то обступили всі люди подвір’я і плакали за нами. Ми вже там картошку садили, а до нас нічого не родило. Казали люди:</p>
	<p>— Ви в Бога вірили, і все стало родити, як ви приїхали. Бог вам дав усе.</p>
	<p>Поїхали ми додому, і кожний своє гніздо будував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Лецівка, Рожнятівського району, Івано-Франківської області 22 січня 1994 року від Анни Дмитрівни Шумей (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
