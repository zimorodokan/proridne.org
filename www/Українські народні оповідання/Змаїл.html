<!--#include virtual="/-/inc/general__page_start.inc" -->
<title>Змаїл ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Змаїл» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Змаїл.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Змаїл <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Було це у минулому столітті. Сільські хлопчаки пасли на берегах людську худобу — череду корів і телят. Зовсім поряд простяглось колгоспне поле, тож пастушкам потрібно було пильно стерегти череду, щоб не пішла у шкоду. Але діти є діти. Спочатку вони дуже пильнували за худобою, але поступово захопились розмовами про різні страхіття, серед яких чільне місце займав Змаїл.</p>
	<p>Цього дня серед пастухів був новенький хлопчик Коля — син приїжджого голови колгоспу, він ніяк не міг второпати, хто ж такий цей Змаїл.</p>
	<p>Вигадуючи гру за грою, діти бігали по бережині, ховались один від одного і не помітили, що худоба забрела в шкоду. Отямились тільки тоді, коли хтось із старших пастушків крикнув:</p>
	<p>— Змаїл іде!</p>
	<p>Хлопці кинулись на всі боки, а Коля з переляку заліз на стару розлогу вербу. Сидить і жде, коли ж той Змаїл появиться.</p>
	<p>— А що ви тут робите, куди дивитесь?! — гримнув поряд чийсь голос.</p>
	<p>З несподіванки Коля не втримався на вербовій гілці і впав на землю, відчувши, що зламав руку. Лежить і плаче: і від болю, і від страху. До нього підійшов маленький сухенький дідок з однією рукою.</p>
	<p>— Ой-ой-ой, рятуйте, діду! — кричить хлопчик.</p>
	<p>— Від кого ж тебе рятувати?</p>
	<p>— Казали хлопці, що Змаїл іде! Треба тікати, бо я не знаю, що це, чи чудовисько якесь, чи що інше! Давайте сховаємось.</p>
	<p>— Не треба нікуди ховатись, бо Змаїл — це я. І ніяке я не чудовисько, а колгоспний об’їждчик. Мене звати Ізмаїл, а по-сільському називають Змаїл. А хлопці мене бояться через те, що я їх лаю, якщо череда заходить на поле і робить шкоду. Через те вони й тікають, коли я йду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63. Змаїл. Записано в Худяках Черкаського району від Кужима Павла Свиридовича (1918) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
