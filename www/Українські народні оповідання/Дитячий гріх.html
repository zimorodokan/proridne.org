<!--#include virtual="/-/inc/general__page_start.inc" -->
<title>Дитячий гріх ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Дитячий гріх» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дитячий гріх.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дитячий гріх <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Неподалік від мене, по нашій вулиці, живе добра бабуся Раїса Кузьмівна. Я ходила до неї, щоб вона розповіла щось цікаве чи повчальне із свого життя. Бабуся Рая розповіла мені, що народилася в 1933 році в сім’ї, де було четверо дітей. Із чоловіком її познайомила подруга. Анатолій Іванович, чоловік, одразу їй сподобався, з тих пір і по сьогодні живуть вони в парі, мають трьох дітей — дві дівчини і хлопця. Вова — найстарший, йому випала нещаслива доля, він розумово відстала і психічно хвора людина, але бабуся Рая од нього не відмовилась, достойно несе свій важкий материнський хрест.</p>
	<p>А розповіла Раїса Кузьмівна таку історію із свого дитинства.</p>
	<p>— Колись, як я ще була мала, — почала вона свою розповідь, — таких солодощів, як цукерок, печива, тістечок, не було. Одного разу мама з базару привезла нам дітям, цукерок у формі маленьких подушечок. Щодня три рази в день вона давала кожному із нас по одній цукерці. Вони були такі смачні, що як я з’їдала цукерку, то мені хотілося ще більше з’їсти. І ось, слухай, що я зробила.</p>
	<p>Одного разу, коли мати, як звичайно, дала нам по цукерку, я прослідкувала, куди вона їх кладе. Виявилося, що у важкий здоровенний сундук. І вирішила я, що обов’язково залізу в цей сундук. Трохи пізніше, коли мати кудись пішла, а всі були на подвір’ї, я непомітно ввійшла в дім і підійшла до цього сундука. Відкрила його, там було повно всякої одежі, якісь тканини.</p>
	<p>Я піднімала то те, то інше, поки все-таки побачила цукерки, боялася брати, але ж дуже хотілося ласощів. Я собі думала: візьму трошки, мати ж не помітить, що цукерки не всі, бо як про це можна дізнатися, хіба що перераховувати всю остачу. Для себе я вирішила, що рахувати мама не буде, тому й взяла кілька цукерок.</p>
	<p>Уже ввечері мама відкрила сундук, подивилася на всіх дітей і спитала:</p>
	<p>— Хто взяв цукерки?</p>
	<p>Усі мовчали, але мати зразу побачила, що я стою, як на покаранні. І, уяви, тут мати каже:</p>
	<p>— Рая, це ти взяла цукерки?</p>
	<p>Я тихо:</p>
	<p>— Так.</p>
	<p>Ох тоді й дісталося мені березової каші!</p>
	<p>Цікаво мені було, як це мати дізналася, що не вистачає цукерок? Згодом я дізналася, що вона їх і справді рахувала, щоб розділити на більшу кількість днів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Дитячий гріх. Записала Сіра Алла від Забудько Раїси Кузьмівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
