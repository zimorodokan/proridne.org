<!--#include virtual="/-/inc/general__page_start.inc" -->
<title>Гроші диявола ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Буковини «Гроші диявола» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Гроші диявола.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Гроші диявола <br><span class="article__headerDescription">Демонологічна розповідь Буковини</span></h1>
	<p>Полянський житель, мої бабки тато Онуфрій Гладкий, ішов увечері, дивиться синій вогонь з землі горить. Кинув він на тому місці два патики навхрест, щоб помітити його, а на ранок прийшов копати. Бо казали, що де синій вогонь горить, там гроші є. Зачав копати і добув чавун. Хоче він той чавун узяти, а чавун тікає глибше в землю. Він далі копає, а чавун далі в землю йде. І каже йому якийсь голос: «Даш зі свої сім’ї душу, возьмеш гроші». Помінив він, що дасть одну душу. Взяв ті гроші й пішов додому.</p>
	<p>І вчув, що пан продає на Блищаді мушію — сто сімдесят десятин. Пішов до пана, став коло брами і каже наймитови:</p>
	<p>— Покличте пана.</p>
	<p>Наймит пішов і каже, що якийсь бідний кличе пана. А пан каже:</p>
	<p>— Винесіть йому хліба. Винесли хліба, а Онуфрій їм:</p>
	<p>— Не хочу хліба. Най вийде пан, я хочу з ним поговорити. Пан вийшов та й питає:</p>
	<p>— Що вам треба?</p>
	<p>— Я чув, що ви продаєте мушію. Хотів би купити.</p>
	<p>— А ви маєте гроші?</p>
	<p>— Маю.</p>
	<p>— То підем до нотаріуса та й оформим документ. Моя земля коштує стільки-то.</p>
	<p>Прийшов той чоловік додому, поклав золоті гроші в розчину, обмастив їх розчиною зверху і запік у хлібі. Той хліб був дуже важкий. Взяв він той хліб у торбу, пішов з паном до нотаріуса і купив ту землю. А прийшов додому і застав свого меншого хлопця неживого — забрав з него диявол за ті гроші душу.</p>
	<p>Старшим синам, Якову й Танаску, поклав Онуфрій на тій мушії хати, і вони там жили. А мої бабці дав лиш дві десятини землі і третю часть млина — все синам віддав.</p>
	<p>Це точно було. Мені це і баба розказувала, і мама.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рухотин, Хотинського району, Чернівецької області 5 липня 1985 року від К. Д. Цибух (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
