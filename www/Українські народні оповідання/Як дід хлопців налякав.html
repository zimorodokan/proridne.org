<!--#include virtual="/-/inc/general__page_start.inc" -->
<title>Як дід хлопців налякав ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Як дід хлопців налякав» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як дід хлопців налякав.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як дід хлопців налякав <br><span class="article__headerDescription">Народне оповідання Гуцульщини</span></h1>
	<p>Ішли-смо два колеги через цвинтар. Мені було ще років сімнадцять. Та й питаю я свого товариша: — Ти боїшся через цвинтар іти? Боїшся мертвих? А вартівник коло церкви затрубив у ріг.</p>
	<p>— А ти боїшся? — питає він.</p>
	<p>— Я не боюся.</p>
	<p>— І я не боюся.</p>
	<p>А той вартівник, що вартував церкву, чув, як ми говорили. Ми йшли попри саму церкву. А вартівник як стропотів ногами та як заголосив! Як за мерцем. Ми думали, що мертвий устав із гробу, обернулися, глипнули, а він у всьому білому. У білій сорочці і в білих холошнях. Як почали ми тікати! А він за нами вганявся. Ми такий страх дістали, що довгий час тікали і не обзиралися.</p>
	<p>Добігли до хати мого товариша, та й я до него говорю:</p>
	<p>— Тобі добре, ти вже коло свої хати. А тепер би-с відправив мене додому, бо я вже самий боюся йти.</p>
	<p>А товариш говорить до мене:</p>
	<p>— А хто мене відтак відправить? Ліпше переночуй у мене та й підеш рано додому.</p>
	<p>Я мусів у него переночувати. А в два дні після того приходить той вартівник по річну плату, бо він брав заплату по мисці збіжжя від нумера. І прийшов до нас до хати. Прийшов та й розказує, що так напудив якихось двох молодяків. Як стріпотів та заголосив у ґанку коло церкви, то так тікали, що він сів зо сміху. А я собі подумав: «Як ми від такого старого діда тікали!» Але я не признався ні татови, ні мамі, бо мені було встидно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 8 січня 1987 року Від Неґрича М. Н. (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
