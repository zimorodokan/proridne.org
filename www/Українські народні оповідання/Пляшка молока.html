<!--#include virtual="/-/inc/general__page_start.inc" -->
<title>Пляшка молока ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Пляшка молока» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пляшка молока.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пляшка молока <br><span class="article__headerDescription">Народне оповідання Поділля</span></h1>
	<p>Мама мої розказували, що в голодовку в нас такого голоду, як по других селах, не було. Люди не вимирали, але було сутужно.</p>
	<p>Приходили і до нас трусити. У запічку був ворочок квасолі, то й ту забрали. А тато десь почули, що буде трус, то в дупло старої грушки насипали зерна. Тим і вижили.</p>
	<p>Навесні народилася я. В мами молока не було. Кричу і кричу, худа, аж синя. А сусідка наша, тітка Варка, на фермі робили. Там їм якусь баланду варили і можна було колись пляшку молока вкрасти.</p>
	<p>То вони рано, як ідуть з дойки, завернуть до нас та й поставлять ту пляшку в сінях у куточку, щоб нас не будити.</p>
	<p>А одного разу другий сусід, що зліва від нас сидів, підгледів і вкрав ту пляшку. То мама після того до самої смерті з тим Пилипом не говорили і навіть на похорони не пішли, так на нього за те молоко обідилися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Пляшка молока. Записано в с. Бохоники Вінницького району від Петрусь Тамари Семенівни (1933) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
