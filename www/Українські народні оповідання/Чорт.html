<!--#include virtual="/-/inc/general__page_start.inc" -->
<title>Чорт ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини, Поділля «Чорт» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чорт.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чорт <br><span class="article__headerDescription">Демонологічна розповідь Гуцульщини</span></h1>
	<p>Один чоловік, якого звали Григір, купив у Сиготі чорта. Та й прийшов додому, та й женився на дуже багатій дівці, але не дуже розумній. Та й мав з нею німого сина. Жінка йому померла, а сина він післав з людьми на роботу в ліс, і там його бук убив (батько підмовив, щоб убили, аби не лишився синови ґрунт, мамин спадок). Уженився він другий раз, мав з другою жінкою троє дітей. Та й ті діти були дурні.</p>
	<p>Кожного року на Святий вечір він пік кукуц і подавав дідькови на під їсти. Той кукуц мав бути несолоний. А як був град, то Григір перевертав на собі сорочку, виходив з тим кукуцом і відвертав бурю. Казав при цьому: «Тпру, стій, чорнокнижнику!»</p>
	<p>І подавав він чортови на під несолону кулешу. А раз, як він поїхав на базар, сказав доньці зварити кулешу, а вона взяла та посолила. А чорт відти банячком у ню. Та й усе поскидав з поду. Та й увійшов до хати, а там було присилене теля. Та й чорт мучив, мордував то теля.</p>
	<p>Як той Григір помер, то хату розібрали, а ґаночок лишили, і чорт там сидів. А як розбили той ґаночок, то дідько пішов у яблінку.</p>
	<p>А мій вуйко тримав того Григіра внуку. Ішов він одного разу попри ту яблінку. Перший раз показався йому сусідський хлопець, що курив дзиґар. Вуйко каже: — Николо, зажди.</p>
	<p>А той хлопець пропав. І перед вуйком лиш полотно простелилося. Довге таке. І зразу пропало й те полотно. А вуйкови волосся на голові догори піднялося.</p>
	<p>Як ту яблінку викорчували, то люди боялися її брати. А вуйко взяв. Казали люди, що як він кине в піч з тої яблінки послідне поліно, то чорт комин завалить. Але вуйко спалив яблінку повністю, та чорт комин не завалив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча (хут. Фринчела), Косівського району, Івано-Франківської області 9 березня 1984 року Від Кицелюк Анни Николаївни (1938 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чорт <br><span class="article__headerDescription">Демонологічна розповідь Поділля</span></h1>
	<p>Як курка знесе маленьке яєчко — то зносок. Його тре перекинути через хату. Із зноска може вилупитися чорт.</p>
	<p>Їдна жінка захотіла собі чорта мати. То вона носила той зносок під пахвою і вигрівала. Тоді з нього вилупився чорт. Той чорт всьо робив, що вона хотіла, служив їй. А коли прийшла до жінки смерть, то чорт ніяк не хтів свою хазяйку відпускати. Вона не могла померти і дуже страшно мучилася. Просила, щоб пустив її, а він не хтів. Приходили люди, не знали, чим помогти.</p>
	<p>Тоді найшовся старий чоловік, який порадив зняти в хаті тої жінки верх. І тільки як у хаті верх зняли, вона перестала мучитися і померла.</p>
	<p>То гріх великий із чортом водитися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Чорт. Записано в Попівцях Барського району від Качевської Ганни Павлівни (1919) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Поділля/">Фольклор Поділля</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
