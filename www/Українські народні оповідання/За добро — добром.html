<!--#include virtual="/-/inc/general__page_start.inc" -->
<title>За добро — добром ☼ Народне оповідання ☼ Народна творчість</title>
<meta name="Description" content="Українське народне оповідання Поділля «За добро — добром» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/За добро — добром.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">За добро — добром <br><span class="article__headerDescription">Народне оповідання Поділля</span></h1>
	<p>Усе життя людини складається з різних подій, щасливих і недуже цікавих і таких, які тримають на волоску від смерті. Саме таким було життя Присняк Надії Миколаївни. Вона багато розповідала, але найбільше мені запам’яталась історія, яка вкотре доводить істину: зроби добро і воно повернеться.</p>
	<p>Було це у роки Другої світової війни. Надія Миколаївна була тоді зовсім юною, але брала участь у партизанському русі: возила їм конем їжу та передавала відомості про розташування німецьких військ. Осередок партизанського руху знаходився на острівку поблизу міста Бар і до нього можна було добратися в об’їзд, а взимку через лід.</p>
	<p>Ще до цього слід сказати, що кінь, на якому їздила Надія Миколаївна, дістався їй від відступаючих червоноармійців. Він був дуже поранений в ногу і його залишили. Надія Миколаївна вилікувала тварину, бо дуже любила коней. Усе своє подальше життя пов’язала з цими тваринами, працювала їздовою.</p>
	<p>Отже, одного зимового ранку Надія Миколаївна вирушила з їжею та новими відомостями до партизанів. Ідучи через лід, вона відчула, що він ненадійний і спішилася, замотавши вуздечку за руку. А далі все як уві сні: лід під її ногами проломився, і вона занурилась у воду. Одяг та взуття набрались водою і тягли на дно, як грузило, але врятувало вуздечка, намотана на руці. Кінь її тримав і намагався відійти назад, щоб витягнути, але марно. Копита ковзались, і лід почав тріщати під ним. Надія Миколаївна зі всієї сили почала гукати на допомогу, але судоми сковували тіло, а зуби сікли язик. І в момент, коли надія вже зовсім згасла, Надія Миколаївна почала втрачати свідомість, врятував той, кого колись врятувала вона. Кінь почав іржати і іржав до тих пір, поки на допомогу не прибігли партизани.</p>
	<p>Потім уже вона пам’ятає уривками. Десь узявся літак. Довго летіла і прийшла до тями вже в шпиталі, поблизу Москви.</p>
	<p>Надія Миколаївна до цього часу згадує свого рятівника, вкотре повторює:</p>
	<p>— За добро добром вертається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. За добро — добром. Записано в ГалузинцяхДеражнянського району від Гончар Людмили Анатолівни (1980) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
