<!--#include virtual="/-/inc/general__page_start.inc" -->
<title>Гостина ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Гостина» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Гостина.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Гостина <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Це було після війни. Для того, щоб заплатити податки потрібно було щось продати, бо коштів не вистачало. Для цього возили на базар все, що було. Наша бабуся разом з іншими жінками повезли яблука. А яблука тоді були не такі як зараз, вага їх досягала 600г, 700г. Так і називали їх — «шістсотграмовки», «семисотки». (Будучи малою, я їх ще застала у дідуся на подвір’ї, вони були приплюснуті, але широкі, по них були червоні полоси).</p>
	<p>Так ось одного дня вирушили жінки на базар до Красноармійська. Туди їх відвезли підводою, а назад вони повинні були повернутися електричкою вечірньою. Та наші не спродалися, і вирішили залишитися до ранку. А біля них цілий день ходила жіночка одна, вела розмови з ними про яблука, про виноград, (бо у наших був ще й виноградник окрім саду). Вона й запропонувала жінкам піти до неї переночувати, ті погодилися.</p>
	<p>Йшли довго по пустирю, коли це побачили забор височенний. Незнайомка провела їх до будинку. У будинку було багато кімнат, і людині не своїй заблукати у будинку було легко. Та наших провели до якоїсь кімнати, де було вже і постелено на долівці кожухами. Перед цим їх накормили. Звісно лячно було (боялися, що їх пограбують і вб’ють, бо тоді після війни багато було банд, які грабували і вбивали людей, або просто пропадали люди бог знає куди) але сон брав своє.</p>
	<p>Коли готувалися до сну, то одна з них пішла шукати туалет. Довго її не було, коли це заходить вона вся бліда, тремтить, розказує, що шукаючи туалет, натрапила на кімнату де висіли люди вниз головами на крюках зарізані і з них збігала кров. Бабуся казала, що зрозуміла, що це означає «великі очі у страху». Вони перелізли через двохметровий забор і бігли так сильно, що як хто гналися за ними, то не наздогнали, бо вони вже встигли вибігти на вулицю, яка освічувалася, а там патруль ходив міліцейський. Ранок вони добули на вокзалі, і весь час боялися що по них прийдуть незнайомці і заберуть.</p>
	<p>Коли ми, онуки, питали: «А що вони робили з людей?» —, то вона казала, що «їх пускали на мило», тобто варили з них мило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19. «Гостина». Записала Мельникова О. Ф. від Беремеш Василини Іванівни (1908 р. н., нині покійної) в с. Рай поле Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
