<!--#include virtual="/-/inc/general__page_start.inc" -->
<title>Як дядько самогон гнав ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Як дядько самогон гнав» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як дядько самогон гнав.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як дядько самогон гнав <br><span class="article__headerDescription">Народне оповідання Полтавщини</span></h1>
	<p>Жив у нашому селі чоловік. Звали його Олексієм. Був мудрий, на вигадки та жарти вдатний. Працював усе трудове життя трактористом. От одного разу налагодив він причандалля самогон вигнати, а тут сусід Василь у двір:</p>
	<p>— Альоша, міліція самогон трусить ось уже через хату!</p>
	<p>Олексій не розгубився:</p>
	<p>— Неси, Василю, брагу у саж, поставиш у пустій половині і закриєш на защіпку.</p>
	<p>Поніс Василь брагу в бідоні, а Олексій — корито, воду вилив. Тільки заніс його в саж, аж і міліціонер туди. Перехилився через загороду та й питає:</p>
	<p>— А що то ви, дядьку, робите?</p>
	<p>— Як що? Свиней годувать буду.</p>
	<p>— А корито ото навіщо?</p>
	<p>— А їсти вони, по-вашому, з чого будуть?</p>
	<p>— А чого ж те корито мокре?</p>
	<p>Подивився Олексій на того міліціонерчика — молоде, слабеньке, видно, перший раз таке відповідальне завдання виконує. Олексій каже:</p>
	<p>— Воно, дітки, хоч і свині, а корито чисте люблять, ото я його вимив. Та й жолудки у них слабші, ніж у людини.</p>
	<p>— А чого ж ото у кориті труба?</p>
	<p>— Е, ото щоб їжу не вигортали та не відштовхували одне одного.</p>
	<p>— А чого ж тоді з корита труба виходить та ще й загнута?</p>
	<p>— Так то ж для того, щоб за шворінь зачепить, щоб по сажу не совали.</p>
	<p>Тоді піднявся, виглянув із загороди і кричить:</p>
	<p>— Уляно, де ти ходиш? Неси уже свиням їсти, бо мені з міліцією і побалакать ніколи!</p>
	<p>Винесла жінка свиням їжу, висипала в корито, а міліціонер подивився та й пішов із двору.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Як дядько самогон гнав. Записано в Черкащанах Миргородського району від Маляра Олексія Степановича (1935) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
