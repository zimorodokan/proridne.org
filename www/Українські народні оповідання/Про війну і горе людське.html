<!--#include virtual="/-/inc/general__page_start.inc" -->
<title>Про війну і горе людське ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про війну і горе людське» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про війну і горе людське.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про війну і горе людське <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Як прийшли німці, то посилали нас сипать дорогу на станцію Брагіновка. Стояв над нами німець-наглядач. Ми не знали, як сипать дорогу, і він почав сердитись і стрілять. Тоді привезли перекладачку, комендант говорив по-німецькому, а вона казала нам переклад. Було дуже важко копать откоси і сипать дорогу.</p>
	<p>Жили ми в гуртожитку. Харчі брали з дому. Неділя і субота були вихідними, ми ходили додому миться і брать продукти. Робили там довго, висипали дорогу велику, аж поки німці не стали відступать.</p>
	<p>Неподалік від нас, цивільних, сипали дорогу і полонені солдати. Вони були дуже грязні, небриті, голодні, ніколи не вмивалися, по них воші лазили. Одежа в усіх теж була порвана: в одного рука гола виглядала, в другого нога, в третього — плечі. Німці з них дуже знущалися: били нагайками, не давали пить і їсти. Ми як приходили з дому після неділі, старалися кинути нашим солдатам трохи хліба чи картоплі вареної. Але німці сердились і нас били.</p>
	<p>Найтяжча для пам’яті згадка — це те, як німці знищували тих полонених. Якщо які полонені не мали сили сипати дорогу, то німці заставляли їх копати яму шириною дванадцять метрів, глибиною шість метрів, а тоді прямо спихали солдатів у ту яму. Як хто противився, то його били по голові, а тоді двоє фашистів брали й кидали його у ту яму. Чи то німців приказ такий був, чи то вони самі жаліли патронів на наших хлопців, але їх не стріляли, не вбивали, а живцем засипали в тій ямі землею. Як ми йшли на роботу вранці, то здалека було видно, як там ворушиться земля. Я тоді молода зовсім була, мені так страшно було. Я й другі дівчата, жінки часто плакали. Жалко солдат було.</p>
	<p>Наш гуртожиток був обгороджений колючим дротом, метрів на п’ять шириною, щоб ми не повтікали. Під кінець нас хотіли спалить, закрили всіх у гуртожитку, але руські дуже бистро налетіли. Випустили нас, коменданта й перекладачку повісили. Ми по домах порозходились. А німців далі погнали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7. Про війну і горе людське. Записав Скрипник Роман від Заєць Віри Дмитрівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
