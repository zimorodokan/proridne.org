<!--#include virtual="/-/inc/general__page_start.inc" -->
<title>Дива та й тільки ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Дива та й тільки» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дива та й тільки.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дива та й тільки <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Було це за панщини. Жив у селі Олександрівні один чоловік. Звали його Панас. Він мав старого коня і бричку. Займався дід гендлюванням. Возив на безтарці муку, а коли й людей. Маршрут його був у Никиполь. Та оскільки в нього був старий кінь, то їхав він дуже помалу.</p>
	<p>Одного разу Панас трохи закимарив, і йому показалось, що сидить чорна, як смола, киця. Чоловік продер очі, а кішка все не пропадала з-перед глаз. Дід був ласкавий і позвав кицьку на бричку та пригрів її у себе на колінах. Сам сидів уже сонний та бурмотів киці, яка лежала в нього на колінах:</p>
	<p>— Кицюня, кицюня.</p>
	<p>Гладив її по чорній спинці. А кішка вигнула спину, блиснула на діда вогняними очими і промовила:</p>
	<p>— Кацуня, кацуня.</p>
	<p>Дід перелякався на смерть,перехрестився, зиркнув на коліна, а кішка де й ділась.</p>
	<p>Приїжджає Панас додому, розказує все жінці, а вона його тільки й знає, що бовдуром обзиває.</p>
	<p>Так повторювалось багато разів. Аж ось якось чоловік наважився предложить своїй жінці поїхати з ним по муку. А вона й не отказалась.</p>
	<p>Їдуть вони разом на таратайці, і знову на дорозі кішка та так і милиться до діда на коліна. Стрибнула до нього муркочучи. А Панас і каже жінці:</p>
	<p>— Погладь її і скажи: «кицюня, кицюня».</p>
	<p>Вона так і зробила. А кішка їй у відповідь чоловічим голосом:</p>
	<p>— Кацуня, кацуня.</p>
	<p>Баба злякалась, швидко перехрестилася, щоб позбутися цього дива. Коли глядь, а кішки й слід зник. Після цього жінка переконалася, що чоловік казав правду.</p>
	<p>Та вдома їх ждало ще одне здивування. Коли вони ввечері потушили лампу і лягли спать, то спочатку заторохтіла заслонка у печі, а тоді юшки на плиті задрижали. Дід з бабою подумали, що та кішка забралася в хату. Та коли вранці подивилися у піч, то побачили там свого кота Ваську, який мирно спав за заслонкою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Дива та й тільки. Записала Щербакова Аліна від Руденка Іллі Петровича в м. Орджонікідзе Дніпропетровської області 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
