<!--#include virtual="/-/inc/general__page_start.inc" -->
<title>Історія з іконою ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Історія з іконою» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Історія з іконою.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Історія з іконою <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Ця історія трапилась у нашому селі ще перед війною. Був теплий літній день. У клубі йшло собраніє. Майже всі люди зібралися там. А один хлопець захотів скупатися. Він жив біля ставка (тепер це місце Дубки називається) й пішов охолодитися у воді.</p>
	<p>Пішов, та й довго не приходив. Тесть виглядав його кілька раз, а тоді пішов подивитися, де він є. Баче, тілько одежа, а його самого нема. Наробив тесть крику, поприбігали із собранія люди, почали шукати хлопця в річці. Скрізь шукають, уже й човнів понавитягували, всі ниряють, шукають — ніякого сліду.</p>
	<p>А бабуся того хлопця багато чого знала. Вона взяла ікону, поставила на неї свічку і запалила її. Пустила ікону на воду, ікона помаленьку попливла по воді. Уже й вітер почав підніматися, і дощ став накрапати, а свічка не тушилася. От допливла ікона до одного місця і почала там крутитися. Всі боялися туди лізти, там, казали люди, було місце непевне. Але один смільчак все-таки найшовся. Він підплив човном до ікони і пірнув у тому місці. Усі люди на березі затаїли дух. Ниряльщик витягнув утопленого за волосся. Але вже хлопець був аж синій, пізно було чимось зарадити.</p>
	<p>А в тому місці, де крутило ікону, був підземний колодязь, із якого били підземні джерела, з них і наповнювався ставок. Ці холодні потоки закрутили нещасного хлопця. З тих пір люди не купаються і не пірнають у цьому місці.</p>
	<p>А ще бабуся розповіла мені, як маленька ікона вберегла життя моєму діду.</p>
	<p>Як дідусь ішов на війну, то одна стара сусідка дала йому на дорогу маленьку іконку. Так він із нею і пройшов усю війну.</p>
	<p>Ще війна не закінчилася, дід після поранення з другом ішов додому. Йти було ще довго, а пити хотілося аж в роті пересохло. Кругом чужі села, незнайомі люди, тому йшли скритно. Підійшли до одного села, побачили жінку і попросили її принести трохи води. Не знав дід зі своїм напарником, що в селі є ще трохи німців.</p>
	<p>Ну от, сидять вони в чагарях, бо жінка сказала, щоб ждали її на цьому місці. І тут дідусеві ніби щось почало шептать:</p>
	<p>— Тікай, іди звідси.</p>
	<p>Шарпнув він друга за руку, відповзли обоє по бур’янах якнайдалі. Коли дивляться, а та жінка до їх першої схованки німців привела. От і вір людям. А дід весь час казав, що його ікона спасла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Історія з іконою. Записала Томас Наталя від Томас Марії Дмитрівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
