<!--#include virtual="/-/inc/general__page_start.inc" -->
<title>Незвичайна зустріч ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Незвичайна зустріч» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Незвичайна зустріч.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Незвичайна зустріч <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Було це після звільнення міста Вахш (Австрія). Зібралися ми втрьох вийти в увольненіє. Чому втрьох, бо всі були родом з України, з Полтавщини: Микола, Степан і я. Прибралися трохи та й пішли дивитися на цікаві місця. А подивитися, скажу вам, було на що.</p>
	<p>Ішли ми по вулиці, жваво розмовляли, обговорювали побачене, жартували. Назустріч нам йшла гарно вбрана стара жінка, проте видно було, що у молодості була дуже вродлива. Вона чомусь пильно на нас подивилася, трохи відійшла, а згодом обізвалася до нас українською мовою:</p>
	<p>— Хлопці, а ви з України?</p>
	<p>Ми спочатку здивувалися, але відповіли:</p>
	<p>— Так, ми українці.</p>
	<p>Жінка радісно посміхнулася і продовжила:</p>
	<p>— А звідки ви?</p>
	<p>Ми радісно відповіли:</p>
	<p>— З Полтавщини. А чому ви питаєте?</p>
	<p>— Бо я теж родом звідти. Можливо, знаєте: Велика Бурімка, Веселий Хутір?</p>
	<p>— Так я ж із Веселого Хутора. А ви хто такі?</p>
	<p>— Я колишня княгиня Кантакузіна. Чули про таку?</p>
	<p>— Чого б не чув. Кажуть, що на вашу честь і Хутір наш так названо.</p>
	<p>На цьому і розпрощалися. Ні, ще одне вона сказала:</p>
	<p>— Вклоніться рідній землі, бо мені, мабуть уже не доведеться по ній ходити. Можливо, сини відвідають мої місця рідні. А я вже ні.</p>
	<p>На її очі накотилися сльози. Хлопці були дуже здивовані із нашої зустрічі. А я їм розповів тоді ще таке.</p>
	<p>Жила княжна Кантакузіна у Великій Бурімці, а у Веселому Хуторі був у неї маєток і конюшня. Гостинною була пані. Збиралися її друзі з окружних сіл. На конях каталися, в карти грали, веселилися. Тому то і село теж стали називати так. Мабуть, при цих веселощах і подарувала чи програла у карти маєток пані Муцман. Виїхала вона за кордон. А куди, ніхто не знав. Виявилося, що у Австрію. Згодом у 1919 році розібрали і маєток, і коней. А коні гарні були, племінні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40. Незвичайна зустріч. Записано в селі Веселий Хутір Чорнобаївського району від Зіненка Івана Григоровича (1925) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
