<!--#include virtual="/-/inc/general__page_start.inc" -->
<title>Чорна кішка ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Кіровоградщини «Чорна кішка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чорна кішка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чорна кішка <br><span class="article__headerDescription">Демонологічна розповідь Кіровоградщини</span></h1>
	<p>Жила в одному селі сім’я. Проста роботяща сім’я: чоловік, жінка і двоє синів. Була в них нова, недавно построєна хата з великим дворищем, садок коло хати, який самі хазяйни й насадили. Мали вони велике хазяйство, серед якого була корова. Корова була годувальницею для сім’ї, бо давала багато молока.</p>
	<p>Якось увечері, коли прийшло врем’я доїть її, хазяїн пішов у хлів, шоб дать їй сіна. Та коли підійшов до дверей і одкрив їх, звідти вибігла чужа чорна кішка, зиркнула якимись страшними очима на нього й побігла. Того разу хазяйка надоїла дуже мало молока. Це було дивно, бо такого ще ніколи не було. Даже коли харчів було мало, не було буряків, вона давала більше. А на цей раз корова була наче видоєна.</p>
	<p>Та на другий день зранку надій був як і раньше, повне відро молока, та ше й таке жирне, аж жовте. Зраділи хазяйни, шо все наладилось та й думать перестали про те, чого ж то так случилось.</p>
	<p>Пройшло два дні. Знов чоловік пішов у хлів увечері, а там та сама чорна кішка сидить і облизується. Чоловік узяв вила, шо стояли у вуглі, ударив кішку і перебив їй передню праву лапу. Кішка втікла, пошкандибала у сусідський двір. А хазяїн зайшов у хату і розказав жінці, про те, шо знов застав кішку біля корови і про те, шо перебив їй лапу. А жінка злякалась та аж крикнула:</p>
	<p>— Відьма!</p>
	<p>Побігла доїть корову, а молока знов немає. Увесь вечір чоловік сторожував коло хліву, шоб кішка не зайшла до корови. Та вона так і не появилася.</p>
	<p>А на другий день прийшла до них сусідка і попросила молока. Жінка дивиться, а в неї перев’язана права рука. І тут жінка зразу ж догадалася, в чому діло, бо ще вчора після обіду бачила сусідку здоровою. А від людей не раз чула, шо вона відьма, та не вірила. Молока їй не дала, сказала, шо корова перестала доїться. Сусідка пішла додому, а жінка розказала чоловікові про переламану руку сусідки і чого вона приходила.</p>
	<p>Хазяйни рішили, шо тепер їм обов’язково нада діжурить коло хліва, бо кішка должна прийти. Чоловік кожний вечір сторожував, ждав її, та вона більше ніколи так і не появлялася у їхньому дворі, бо то була не проста кішка, а відьма-сусідка, яка перетворювалася в чорну, як смола, кішку і відбирала в корів молоко.</p>
	<p>Сім’я почала й далі жити, як жила до цього случая, а сусідка кудись пропала. Її ніхто більше не бачив у їхньому селі і не чув про неї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Чорна кішка. Записано в с. Сонячне Первозванівського району від Мазенко Ганни Іванівни (1937) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
