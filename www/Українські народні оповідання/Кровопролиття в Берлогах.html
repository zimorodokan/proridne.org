<!--#include virtual="/-/inc/general__page_start.inc" -->
<title>Кровопролиття в Берлогах ☼ Народне оповідання ☼ Народна творчість</title>
<meta name="Description" content="Українське народне оповідання Бойківщини «Кровопролиття в Берлогах» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Кровопролиття в Берлогах.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Кровопролиття в Берлогах <br><span class="article__headerDescription">Народне оповідання Бойківщини</span></h1>
	<p>Радянські війська вибили німців з нашого села 21-го липня 1944 року. Через місяць, 25-го серпня, в село прибув гарнізон. Він складався з п’яти чоловік. Це були радянські солдати, які збирали контигент для фронту. Їх помістили в центрі села, там, де тепер сільська рада. Одного разу ті солдати вечеряли, а вояки УПА обступили хату і їх побили, тих солдатів. Забрали їх на фіру, десь завезли й закопали — не знаємо де.</p>
	<p>А через три дні, 4 вересня, прийшли з Долини солдати-енкаведисти і спитали:</p>
	<p>— Де наші солдати, де наші люди? Поверніть нам наших людей.</p>
	<p>Але жителі села не знали, хто тих людей побив і де вони знаходяться. Тоді вони зігнали людей, почали кричати і знущатися. Люди плакали, всі жінки плакали.</p>
	<p>З села Топільського йшли цепом солдати, а на Багні (так називається урочище-поле) наші люди збирали на фіру бадилля з картоплі. Це були мій брат Поташник Іван Дмитрович, який мав тоді 17 років, і Луців Федір Васильович. Іван був недосвідчений. Коли наближалися солдати, він почав тікати. Пробіг зо двіста метрів, солдат узяв його на приціл, стрілив йому в спину розривною кулею, брат мій упав і зразу помер. А в селі страшний крик — люди плакали, просилися. Вони, ті енкаведисти, забігали в хати, все перевертали і викидали з хат, шукали чогось. Але нічого там не знайшли.</p>
	<p>Потім піймали двох людей, Польового Василя Дмитровича і Жолобака Геннадія, і повісили їх на високій черемсі.</p>
	<p>А там була й мама моя, Поташник Анна. Вона каже:</p>
	<p>— Панунцю, пустіть мене до мого сина, убили його там на Багні.</p>
	<p>Якийсь там начальник її відпустив, вона побігла до свого сина на Багно, а він лежав мертвий.</p>
	<p>Взяли вони з собою вісім людей і повели їх в сторону Сваричева. Завели їх у ріку і в ріці постріляли. Жінки й діти довідалися, що вони постріляні, поїхали фірою і повибирали їх з води. Привезли на цвинтар, викопали одну спільну яму, закопали їх там, і спочивають вони там до цього часу. Поховані були без труни, без нічого.</p>
	<p>Пізніше, дев’ятого вересня, в суботу раненько впав туман, а від Сваричева і з боку Тужилова почали стріляти. Вони зробили облаву і підходили до нашого села. Тужилівських тоді вбили чотирнадцять чоловік, берложецьких убили сорок два чоловіка. І так ішли облавою через село. Обійшли село і в Гачках убили двох новицьких. Деякі люди піднімали руки, інші — тікали. Окремі навіть повилазили на дерева. Солдати-енкаведисти йшли низом і тих, що були на деревах, не побачили.</p>
	<p>А один чоловік, Бабій Василь, був старий, мав 64 роки. Два солдати підійшли до нього, подивилися і сказали: «То старий». І не хотіли його вбивати. Але прийшла якась совітка-енкаведистка, стрілила йому в упор в обличчя і сказала: «Всьо равно он бандіт».</p>
	<p>А Романів Микола, 27-го року народження, тікав з Берлогів; вони його стріли і не стріляли. Але прийшла жінка-совітка і його застрілила. Дивно, що жінки були більш жорстокі, ніж ті солдати.</p>
	<p>9-го вересня було страхіття: зойки, крики, плач. А на другий день жінки пішли по полю шукати вбитих. І знаходили їх, а окремих знайшли аж на третій день. Вже мухи роз’їли їм лице. І знов ховали без труни, без нічого. Навіть Поташника Дмитра, який був головою сільської ради, вбили разом з іншими — їх троє було в одному кущі. Ці всі люди були беззбройні, без нічого, а деякі були в полі з косами й з вилами. А Федик Павло піднімав руки і здавався, а вони його застрілили. Нічого нікого не питали і нікого не брали в полон. Так було знищено масу людей.</p>
	<p>Тепер на вшанування пам’яті тих загиблих п’ятдесят років тому в нас було проведено панахиду, службу Божу. Згадали на ній усіх наших побитих людей, і згадували ті страшні часи, які пережив наш народ.</p>
	<p>Ось список тих, хто тоді загинув: 1. Тужилівські люди, які були вбиті 9 вересня 1944 року облавою «Червона Мітла»:</p>
	<p>Ковальчук Іван Федорович</p>
	<p>Розвора Іван Васильович</p>
	<p>Розвора Василь Миколайович</p>
	<p>Баран Терентій Андрійович</p>
	<p>Юрчишин Юрко</p>
	<p>Романів Василь</p>
	<p>Жураківський Василь</p>
	<p>Ящів Іван Васильович</p>
	<p>Беник Гринь Миколайович</p>
	<p>Ковальчук Петро, 1923 р.н.</p>
	<p>Хімій Василь Миколайович</p>
	<p>Кобащук Іван Федорович</p>
	<p>Мельник Іван Семенович</p>
	<p>Мельник Микола Семенович</p>
	<p>Люди з Берлогів, які були вбиті в облаві 9 вересня 1944 р.:</p>
	<p>Полицький Гринь Михайлович, 1910 р.н.</p>
	<p>Полицький Василь Михайлович, 1912 р.н.</p>
	<p>Юкіш Микола Прокопович, 1910 р.н.</p>
	<p>Беник Іван Михайлович, 1913 р.н.</p>
	<p>Ткач Василь Васильович, 1892 р.н.</p>
	<p>Гринів Гринь Васильович, 1912 р.н.</p>
	<p>Гринів Андрій Павлович, 1910 р.н.</p>
	<p>Гринів Василь Олексійович</p>
	<p>Гринів Юрко Михайлович, 1910 р.н.</p>
	<p>Гринів Гринь Миколайович, 1912 р.н.</p>
	<p>Грицак Василь Миколайович, 1909 р.н.</p>
	<p>Федик Павло Федорович, 1908 р.н.</p>
	<p>Сеняк Іван Миколайович, 1909 р.н.</p>
	<p>Поташник Дмитро Іванович, 1895 р.н.</p>
	<p>Поташник Іван Дмитрович, 1927 р.н. (убитий 4.ІХ.)</p>
	<p>Паньків Федір Дмитрович, 1910</p>
	<p>Бабій Василь Іванович, 1882 р.н.</p>
	<p>Синяк Іван Дмитрович, 1898 р.н.</p>
	<p>Синяк Петро Миколайович, 1907 р.н.</p>
	<p>Синяк Василь Васильович, 1910 р.н.</p>
	<p>Синяк Михайло Миколайович, 1898 р.н.</p>
	<p>Худяк Гнат Миколайович, 1912 р.н.</p>
	<p>Саган Микола Іванович, 1900 р.н.</p>
	<p>Фединяк Іван Петрович, 1906 р.н.</p>
	<p>Лаврів Михайло Дмитрович, 1927 р.н.</p>
	<p>Чепіль Афтанас, 1910 р.н.</p>
	<p>Мельник Микола Пилипович, 1900 р.н.</p>
	<p>Мельник Прокіп Пилипович, 1900 р.н.</p>
	<p>Юрчишин Микола Іванович</p>
	<p>Юрчишин Ілько Іванович, 1912 р.н.</p>
	<p>Юрчишин Михайло Іванович, 1888 р.н.</p>
	<p>Дмитрів Іван Семенович, 1905 р.н.</p>
	<p>Романів Микола Іванович, 1927 р.н.</p>
	<p>Повішені 4 вересня в Берлогах:</p>
	<p>Польовий Василь Дмитрович, 1910 р.н.</p>
	<p>Жолобак Плярко, 1910 р.н.</p>
	<p>Убиті в ріці 4 вересня:</p>
	<p>Худак Михайло Миколайович, 1910 р.н.</p>
	<p>Туньків Дмитро Панькович, 1910 р.н.</p>
	<p>Ясінець Йосиф Максимович, 1905 р.н.</p>
	<p>Мельник Іван Онуфрійович, 1896 р.н.</p>
	<p>Павлів Антон Васильович</p>
	<p>Гірчак Антон Миколайович, 1895 р.н.</p>
	<p>Мельник Дмитро Миколайович, 1927 р.н.</p>
	<p>Полицький Йосип Якимович, 1900 р.н.</p>
	<p>Туньків Василь Федорович, 1909 р.н., був вбитий ними у нашім селі ще раніше, 24 серпня 1944 року.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 27 жовтня 1994 року від Миколи Дмитровича Поташника (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
