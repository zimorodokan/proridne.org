<!--#include virtual="/-/inc/general__page_start.inc" -->
<title>Опир ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Опир» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Опир.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Опир <br><span class="article__headerDescription">Демонологічна розповідь Гуцульщини</span></h1>
	<p>Були чоловік і жінка. Він був лісоруб. Пішов він на роботу на венгри і там рубав ліс. І стався там нещасний випадок: його вбив бук. Тоти люди, що були з ним на роботі, файно його поховали. Жінка з дитиною лишилася дома. І щось не давало дитині спати. Дитина спала в колисці на печи, а хтось знімав колиску на землю і на земли колисав дитину. А то батько-опир таке робив. Вона боялася сама в хаті сидіти, а все кликала когось до себе на ніч. Ходила примовляти, але нічого не помагало, опир не залишав хату.</p>
	<p>Одного разу попросився до неї на ніч старий прошак. Вона наклала в печи ватру, і той старець сів грітися, а його щось за ноги ловить. Він каже хазяйці:</p>
	<p>— Ой, Настенько, щось у вас не миром у хаті.</p>
	<p>А Настенька каже, що вночі супокою нема, треба йти кудись примовляти.</p>
	<p>Пішла вона до одної ворожки, а ворожка сказала:</p>
	<p>— Коби ти мала то шмаття, що він у нім ходив, як на роботі був, то я би тобі щось помогла.</p>
	<p>А то шмаття їй передали, як чоловік на роботі загинув. Принесла вона його, а ворожка сказала, щоб вона то шмаття запалила. Винесла вона то шмаття на полянку і запалила. І ще сказала їй ворожка, щоб не оглядалася, як то буде горіти. А хлопчик маленький, який був з нею, подумав собі: «Е, я подивлюся, що там є». Оглянувся він, а там був опир. Він стояв розчепірений над вогнем, горів і кричав: «Йой, йой, йой!» Хлопчик глянув, дуже злякався і більше на то не дивився.</p>
	<p>Це було у Верхнім Березові. І з того часу називається то покуття Згарище.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Середній Березів, Косівського району, Івано-Франківської області 29 травня 1983 року Від Гнатюк Марії Іванівни — Котихи (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
