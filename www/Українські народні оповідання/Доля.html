<!--#include virtual="/-/inc/general__page_start.inc" -->
<title>Доля ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Доля» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Доля.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Доля <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Люди розповідали, що в одному селі народилася дівчинка Марія, а в сусідньому селі — хлопчик Іванко. Обоє вони змалку не могли три роки ходити. Іванка купала бабуся в якомусь зіллі і сказала, що він ще буде танцювати. Так і сталося. Хлопець виріс, хвороба минулася. А от Марійку не змогли батьки вилікувати, так і залишилася вона крива на одну ногу. їй було дуже важко ходити.</p>
	<p>Марія закінчили школу і поступили на навчання в технікум. Через три роки прийшов сюди на навчання й Іван. Та зустрілися вони не в стінах навчального закладу. Якось Іван приїхав у гості в це село, де жила Марія. Побачив її в клубі. Вона сиділа на лаві, чекаючи сеансу кінофільму. Попросив друзів познайомити їх. Але хлопці, знаючи фізичну ваду Марії, сказали Іванові, що вона живе в іншому селі. Коли кінофільм закінчився, Іван вийшов з клубу і пішов за Марією. Він побачив, що їй важко ходити, бо одна нога була скривлена. Та хлопець не злякався, адже дівчина запала глибоко в душу. Він пригадав свого батька, який повернувся з війни додому без ноги. Та батькове каліцтво не завадило бути йому добрим чоловіком і турботливим батьком.</p>
	<p>Невдовзі Іван заслав старостів до Марії. Вона і не сподівалася, що стане дружиною такого красеня. У них народилося троє дітей. Сім’я їхня була дружною і міцною. Правду в народі кажуть: не родись красивою, а родись щасливою, а долю свою і конем не об’їдеш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30. Доля. Записано в селі Матусів Шполянського району від Яковенко Ганни Андріївни (1939) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
