<!--#include virtual="/-/inc/general__page_start.inc" -->
<title>Гайдамаки ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Гайдамаки» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Гайдамаки.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Гайдамаки <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Гайдамацький рух... Яка цікава сторінка в історії українського народу, але як мало ми про нього знаємо ! Так, це український національно-визвольний рух проти польського гніту. Перша відома в історичних джерелах згадка про гайдамаків датована 1714 роком. «Гайдамаками» (походить від турецького «гайда» — гнати, переслідувати, турбувати) польська шляхта називала українських повстанців, а згодом вони і самі себе почали називати цим іменем. Гайдамацькі загони формувалися у неприступних місцях Правобережної України. Там вони створювали табори, де перебували ці загони, зберігалася зброя та провіант.</p>
	<p>Такий гайдамацький загін (за словами бабусі Прунді), ватажком якого був козак на прізвисько Шай, діяв і на території села Гуляй-Городок Смілянського району Черкаської області. У селі є гора, яка носить назву Шаєва. Так от батько бабусі Прунді ще в молоді роки вирішив перевірити, чи дійсно в Шаєвій горі є скарби, які ніби були відібрані гайдамаками у багатих.</p>
	<p>Хлопець зібрав своїх друзів, разом вони відшукали потаємний вхід до гори, але, потрапивши туди, помітили, що там була велика кількість погребів та колодязів. В одному з таких колодязів хлопці і вирішили побувати. Але ж треба було віднайти сміливця, котрий поліз би до нього. Таким виявився батько бабусі Прунді.</p>
	<p>Коли хлопці опустили його на мотузці у колодязь і він торкнувся потаємних дверей, то з ним щось трапилось. Що саме, він не міг второпати, бо закляк на місці, міцно тримаючись за мотузку. Хлопці, зрозумівши, що з ним щось трапилось, почали тягти його на поверхню. Він довгий час не міг відпустити рук від мотузки і дивився на товаришів переляканими очима. Довгий час ходив сам не свій.</p>
	<p>Коли, трохи оговтався, то розповів хлопцям, що бачив там скарби, а біля них лише кістяки людей, Мабуть, ніхто тих скарбів не зміг винести на поверхню, бо переказують, що на них були накладені якісь закляття. Ось так!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23. Гайдамаки. Записано в селі Малий Бузуків Черкаського району від Поповиченко Ганни Прокопівни (1932) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
