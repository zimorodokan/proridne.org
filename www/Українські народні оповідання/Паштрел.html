<!--#include virtual="/-/inc/general__page_start.inc" -->
<title>Паштрел ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Паштрел» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Паштрел.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Паштрел <br><span class="article__headerDescription">Народне оповідання Полтавщини</span></h1>
	<p>Жив колись давно у нашому селі дід, якого прозивали Паштрелом. Напевно ніхто не знає, звідки пішло те чудернацьке прізвисько. Старі люди кажуть, ніби він був на русько-японській війні, де його контузило, і він став недочувати і погано вимовляв слова, тому замість слова «постріл» він говорив «паштрел», щось змішане з російським словом «выстрел». Про своє перебування на війні та контузію дід розповідав дуже часто, повторюючи слово «паштрел» не один раз. Воно і пристало до нього, як друге ім’я. А ще дід часто потрапляв у різні незвичайні ситуації.</p>
	<p>Одного разу, наприклад, він пішов на пастівник, де паслись корови, щоб пригнати свою Квітку додому. І не помітив у траві теля, що спало. Дід перечепився через нього і впав. Люди, побачивши таке, дуже сміялися, говорячи:</p>
	<p>— Як же можна було не помітити теляти, адже це не якась там палиця чи камінь.</p>
	<p>З того часу в нашому селі побутує вислів «як паштрел через теля». Його вживають тоді, коли хтось перечепиться через щось велике, таке, що не помітити неможливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3. Паштрел. Записано в Засуллі Лубенського району від Якимець Марії Володимирівни (1930) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
