<!--#include virtual="/-/inc/general__page_start.inc" -->
<title>Дід Курере ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Дід Курере» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дід Курере.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дід Курере <br><span class="article__headerDescription">Народне оповідання Полтавщини</span></h1>
	<p>Жив у нашому селі дід, на якого казали «Курере». А що так на нього казали, то сам він і був винен. Це він сам полюбляв казати це чудернацьке слово по причині і без причини, все воно в нього було на язиці. Дід дуже любив курити люльку, не розлучався з нею майже ніколи.</p>
	<p>І ось одного разу із дідом сталась така пригода. Вирішив він продати на базарі у місті Хоролі теля. Встав рано та й повів теля, а баба на господарстві залишилась.</p>
	<p>Іде собі дід, іде, вже дійшов до села Бутівці (а це вже на півдорозі до Хорола), а потім згадав, що люльку дома забув! Курить дідові хочеться, стерпіти не може, по всіх кишенях шукає, а люльки немає.</p>
	<p>Прив’язав дід теля біля одного двору, попросив людей приглянути, а сам пішов назад у Ковалі по люльку. Приходить додому і гукає до баби:</p>
	<p>— Курере! Бабо! Люльку забув та оце й вернувсь.</p>
	<p>А баба йому:</p>
	<p>— Старий дурню! А що ж то в тебе в зубах, як не люлька?</p>
	<p>А й справді, люлька була в діда в роті, а він і не помітив. Довелося неуважному дідові «Курере» вертатись та вести теля на продаж.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Дід Курере. Записано в селі Ковалі Хорольського району від Примак Павла Миколайовича (1924) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
