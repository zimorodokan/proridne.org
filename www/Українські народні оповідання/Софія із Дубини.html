<!--#include virtual="/-/inc/general__page_start.inc" -->
<title>Софія із Дубини ☼ Народне оповідання ☼ Народна творчість</title>
<meta name="Description" content="Українське народне оповідання Полтавщини «Софія із Дубини» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Софія із Дубини.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Софія із Дубини <br><span class="article__headerDescription">Народне оповідання Полтавщини</span></h1>
	<p>Давно це було. Але старші жителі нашого села до цього часу розповідають про загадкову жінку Софію, яка самотньо жила далеко від усіх людей — у дубовому урочищі. Одні люди називали її відьмою, інші дивачкою, але, безперечно, усі боялися. Переказують, що Софія знала мову тварин, птахів і, що найдивовижніше, спілкувалася з вужами, зміями і, як говорили, з іншою нечистою силою.</p>
	<p>Найчастіше Софію, хоча й побоюючись, навідували пастухи, бо біля її хатинки була криничка з кухликом на цямрині, а вода в ній, стверджували, була холодна, смачна й цілюща.</p>
	<p>Деякі сміливці розповідали, Богом клялися, що спостерігаючи за нею, бачили, як у ніч на Івана Купала вона йшла шукати квітку папороті. Але чи знайшла, про це нікому не відомо. Нині від її хатинки не лишилося й сліду, а криничка до цього часу існує, правда, цямрина розвалилась і цілюща вода ніби заховалась у траві. Кремезні дуби люди попиляли. І зараз на тому місці шумлять могутні сосни. Люди, шукаючи первоцвіти, і донині кажуть: «Поїдемо до Софії на дубину», бо там чудовими килимами ростуть проліски, цілі острівці конвалій та рясту.</p>
	<p>Що за Софія жила на Дубині У невеличкій дубовій хатині? Відьма, дивачка чи загадка — жінка — це таємнича для всіх нас сторінка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10. Софія із Дубини. Записано у с. Чернишівка Котелевського району від Зуба І. А. (1918) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
