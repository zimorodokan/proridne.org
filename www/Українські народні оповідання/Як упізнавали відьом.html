<!--#include virtual="/-/inc/general__page_start.inc" -->
<title>Як упізнавали відьом ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Як упізнавали відьом» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як упізнавали відьом.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як упізнавали відьом <br><span class="article__headerDescription">Демонологічна розповідь Полтавщини</span></h1>
	<p>З давніх часів люди знали про існування відьом, які часто чинили зло. Могли наводити ману на людей, напускати хвороби, красти молоко, «портити» високоудійних корів.</p>
	<p>Кажуть, що відьмою могла стати сьома дитина —дівчинка, народжена поза шлюбом. «Дурне око» мали також люди, яких матері немовлятами відлучали від груді, а потім знову годували своїм молоком.</p>
	<p>У селах остерігалися окремих людей. Якщо позичиш декому з них курячих яєць, то у самого квочки не виведуть курчат. Даси молока — корова доїтиметься кров’ю. Або ж не стане молока зовсім .</p>
	<p>Відьом у народі вираховували так. У сковорідку вливали молоко корови, якій «пороблено». Коли закипить, вкидали голки. Згодом до цієї хати приходила жінка і скаржилась на здоров’я. То і була відьма.</p>
	<p>Один господар, помітивши, що з худобиною щось сталося, пильно стежив за корівником усю ніч. Прибігла чорна кішка і до корівки. Господар кинув на неї сокиру і поцілив у задню ногу. Кішка закричала людським голосом і втекла.</p>
	<p>Наступного дня чоловік дізнався, що одна жінка шкандибає. Він розповів людям про свої підозри. Але жінка в цей же день виїхала з села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Як упізнавали відьом. Записано в Опішні Зінківського району від Хрін Надії Миколаївни (1943) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
