<!--#include virtual="/-/inc/general__page_start.inc" -->
<title>Як чоловік жінку підвів ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Як чоловік жінку підвів» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як чоловік жінку підвів.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як чоловік жінку підвів <br><span class="article__headerDescription">Народне оповідання Гуцульщини</span></h1>
	<p>Їздила я з килимами у Львівську область, у Жидачів. Та й спочатку вигнала пару літер самогонки. І котра була найперша, найліпша, тої взяла я з собою літру. Нас було дві. Пішли ми до знайомих, де ми все квартирувалися. Зійшлася там наша дуже гарна кумпанія.</p>
	<p>Пили ми ту горівку, що вони давали. А я хотіла показатися зі своїм «спиртом». Та ще й хвалюся:</p>
	<p>— А тепер ви мої горівки спробуєте.</p>
	<p>Та ще й такі міни роблю, аби показати, яка моя горівка файна. А то пили одним келішком, стограмовочкою. Наливаю я свої горівки, дивлюся на них лагідними очима та й кажу:</p>
	<p>— Отепер покуштуєте, яка в нас горівка.</p>
	<p>І не знала я, що мій чоловік, оце сміття, що ви зараз його видите, ту мою горівку собі вилляв, а мені чистої водички всипав.</p>
	<p>Першому я подала найстаршому начальникови. Він випив, подивився на мене та й нічого не сказав. Налляв другому. Другий випив мого «спирту» — то саме, тихо. Налляв третьому. Третій випив уже до мої товаришки. Вона випила, плеснула в долоні та й каже:</p>
	<p>— Варваро, що ви робите?! Та це ж вода!</p>
	<p>А я бігме заплакала зо встиду перед людьми. Я їх перепросила та й сказала, що це мій старий наробив. А вони сказали:</p>
	<p>— Нічого, буває.</p>
	<p>Вернулася я додому і йому тиждень їсти не варила. Сиди голодне, сміття!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 10 січня 1987 року Від Веселовської Варвари Дмитрівни (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
