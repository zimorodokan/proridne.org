<!--#include virtual="/-/inc/general__page_start.inc" -->
<title>Дівко, віддай шапку ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Дівко, віддай шапку» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дівко, віддай шапку.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дівко, віддай шапку <br><span class="article__headerDescription">Демонологічна розповідь Бойківщини</span></h1>
	<p>Ходили колись дівки на вечорниці. Там вони пряли і говорили собі, що ходять мертві. А одна дівчина каже:</p>
	<p>— Я того нич не боюся. Я можу піти на цвинтар і можу з могили хрест принести.</p>
	<p>І пішла вона серед ночі на могилу, взяла хрест і несе. На фіртці стрічає панича. Панич іде на цвинтар, а вона з цвинтаря. Вона гадала собі, що то хотів її напудити котрийсь з вечорниць. І схопила в нього з голови шапку. Та прийшла на ті вечорниці й каже:</p>
	<p>— Видите, я була на цвинтарі. Ось маєте знак, хркст, що-м узяла з могили. І ще йшов один наостріль через фіртку, і я вхопила з нього шапку.</p>
	<p>А шапка була дуже красна, з косицями.</p>
	<p>Приходить вона додому і розказує батькови:</p>
	<p>— Таке я зробила й таке зробила. Вхопила шапку з панича.</p>
	<p>Батько каже:</p>
	<p>— Йой, що ти зробила! То недобре, дівко, зробила.</p>
	<p>На другу ніч приходить той панич під вікно і гойкає:</p>
	<p>— Дівко, віддай мені шапку!</p>
	<p>Дівка каже:</p>
	<p>— Тату, несіть шапку.</p>
	<p>А той з-за вікна каже:</p>
	<p>— Я в вітця шапку не озьму. Хто з мої голови зняв, той має на мою голову положити.</p>
	<p>І батько й донька заганяли одне другого. А той каже:</p>
	<p>— Я третьої ночі прийду. І мусиш мені віддати шапку.</p>
	<p>Другий день батько пішов до попа і розказав то попови. Пік каже:</p>
	<p>— В мене є така маленька книга. Я буду її читати, і, може, щось у ній найду. І будемо знати, що з тим робити.</p>
	<p>І піп у тій книзі прочитав, що на ніч, коли той прийде, треба робити весілля. Повністю робити весілля, як то має бути. Бо як той казав, що прийде, то прийде.</p>
	<p>Запросила дівка на весілля людей, наяли музики, і в ту ніч грали музики, люде пили й гуляли. А в самій півночі приходить той панич під вікно, там, де було то весілля. І каже:</p>
	<p>— Дівко, віддай мені шапку.</p>
	<p>Дівка каже старості:</p>
	<p>— Старосто, несіть шапку.</p>
	<p>— Ніт, я від старости не озьму, — каже панич за вікном. — хто з мої голови зняв, той має положити на мою голову.</p>
	<p>А піп сказав, щоб усі її держали, коли вона буде шапку класти. Її всі їмилися і всі її держали. Вона винесла і стала йому класти ту шапку на голову, а всі її держать. Кладе вона шапку, а вітер як дунув. І урвав її вітер, і пропала вона з-межи людей. Всі лишилися, а вона пропала, не стало її. Вхопив її той панич.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (185). «Дівко, віддай шапку!» Либохора. 9 січня 1988 р. Файкун Павло Петрович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
