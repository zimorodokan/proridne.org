<!--#include virtual="/-/inc/general__page_start.inc" -->
<title>Бал у старому млині ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Бал у старому млині» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Бал у старому млині.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Бал у старому млині <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Усе почалося тихого, літнього вечора. Хлопці засперечалися, хто з них найсміливіший і зможе переночувати у старому млині. На словах усі були хоробрими, а як до діла, то лише один Дмитрик відважився. Удома він сказав, що переночує у бабусі, яка жила на другому краю села, а сам пішов до покинутого млина.</p>
	<p>Велике колесо вже давно спинилося. Але старий млин жив своїм життям. Щороку літньої ночі, щойно срібне сяйво місяця торкалося старезного колеса, воно, рипнувши, починало крутитись. А з-під колеса припливали русалки. Старий млин був палацом, у якому нечиста сила раз на рік справляла бал. Доки світло місяця падає на млинове колесо, воно крутиться і бал вирує.</p>
	<p>Та Дмитрик про це не знав. Він уважно роздивився всередині, вибрав місце на старій лаві й заснув.</p>
	<p>А це була та саме та ніч, коли до млина збиралися гості. Щойно зійшов місяць, колесо закрутилося, з води вийшли русалки. З болота прибули потерчата, а за ними й водяник.</p>
	<p>Аж раптом водяник побачив хлопця і закричав:</p>
	<p>— Потерчата, русалки, нечисті! Знов ми разом на бал цей прийшли. Та серед нас є гості! Гляньте, хлопчина!</p>
	<p>Як тільки нечисті побачили хлопця, одразу зчинили страшенний ґвалт.</p>
	<p>— Ми залоскочемо тебе, — шепотіли русалки і тягнулися до нього руками.</p>
	<p>А водяник дістав сітку.</p>
	<p>— Я заберу тебе до свого болота і перетворю на жабу!</p>
	<p>Раптом колесо спинилося, нечиста сила зникла. Це добрий місяць попросив хмару, щоб вона закрила його сяйво і млин зупинився.</p>
	<p>А Дмитрик так і не знав, хто порятував його. Відтоді він більше не ходив до старого млина.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Бал у старому млині. Записано у Верхнячці Христинівського району від Поліщука Петра Івановича (1938) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
