<!--#include virtual="/-/inc/general__page_start.inc" -->
<title>Про літаючу свиню ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Про літаючу свиню» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про літаючу свиню.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про літаючу свиню <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>— Бабусю! Правда, що ви бачили літаючу свиню ?</p>
	<p>— А бий його сила Божа ! Тож такому було случитися!</p>
	<p>— Розкажіть, як воно було.</p>
	<p>— Ця оказія случилася, коли я дівувала Літом собиралися ми на вигоні почті день у день. Вигон знаходився ближче до нашої сторони, та приходили туди гулять і тогобіцькі парубки.</p>
	<p>Раз перед неділею довго загулялися, йшло вже, видать, до півночі. В неділю, пригадую, мався бути якийсь великий празник, то й гуляли довго. Вже собиралися по домах, аж чуємо, кричить щось да не своїм голосом.</p>
	<p>Коли ось біжить воно по вулиці і прямо до нас. В усіх душа пішла до п’ят .Придивилися, а то Микола тогобіцький, тіки якогось наче клунка на спині таскає. А парубок кричить, прямо з себе виходить, та все руками махає, щось хоче сказать, та не має мочі. Підскочили до нього, пригледілися, а в Миколи на плечах порося пропавше лежить. Хлопці помогли освободитися від напасті, откинули те порося в сторону. Стали розпитувать, що приключилося. Як парубок дійшов тями, то повідав про оказію.</p>
	<p>— Йду берегом, бачу, що вже припізнюють до вигону, то давай бігти. Коли чуствую, так як ніби то за мною слідом щось біжить .Оглянувся — немає нікого. А самому якось млосно стало, в середині все звело .Аж зверху щось холодне як гепне на спину — в очах.</p>
	<p>Доки Микола все розповідав, потемніло, а порося десь щезло. Що воно таке було-ніхто не втямив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Про літаючу свиню. Записано від Скорик Антоніни Степанівни (1914) Ткаченко Ольгою Петрівною у 2008 році.</p>
			<p>Легенди та розповіді записані від Скорик Антоніни Степанівни (1914), жительки села Ташлик Смілянського району Черкаської області, освіта три класи й два коридори, колишня колгоспниця (ланкова). (Таку інформацію про розповідачку дала вчителька школи № 7 в Смілі Ткаченко Ольга Петрівна, особа, не позбавлена гумору. Упорядник вирішив і всі розповіді, і супровідний напис пані Ткаченко зоставити в первозданному вигляді, без жодної правки. І в такій послідовності, як воно було подане. Одні розповіді можна вважати легендами, інші — оповідками. Але вирішено не класифікувати, а подати в такій послідовності, в якій подала розповідачка).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
