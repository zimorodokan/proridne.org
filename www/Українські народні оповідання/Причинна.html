<!--#include virtual="/-/inc/general__page_start.inc" -->
<title>Причинна ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Кіровоградщини «Причинна» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Причинна.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Причинна <br><span class="article__headerDescription">Демонологічна розповідь Кіровоградщини</span></h1>
	<p>Цю легенду я почула від мами, а їй переповіла прабабуся. Ось що вони уповідали.</p>
	<p>Раніше дівчата прикрашали голову вінками або стрічками. Плели їх із різних квіток: маку, волошок, дикої рожі, ромашок, кульбаби, чорнобривців. Вінок складали так, щоб підкреслити красу дівочого обличчя. Виготовляли його не тільки з живих, а й штучних квітів. Вінок — свідоцтво дівочості, бо одружені жінки не мали права його одягати. Вінок захищав дівчину від нечистої сили, від зурочення.</p>
	<p>Розповідають, що одного разу на Зеленому тижні (час, коли за народними віруваннями, бродять мерці, ходять русалки, нечиста сила) дівчина під вечір пішла нарвати татарського зілля, лепехи, васильків, щоб потрусити долівку в хаті. Збираючи зілля, сплела барвистий вінок та й прикрасила голову.</p>
	<p>Аж ось із очерету, що над берегом, вийшов парубок. Молодий та гарний, він одразу сподобався дівчині. Хлопець заговорив до неї, почав залицятися, жартував, сміявся, а потім попрохав, щоб подарувала йому вінок. Він так її просив, що красуня скинула вінок та й подала йому. Тільки скинула вінок, як парубок зареготався, перекинувся через голову і став чортом.</p>
	<p>А дівчиною заволоділа нечиста сила, вона стала причинною. Блукала берегом річки та все шукала свій віночок. З того часу дівчата остерігалися цього місця, боялися ходити ввечері наодинці, одягали вінки-обереги, до яких, крім квіток, вплітали полин та любисток-зілля, яке має чарівну силу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15. Причинна. Записано в смт Бобринці від Рубаненко Ірини Олександрівни (1980) 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
