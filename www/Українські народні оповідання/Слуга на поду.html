<!--#include virtual="/-/inc/general__page_start.inc" -->
<title>Слуга на поду ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Слуга на поду» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Слуга на поду.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Слуга на поду <br><span class="article__headerDescription">Демонологічна розповідь Гуцульщини</span></h1>
	<p>Василина Лесева служила в Мошка. Та й жиди дуже на ню кричали, аби вона добре доглядала слугу. А той слуга жив десь на поду. Вона зразу не знала, що то є чорт. Одного разу вона мила начиння в сінях та й хотіла винести помите на сохи надвір. А той «слуга» з поду по сходах надолину збіг. Борода така довга, що тягнеться по земли, а ноги тонкі, як у кози. Очі, як ліхтарні, горять, а ніс, як клюка, загнений. Василина так ся перепудила, що зі страху ті всі збанки серед сіней кинула. А він вернувся назад сходами догори. Василина подумала: «Що скажу Мошкови за збанки? Скажу, що я помила, а кугут влетів у сіни та й побив». Сказала вона так. Зачали жиди з нею сваритися. Зайшли потому свята жидівські, якісь кучки. І пішли вони на кілька день молитися. Та й наказали їй, аби вона зварила несолену кулешку</p>
	<p>і молоко солодке і нагодувала «слугу нашого на поду». А вона кулешку посолила фест і молоко посолила і понесла на під. Вона ще не злізла на землю, а «слуга» їй вже то в голову кинув. А вона сказала сама до себе: «Отепер я тебе погодую».</p>
	<p>На другий ранок вона знов таке саме зробила: посолила кулешу й молоко і знов йому винесла їсти. І знов він їй кинув у голову. А вона сказала:</p>
	<p>— Більше не дам їсти, поки жиди не прийдуть.</p>
	<p>Прийшли жиди додому, минула година, дві, зачав Мошко з Василиною сваритися:</p>
	<p>— Василино, ми тебе так просили. Чого ти йому кулешу посолила та й молоко?</p>
	<p>— Я, Мошку, забула, що то не можна солити.</p>
	<p>— Ну, один день забула. А другої днини чого ти посолила?</p>
	<p>— А за то я другої днини посолила, що він мені в голову кинув. Мошко сказав:</p>
	<p>— За то, що мій слуга був голоден, будеш піврік служити задурно. І вона служила, бо не було їй куди піти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 29 травня 1983 року Від Анни Петрівни Кирничук (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
