<!--#include virtual="/-/inc/general__page_start.inc" -->
<title>А мак цвіте ☼ Народне оповідання ☼ Народна творчість</title>
<meta name="Description" content="Українське народне оповідання Поділля «А мак цвіте» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/А мак цвіте.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">А мак цвіте <br><span class="article__headerDescription">Народне оповідання Поділля</span></h1>
	<p>Літо далекого 1943 року було в повному розпалі. Колосилися жита, пшениці, ячмені. Вистигали в садах яблука та груші. Буйною зеленню вкрилися городи.</p>
	<p>У природі рай, а в серцях селян неспокій і тривога, бо рідну землю ще топтали німецькі чоботи, повзли ворожі танки, пролилася кров у боротьбі з ненависними загарбниками. Саме такого перед жнив’яного літа до старенької хатини, що стояла край села, недалеко від яру, постукали у двері двоє людей.</p>
	<p>— Здравствуй, хозяюшка, — чемно привітався високий русявий молодий чоловік.</p>
	<p>Жінка літ тридцяти, почувши російську мову, закам’яніла на місці. Адже щойно з хати вийшли німці, які наказали господині приготувати їм масло і мали прийти за ним.</p>
	<p>— Мы ненадолго, нам бы что-нибудь поесть, а тебе вот от нас подарок, сей час спрячь, чтобьі никто не знал, а потом детишкам сошьешь кое-что.</p>
	<p>Попередивши прибулих про небезпеку, сполоханою пташкою кинулась жінка на город, де поралась її мама, вибрала огірків, вирвала цибулі, а в хаті пригостила їх щойно спеченим пахучим житнім українським хлібом та пареним молоком.</p>
	<p>Юстина швиденько зібрала в торбину нехитрі тодішні продукти і віддала незнайомим людям, серцем відчуваючи, що це свої. Троє маленьких дітей — хлопчик і двоє дівчаток — з цікавістю спостерігали за чужими дядечками, що принесли якийсь пакунок, а мама пригощала їх найсмачнішим, що було в хаті.</p>
	<p>Засмаглі, вкриті пилюкою, втомлені, вони подякували господині і швидко пішли через город у поле, де були старі садиби на колишніх хуторах.</p>
	<p>— Мамо, то який гостинець у тому пакунку? — запитав Петрик.</p>
	<p>З нетерпінням чекали маленькі сестрички Надійка та Оленка, коли мама розгорне подарунок. Жінка швиденько оглянула принесений подарунок, побачила чималий шмат цупкої шовкової тканини і поспіхом заховала його в надійному місці в льоху.</p>
	<p>Як з’ясувалося пізніше, то була частина парашуту. А тоді зраділа, бо як же важко було дістати тканину в час війни.</p>
	<p>— Ой, лишенько, — промовила Юстина, — коли б ніхто не довідався і не сповістив поліцаям про гостей, бо ж троє діток і старенька мати на моїх плечах.</p>
	<p>Жінка добре знала, що чекатиме її, коли вороги довідаються про допомогу визволителям. Наказавши дітям нічого ніде не розповідати, Юстина пішла на роботу, а вже мама її віддала приготовлене масло німецьким зайдам.</p>
	<p>На фермі, де працювала дояркою, почула дратівливий голос бригадира, вірного прислужника німців:</p>
	<p>— Побачите тут червоних, коли на долоні волосся виросте.</p>
	<p>Ферма була недалеко від тих місць, де переховувались десантники. А ввечері почалась метушня, стрілянина, кулі дзижчали і в корівнику. Доярки поховалися під жолобами біля корів.</p>
	<p>І тільки пізно вночі, коли вщухла стрілянина, повернулись додому.</p>
	<p>— Дитино, скільки я пережила за ці години, адже таке пекло було навколо! — стріла її вкрай стривожена мама.</p>
	<p>Не до сну було їм до самого ранку. Схід яскравого, як кров, липневого сонця сповістив про неспокійну ніч. Люди дізнались, що в нерівному бою загинули патріоти, які прибули боронити рідний край. Було їх шестеро. Не повернулися до своїх дітей, можливо, наречених, батьків, сестер.</p>
	<p>Так і закопали їх у старій криниці чеського хутора за наказом німців. А коли звільнили рідні місця від ворожої навали, перенесли тіла у сільську братську могилу, поставили пам’ятник.</p>
	<p>У жорстокій боротьбі з фашистами була пролита кров визволителів, а на полі в той час колосилось жито та цвіли червоні маки, як символ крові героїв.</p>
	<p>На останньому десятку століття пішла за межу життя добра, чуйна до чужого горя Юстина, яка до глибокої старості розповідала дітям і внукам про події далекого минулого, про лихоліття голодомору, другої світової війни, важке післявоєнне життя.</p>
	<p>А з маків тих, що за її городом цвітуть, уже правнучки віночки плетуть, живі квіти до братської могили несуть, бо ніхто не повинен бути забутим, свою історію повинні знати вдячні нащадки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>33. А мак цвіте. Записано в с. Миколаївка Козятинського району від Реслер Євгенії Альбінівни (1937) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
