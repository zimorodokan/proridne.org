<!--#include virtual="/-/inc/general__page_start.inc" -->
<title>Богатир Трохим ☼ Народне оповідання ☼ Народна творчість</title>
<meta name="Description" content="Українське народне оповідання Чернігівщини «Богатир Трохим» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Богатир Трохим.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Богатир Трохим <br><span class="article__headerDescription">Народне оповідання Чернігівщини</span></h1>
	<p>Це було ще за років панства. В селі Петрівка, що на Прилуччині, жив козак Семен, в якого були два сини. Перший син Пилип ріс кволим хлопчиком, а другий син, Трохим, народився велетнем, та й ще із двома передніми зубами. Баба-повитуха говорила, що Трохим буде дерева виривати із корінням, бикам роги крутити. Він ріс не щодня, а щогодини. Зіп’явся на ноги, твердо ступав. З часом почав і виходити із свого двору. Старші хлопчаки звали «Зубатим», а парубки „Богатирем». Він руками переламував дощечки, згинав відра. А коли підріс, його стали люди боятись, бо він однією рукою міг звалити парубка. Коли виникали бійки між парубками, тут же з’являвся Трохим і робилось тихо, мирно, наче і бійки ніякої не було. Матуся, боячись за його подальшу долю, прохала Бога оберігати його від зла, бо люди в селі звали богатирем і вважали його своїм рятівником. Батько задумав будувати хату, бо в них мала хата і стара-престара була. Трохим у панській економії побачив два сволоки, вони були дуже довгі і широкі. Вночі відвідав панський двір, забрав два сволоки і переніс за два рази. А відстань від панського двору до хати Трохима десь верстов з шість. Вранці пан бачить, що немає двох сволоків. Він і питає в економа:</p>
	<p>— Де ж ділися ці два сволоки?</p>
	<p>— Не знаю, — відповів економ.</p>
	<p>— Це ж треба десять чоловік і підводи, щоб їх забрати. І ви не бачили? — дивується пан.</p>
	<p>Довго думав управитель, а потім і каже:</p>
	<p>— Та це ж, мабуть, козак-богатир.</p>
	<p>Пан засміявся і не повірив, а потім додав:</p>
	<p>— Скажи йому, що я хочу його бачити. І ще скажи, що йому нічого не буде.</p>
	<p>Коли прийшов богатир-козак, пан милувався красним парубком, його ростом і силою. Засміявся і сказав:</p>
	<p>— Тепер мені не треба жандармів, ти будеш охоронцем мого маєтку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4. Богатир Трохим. Записано в Шестовиці Чернігівського району від Рудовської Марії Марківни (1925) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
