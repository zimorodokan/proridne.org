<!--#include virtual="/-/inc/general__page_start.inc" -->
<title>Сирітська доля ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Сирітська доля» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Сирітська доля.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Сирітська доля <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Жили собі чоловік та жінка і мали вони шестеро дітей. Працювали тяжко, та жили дружно й мирно. Але недовго тривав мир і добробут у сім’ї, померла мати, батько невдовзі одружився вдруге. В дім прийшла мачуха, зла й недобра Явдоха Левиха.</p>
	<p>У хаті стало сумно, страшно й голодно. Все господарство мачуха взяла під свій контроль. Сироти тяжко працювали з ранку до ночі, а ситно їсти їм було заборонено. Явдоха тримала ключі від скрині та комори, де було і сало, і сир овечий, у себе за пазухою. Тільки коли мачуха засинала напідпитку( любила випити, ще й добряче) старші діти могли викрасти ключа та й взяти трохи харчів.</p>
	<p>З кожним днем дітям не під силу було терпіти знущання та кпини лихої мачухи. От і порозходилися « в люди». Хлопці до хазяїв худобу пасти, старші дівчата — на поле. А наймолодша Ліза пішла нянькою до попівської дитини. За яку-небудь їжу та одежину у свято, оце вся й оплата. Воно у світі так ведеться: як немає щастя-долі в рідній хаті, то в чужій ще гірше.</p>
	<p>Піп був доброю людиною. Часто, потай від жінки, давав наймичці то бубличка, то яблучко. Попадя ж, жінка хвора і люта, малу няньку мала ні за що. І не раз «обдаровувала» як не брудною лайкою, то стусанами та штурханами.</p>
	<p>Одного разу сталася така пригода. Ліза, граючись з малим попеням, не зогледілась, як те виплюнуло соску з рота. Поки гралося, байдуже, потім давай несамовито кричати та вередувати. На той лемент надбігла попадя. Господи! Куди діватися бідній сиротині? Хоч в мишачу дірку лізь. Де тільки не шукала Ліза тієї соски. Під ліжками, під столом, навіть у помийницю заглядала — нема та й годі! Мале кричить, попадя ще дужче. Малій наймичці проходу не дає. Забилася Ліза в куточок і хлипає.</p>
	<p>Раптом чує, пищить хтось. Глянула, а з мишачої дірки кінчик тієї пустушки стирчить, ніяк мишка її не затягне. Вихопила дівчинка ту зловісну соску, віддала господині, а сама боса й простоволоса побігла геть з тієї хати.</p>
	<p>Прихистила бідну сиротину далека материна родичка, хоч і сама бідувала. Але ж ніхто так не зрозуміє бідного, як такий самий бідняк. Від неї дівчина вийшла і заміж, і потім цю історію розповідала своїм дітям та онукам, як казочку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Сирітська доля. Записано в Козацькому Христинівського району від Ящук Віри Максимівни (1928) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
