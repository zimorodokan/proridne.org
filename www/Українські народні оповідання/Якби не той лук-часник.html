<!--#include virtual="/-/inc/general__page_start.inc" -->
<title>Якби не той лук-часник ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Якби не той лук-часник» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Якби не той лук-часник.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Якби не той лук-часник <br><span class="article__headerDescription">Демонологічна розповідь Бойківщини</span></h1>
	<p>Гонила дівчина худобу пасти. Підійшов до неї хлопець. В чорному одінню, з темним обличчям. Прийде від’ній, балакають, любуються обоє там, поки не жене вона худобу додому. Дає вона йому їсти свого хліба, а він каже:</p>
	<p>— Нє, я такий хліб їсти не буду. Ти мені спечи ощипок без соли, тоді я його буду їсти.</p>
	<p>Пригнала вона худобу і другий день пече собі ощипок сама. Спекла ощипок, жене худобу і там у поли з ним собі розмовляє. А коли прийде додому, сумує й плаче. Родичі побачили, що в доньки щось не так. Була весела, а тут ходить і плаче. Розказують родичі людям:</p>
	<p>— Що таке може бути? Наша дівчина була така весела, а тепер куди ходить — плаче. І сама собі пече ощипок. Не солить його. І бере його з собою за худобою їсти. А люде кажуть:</p>
	<p>— Підіть за нею, послідкуйте. Може, вона з кимось дружить і за ним банує.</p>
	<p>Раз родичі пішли за нею, як вона гнала худобу. А назустріч їй виходить хлопець — не хлопець, а чорт. Вони виділи, що хвіст у него й ріжки. Пообнімалися вони й пішли за худобою.</p>
	<p>Тоді вернулися родичі і зачали людей питати, що робити, би його від неї відогнати. І кажуть люде:</p>
	<p>— Заплетіть їй в косу лук-часник і троян-зілля. А муку посоліть сіллю і свяченою водою покропіть. Вона собі спече ощипок і займе з тим худобу, а ви за нею підете слідкувати, щоб вона то не вирвала з коси або що інше не зробила.</p>
	<p>Коли вона гнала худобу, родичі йшли позаду, аж він назустріч неї. Біжить напроти і кричить:</p>
	<p>— Відкинь то геть, бо мене пече!</p>
	<p>Вона обзирається, нічого коло себе не видить. А він кричить. Він кричить, а вона себе за косу вхопила. Родичі скрикнули:</p>
	<p>— Що робиш?!</p>
	<p>Вона стала. Тоді він обернувся від неї геть і заспівав:</p>
	<p>Як був би мені не лук-часник</p>
	<p>І не троян-зілля,</p>
	<p>То я був би з дівчиною</p>
	<p>І справив весілля. З того часу він більше до неї не появлявся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Крушельниця, Сколівського району, Львівської області 20 грудня 1990 року Від Г. П. Процевич (1920)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
