<!--#include virtual="/-/inc/general__page_start.inc" -->
<title>Будь сміливою, але про ввічливість не забувай ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Будь сміливою, але про ввічливість не забувай» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Будь сміливою, але про ввічливість не забувай.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Будь сміливою, але про ввічливість не забувай <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Цю історію мені розповідала прабабуся. У їхньому селі рядом стояли клуб і церква. Одного разу кілька хлопців і дівчина, у якої було прозвище Смілива, ішли до клубу, всі були веселі, жартували. Дівчину називали Смілива, бо вона могла кожного зачепити якимсь насмішкуватим словом, могла поспівчувати, а могла й насміятись, казала, що нічого й нікого не боїться.</p>
	<p>От і цього разу. Підходить молодь до клубу, а на порозі стоїть якийсь чоловік у білому костюмі. Смілива підбігла і, сміючись, забрала з голови чоловіка шапку. Той нічого не сказав, а дівчина підкидала шапку та все насміхалася, називала незнайомця мурлом, яке боїться в неї шапку назад відібрати. Чоловік той — нічого, стояв, дивився. Зайшли дівчата й хлопці в клуб, а той чоловік десь дівся.</p>
	<p>На другий день приходить якийсь чоловік до хати, де жила Смілива, стукає в двері:</p>
	<p>— Дівко, дівко, віддай шапку!</p>
	<p>Вийшла мати, подивилася на чоловіка, чомусь він їй не сподобався:</p>
	<p>— Нема в дочки ніякої шапки.</p>
	<p>Наступного дня знову хтось стукає в двері. Вийшла мати, дивиться — знову той чоловік. Мати, як і вчора, сказала йому, що шапки в дочки нема, але цього разу вона вже перелякалася, відчула, що щось не те, що цей чоловік прийде ще раз.</p>
	<p>На третій день зізвала мати родичів у хату. Ждуть усі, що воно буде. Коли це знову хтось стукає. Рідня посилає батька, щоб він уже віддав ту шапку. Але той, хто прийшов по шапку, каже:</p>
	<p>— Не ти в мене шапку брав.</p>
	<p>Тоді до чоловіка вийшла вся рідня, бо жаліли всі дівчину, стали просити того чоловіка, щоб він вибачив дівчині і забрав свою шапку, але той і родичам сказав:</p>
	<p>— Не ви в мене шапку брали.</p>
	<p>Мусила дівчина вийти, нічого не поробиш, взяла шапку з батькових рук та й подає чоловікові. Той простяг руку за шапкою. Та як тільки його рука взяла шапку, під дівчиною земля розступилася і бездна поглинула її. А чоловік вмить зник, наче його тут і не було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Будь сміливою, але про ввічливість не забувай. Записала Кабанець Анна від Кабанець Марії Григорівни в с. Преображенське Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
