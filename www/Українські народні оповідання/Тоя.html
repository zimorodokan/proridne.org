<!--#include virtual="/-/inc/general__page_start.inc" -->
<title>Тоя ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Тоя» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Тоя.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Тоя <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Чоловік, у якого була сім’я, закохавсь у сільську дівчину. Вони потайки зустрічалися.</p>
	<p>Одного разу, нікого не попередивши, селянин пішов на далекий сінокіс. Доки докошував луку, вже й темніти почало. Проклавши останню загінку, ще раз окинув оком лан. Раптом угледів, що до нього прошкує любка в спідній сорочці і з розплетеним волоссям.</p>
	<p>— Звідки вона довідалася, що я заготовляю сіно? — стривожився косар. — Я ж нікому нічого не казав!</p>
	<p>За кілька метрів він побачив її суворе обличчя.</p>
	<p>— Не підходь! — наказав грізно.</p>
	<p>Одначе засторога не подіяла. Відскочив убік, але й це не врятувало, простоволоса з розпростертими руками йшла на нього. Щоб якось відлякати непроханицю, почав розмахувати довкіл себе косою. Проте вона кидалася під гостре лезо...</p>
	<p>Й тоді чоловік згадав, що врятуватися від напасниці можна за допомогою відворотного зілля. Глянув довкруги, а неподалік ріс кущ тої. Він висмикнув бадилину, на якій квітли сині пелюстки, що нагадували півнячі борідки, й затиснув стебло в долоні; на диво. Напасниця зупинилася, грізно глянула на чоловіка й невдовзі зникла з виду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14. Тоя. Записано в смт.Безбородьки Драбівського району від Онопрієнко Євдокії Микитівни (1923). 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
