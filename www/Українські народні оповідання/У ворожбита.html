<!--#include virtual="/-/inc/general__page_start.inc" -->
<title>У ворожбита ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «У ворожбита» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/У ворожбита.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">У ворожбита <br><span class="article__headerDescription">Народне оповідання Гуцульщини</span></h1>
	<p>У Нижньому Березові жили два браття. Оден був порядний ґазда, а другий злодій. Старший складав ґроші, а молодший украв. Жаль було старшому за грішми, та й пішов він до молодшого скаржитися, що має велику шкоду. І сказав старший брат, що піде аж у Дихтинець до ворожбита Тарадуди.</p>
	<p>І попросив молодшого брата, аби його супроводив. Старший узяв з собою на дорогу грошей та й харчів, бо до Дихтинця далеко.</p>
	<p>Прийшли вони до ворожбита, старший брат сказав, з якої причини прийшли. І сказав Тарадуда в присутності їх обох:</p>
	<p>— Я так зроблю, що хто взяв гроші, тому голова з плеч упаде. Але за таку роботу треба заплатити.</p>
	<p>І дав старший брат Худяк ворожбитови десять австрійських банок. Та й поставив Тарадуда ті гроші на полицю. І пішов зі старшим братом почерез сіни до другої хати по жабу. Та виніс жабу надвір і взяв сокиру, щоб рубати їй голову. Скоро відпаде в жаби голова, так має відпасти і в злодія, що вкрав гроші — так сказав ворожбит.</p>
	<p>А цей молодший лишився в хаті та й украв у ворожбита ту десятку з полиці. Сховав її в пазуху, сів на лаву та й думає: «Як маю гинути, то встиду мені за ці гроші не буде». Сидить злодій на лаві та й крутить головою, пробує, чи не відпадає, чи ще тримається. А ті два зайшли до хати. Випили втрьох могорич. Та попрощалися браття з ворожбитом та й пішли з Дихтинця додому. Коли вони відійшли вже далеко, так, що Тарадуда вже не міг їх догнати, злодій каже:</p>
	<p>— Знаєш що, брате? То я вкрав у тебе гроші. Я їх маю при собі. І я тобі їх віддаю.</p>
	<p>Та витяг гроші з пазухи та й віддав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 12 лютого 1984 року Від Ґеника В. С. (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
