<!--#include virtual="/-/inc/general__page_start.inc" -->
<title>Розкошівка ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Розкошівка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Розкошівка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Розкошівка <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>До 1921 р на нинішніх землях села Розкошівка були окремі поселення розташовані в різних місцевостях, які називалися: Пукалівське, Парфенове, Лозіцьких, Кутулупів (біля цвинтаря).</p>
	<p>У 1921-23р почали переселятися у село, яке створювалося понад річкою, люди із села Русалівка. Остільки простору для забудівель було дуже багато, то і село назване Розкошівка (від слова розкішний). Першими, хто почав будувати, були Білецькі, Балани.</p>
	<p>Цікаво те, що хати будувалися за одним стилем архітектурним (кімната, сіни). Хати були вимурувані із глини, а вкриті соломою(снопами). Біленькі мазанки були дуже подібні між собою. Інколи господарі навіть робили обмін хатами у випадку, коли засварювалися із сусідом. Що цікаво, що із фруктових дерев насаджувалися лише вишні, а із декоративних — явір. Навесні село потопало у вишневому цвіті.</p>
	<p>Перше весілля у селі було у красивої дівчини на ім’я Яринка. Керуючим пана Русаловського був Розкошевський, який одним із перших переселився із Русалівки. 1924 року він був репресований і більш у село не повернувся. Можливо, і назва села походить від цього прізвища.</p>
	<p>Земля здебільшого оброблялася виготовленими самотужки дерев’яними плугами, в яких запрягали коней, волів, корів.</p>
	<p>В кінці 20-х років, першого трактора у село пригнав Прокіп Дробаха. До 1933 року селяни жили заможно, бо було вдосталь землі, яка власно оброблялася і давала гарні врожаї. Тому над селом в вечірній час завжди було чути з різних сторін, як звучала гарна українська пісня.</p>
	<p>Не думало село, що у 32-ЗЗ році прийде велике горе. Люди пухли і вмирали з голоду. Вже не чути було пісень, а майже у кожному дворі був стогін, плач, крик знедолених, голодних моїх односельчан. А активісти в цей час ходили попід хати і збирали все до останньої крихти. Загинуло від страшної голодної смерті 80 чоловік.</p>
	<p>Та вистояли мої односельці страшні роки голодомору і вже в 1935 році зібрали хороший урожай. Люди стали оживати.</p>
	<p>Було б непогано, якби в 1941 р страшна фашистська нога не ступила в моє село. Чоловіки і молоді хлопці пішли боронити рідну землю, а жінки з маленькими дітками (а і із старих чоловіків був лише Білецький Кіндрат), залишилися в окупованому німцем селі. Німці лютували і в 1942році вивезли до Німеччини молодих дівчат, підлітків-хлопців і село зовсім опустіло. Декілька разів Розкошівка переходила з рук німців до Радянської Армії. В 1944 році радянські війська евакували всіх жителів села. Лишилися тільки ті, хто не міг іти. (В погребах залишилися Сокотюк Євдокія із донькою Вірою, Горкун Параска з дочкою Ганною, Пукаленко Ганна з дочкою Марією). Ці нещасні були очевидцями страшної пожежі. Село горіло пекельним вогнем. Залишилася тільки одна хата, Анущенко Кирила, бо була вкрита бляхою.</p>
	<p>Ті, що були евакуйовані, дійшли до Крачківки і там отримали звістку про те, що радянські війська село звільнили. Люди повернулися, але застали страшні спалені хатні руїни. Деякі елементи хат уціліли (печі, штандари, погреби) там люди і проживали. Добре, як було тепло, тихо, сонячно, а в дощову погоду доводилося виходити просто на вулиці. Дякувати Богу, що це був березень місяць.</p>
	<p>За все літо в селі виросли хати, такі ж самі біленькі мазанки. Це був 1944 рік. Жінки з дітьми будувалися, засівали ниви і з нетерпінням чекали на повернення своїх чоловіків. До села не повернулося із далеких фронтових доріг 56 чоловік.</p>
	<p>Післявоєнний період був нелегкими для моїх односельців. Школи в селі не було. Діти ходили на навчання до сусідніх сіл. Закінчували по чотири класи, а пізніше вже було організовано семирічну школу (не в нашому селі).</p>
	<p>Перша початкова школа у селі була утворена у хаті старенької баби Марії на прізвисько Гананихи. Перші вчителі — Руденко Я.В. та Білоус М.М. У 60-х утворено було радгоспне господарство на базі села Мар’янівки і наше село теж увійшло до цього складу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49. Розкошівка. Записано в Розкошівці від Таран Марії Пилипівни (1922) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
