<!--#include virtual="/-/inc/general__page_start.inc" -->
<title>Про бичка — нечисту силу ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Про бичка-нечисту силу» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про бичка-нечисту силу.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про бичка-нечисту силу <br><span class="article__headerDescription">Демонологічна розповідь Чернігівщини</span></h1>
	<p>У нас такий порядок: як помре людина, то читачка читає Боже слово. То вона багато по людях читала. Жила сама і нічого не боялася. От якось сидять люди, вечеряють, а з ними читачка. Вони й питають:</p>
	<p>— Скажіть, бабо, чи справді є нечиста сила?</p>
	<p>А вона й каже:</p>
	<p>— Я вже стільки прожила на світі і сорок років читаю по людях і нічого не бачила, не чула. Нічого й не боюся.</p>
	<p>Отак вона одвітила. От люди й вирішили, що раз вона стільки прожила і ночами проходила та й нічого не боїться, то й нема чого боятися.</p>
	<p>Коли ж ідуть багато жінок, а з ними й читачка. Зайшли вони далеко до обриву та й попросили читачку там переночувати. Та погодилася і залишилася.</p>
	<p>Коли дивиться біжить бичок і прямо на неї. «А вступлюся я за</p>
	<p>вербочку»- подумала читачка. Стала і стоїть. Та й каже до бичка:</p>
	<p>— Дак ми тебе споминали, а ти вже й прибіг.</p>
	<p>Бичок нічого не каже, тільки тупцює поруч. А вона вже й боїться йти. А тоді думає: «Буде, що буде. Йду!». Одійшла вона, а бичок лобом постукав у ту вербу, де вона стояла та й погнався за нею трохи. А тоді залупив хвоста і побіг назад.</p>
	<p>Прийшла додому, замкнулася та й лягла спати. Думає собі: «Годі мені валасаться по світу, хоч би й убив мене, то що».</p>
	<p>Більше ніхто не з’являвся їй. А той бичок прийшов, щоб довести, що є таки на світі нечиста сила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13. Про бичка — нечисту силу. Записав Микола Зінчук у Плоскому Носівського району від Перепечай Мотрі Андріївни (1923) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
