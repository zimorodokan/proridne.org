<!--#include virtual="/-/inc/general__page_start.inc" -->
<title>Чого заслаб тато ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Чого заслаб тато» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Чого заслаб тато.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Чого заслаб тато <br><span class="article__headerDescription">Демонологічна розповідь Бойківщини</span></h1>
	<p>Мій тато служив у пана. А пан для всіх слугів мав кухню і там їх годував. І була там кухарка, котра варила їсти, дуже файна дівка. Набіло вбрана була, як звичайно кухарі. Тато ішов з вечорниць до стайні лошакам воду давати. Ніч була дуже місячна і був сильний мороз. Дивиться тато, а на перелазі сидить дівка, обернена до тата плечима. Тота сама кухарка. Тато любив ту кухарку. Тихо підійшов тато ззаду і обіймив її. Обіймив, а в руках ніц нема — пропала дівка.</p>
	<p>Прийшов тато домі і повідав свому татови всю ту пригоду. І відразу ляг та й дуже тяжко захворів. Так, що на другий день дідо ходив годувати коні, бо тато вже лежачий був.</p>
	<p>І лежав тато сім тижнів, і не міг їсти, і дуже тяжко слабий був. Взяв дідо з тата сорочку і пішов у село Довге до ворожки. Приніс ту сорочку, а ворожка каже:</p>
	<p>— Чого-сте так запізно прийшли, аж у сім тижнів? Чо’ ви борше не прийшли? Тяжко буде врятувати його.</p>
	<p>І сказала та баба:</p>
	<p>— Набери води в річці з дев’ятьох бродів, до схід сонця набери. Вмиєш його тою водою і даш йому трошки тої води напитися. І так дев’ять раз до схід сонця.</p>
	<p>Дід то все зробив, і за два тижні тато вже ходив по світі.</p>
	<p>І повідала дідови та ворожка, що про такі речі не можна ніколи повідати, як прийдеш домі. І не лягати в ту ніч спати. А мій тато не знав, повів батькови й мамі і ляг спати. Від того й заслаб.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Підгородці, Сколівського району, Львівської області 15 грудня 1990 року Від Дмитра Якуца (1909)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
