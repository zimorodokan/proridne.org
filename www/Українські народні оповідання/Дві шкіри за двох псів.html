<!--#include virtual="/-/inc/general__page_start.inc" -->
<title>Дві шкіри за двох псів ☼ Народне оповідання ☼ Народна творчість</title>
<meta name="Description" content="Українське народне оповідання Гуцульщини «Дві шкіри за двох псів» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дві шкіри за двох псів.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дві шкіри за двох псів <br><span class="article__headerDescription">Народне оповідання Гуцульщини</span></h1>
	<p>Ішли вівчарі з вівцями весною на полонину. Мали з собою бутей овець і три собаки. І мали трембіти, сопілки. На конях везли струмент від полонини. Зайшли в ліс. Вибігає вовк і нападає на вівці. А два собаки боронять овець. І вовк хапнув одного пса і потягнув у ліс. І там його з’їв.</p>
	<p>Пішли вони далі. Ідуть, ідуть, знов вовк нападає на вівці. Знов два собаки боронять, і вовк одного хапнув. Ідуть вони далі то полем, то лісом, а двох собак уже нема. Вовки з’їли. Підходять вони з вівцями під полонину, вилітають з лісу два вовки.</p>
	<p>Уже один пес боронить вівці. А вівчар підоймив двостволку, приклався і стріляє вовка. Одного вбив, а другий підскочив догори. А вівчар з другої льофи убив і того.</p>
	<p>Недалеко вже було до полонини. Забрали тих вовків на шнур, почепили на патик і понесли т’стаї. Полупили, шкіри зняли й продали. Мали за двох псів дві шкіри.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 17 серпня 1984 року Від трембітаря Ілька Васильовича Топузяка (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
