<!--#include virtual="/-/inc/general__page_start.inc" -->
<title>Крики в зворі ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Крики в зворі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Крики в зворі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Крики в зворі <br><span class="article__headerDescription">Демонологічна розповідь Гуцульщини</span></h1>
	<p>Робили ми в лісі, різували дерево. Це було зимою. Ми, космацька бригада, були на одній стороні, а на другій стороні, за потоком, робили брустурські. І попало свято, день Сави. Ніхто з коснецьких не робив. Всі ми сиділи в колибі, грали в карти, співали, гомотіли, байки приказували. І брустурські не робили. А один чоловік з брустурської бригади підговорив ще штирьох, і пішли вони в цей день робити, різувати дерево. Виривали вони в зворі примерзле до землі дерево, один зайшов поміж ті колоди, а вони його стиснули І задушили. І цей чоловік — його звали Славко — був саме той, що підмовив інших іти на роботу в свято. Його положили на купу лому, поклали ватру і коло него вартували. А один пішов у магазин до телефону, подзвонити у лісництво, що одного чоловіка вбило дерево.</p>
	<p>На другий день прийшла комісія, збадала його, потому люди знесли його на штреку. І поховали його в Микуличині.</p>
	<p>Потому, після цего похорону, люди робили в тому лісі далі. І чули вони, як ночами той умерший кричить на тім зворі, де його вбило. Перший раз він так кричав, як коло роботи: «Гой! Гой!» А відтак співав і іграв на скрипці. Нас було шістдесять чоловік у колибі, і ми всі це чули. І брустурські чули. І кричав він у тім зворі, аж поки ми не кінчили ту роботу і не пішли відти додому. Аж три штирнадцятки кричав (у штирнадцять день нам платили плату).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач-Бані, Косівського району, Івано-Франківської області 17 серпня 1984 року Від І.В. Топузяка (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
