<!--#include virtual="/-/inc/general__page_start.inc" -->
<title>Подвиг ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Подвиг» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Подвиг.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Подвиг <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Закінчувався останній шкільний рік. У передчутті розлуки десятикласники стали добрішими, уважнішими, чуйнішими один до одного.</p>
	<p>Літові цього року нетерпилося. 21 травня, а в річці вже всі купалися. На березі дівчатам десятикласницям було весело, безтурботно, легко. За річкою, у вербах, обізвалася раптом зозуля.</p>
	<p>— Зозуле, зозуле скільки мені літ жити? — гукнула Оля.</p>
	<p>Птаха кувала, кувала і замовкла.</p>
	<p>— Чого така скупа? — засміялася Оля.</p>
	<p>Зозуля озвалася знову щедро відраховуючи роки.</p>
	<p>Подруга Ліда спробувала полежати у воді на спині, але в неї нічого не</p>
	<p>вийшло.</p>
	<p>— А я зараз навчуся плавати! — заявила Оленка і рішуче попливла на глибоке. Раптом вона крикнула розпачливо раз і вдруге, зникла під водою, випірнала і знову крикнула.</p>
	<p>— Та вона ж тоне, Олю! — перелякано закричала Ліда.</p>
	<p>Рвучко і розмашисто викидаючи руки, Оля попливла на виручку. Оленка вже захлиналася на глибоководді. Оля підштовхувала її безпорадну до берега. Від швидкої плавби, і, мабуть, від хвилювання відчула в собі глибоку втому. Але треба, треба... Вибиваючись із останніх сил, вона підштовхнула подругу до прибережного рогозу, за який можна надійно вхопитися. Нарешті...</p>
	<p>Іще мить і вона сама буде під захистом берега. Іще мить...</p>
	<p>Переборюючи в собі смертельну втому, Оля викинула обидві руки вперед, вдарила ними по воді і відчула раптом, як нестерпний біль пронизав тіло: судома звела ногу. Одразу забракло повітря, шалено закалатало серце. Вода накрила її з головою. Оля втримала крик, бо розуміла, що рятувати її нікому, намагалася виринути сама і збагнула з відчаєм. Що й друга нога їй не підкоряється.</p>
	<p>Неймовірним зусиллям вона виринула на поверхню, на мить побачила синє небо, синє-синє... Почула, як кричали дівчата на березі, встигла ще подумати: «Оленка в безпеці...». Ця думка ніби звільнила її від чогось дуже складного і важкого, вона відчула раптову полегкість і на повні груди вдихнула річкової води.</p>
	<p>Сині хвилі Росі зімкнулися над Олиною головою. Першим почув лиху новину учитель англійської мови Вадим Олександрович Мельников, він же знайшов Олю на дні річки. Проскочила Сахнівкою „швидка допомога», заметушилися люди: чорна звістка миттю розлетілася по селу.</p>
	<p>На шкільному подвір’ї збирались люди. Всі стривожені, пригнічені, насторожені. Хто знав хто й не знав Олю Лисенко — горе було спільним.</p>
	<p>Поховали Олю в її рідному селі Бровахи на сільському цвинтарі. Плакала за Олею вся школа, плакали односельці бровахівчани. Така вона була розумниця та чемна, що хлопці-старшокласники мріяли мати її за свою майбутню дружину.</p>
	<p>Нині вона на Дошці пошани як золота медалістка. Медаль і атестат щорічно 21 травня випускники приносять на Олину могилу разом із квітами. А в класі на її парті (математичний кабінет) красується великий букет польових ромашок, які Оля так любила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>56. Подвиг. Записано в Корсунь-Шевченківському від Бзенко Лідії Григорівни (1958) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
