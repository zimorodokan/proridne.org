<!--#include virtual="/-/inc/general__page_start.inc" -->
<title>Бабка дала світ бачити ☼ Народне оповідання ☼ Народна творчість</title>
<meta name="Description" content="Українське народне оповідання Буковини «Бабка дала світ бачити» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Бабка дала світ бачити.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Бабка дала світ бачити <br><span class="article__headerDescription">Народне оповідання Буковини</span></h1>
	<p>Було мені тоді штирнадцять років. Моя мама забрала нас, троє дітей, на поле прашувати. Літо було дуже дощове, а день тоді випав жаркий. Ми допрашували до полудня, і тут люди повиділи маленьку хмарку на самому краю неба, на заході. Та хмарка все росла й росла і скоро закрила сонце.</p>
	<p>Всі люди почали тікати з поля — хто возами, а хто пішака. Але нікому не вдалося ні добігти, ні доїхати — усіх намочило. І ми з мамою дуже намокли. Коли прийшли додому, мама переоділа мене в суху одежу, і я ляг відпочити під хатою на приспі. Ляг і заснув.</p>
	<p>Коли прокинувся, то вже до хати зайти не міг, мене занесли. Почало пухнути коліно. Багато неділь робився мені нарив. Повезли мене до доктора Кирила в Ожів. Доктор сказав:</p>
	<p>— Це буде в тебе довго. Дай, Боже, щоб воно тобі розійшлося, а як не розійдеться, то будеш бідити довго.</p>
	<p>Через вісімнадцять неділь одкрилася в мене рана. З неї текло. Безперервно текло три роки. І так роз’їдало кість, що я сам тягнув пінцеткою зі своєї ноги роз’їдені кості. Повезли мене в Бричани, і доктор сказав:</p>
	<p>— Хвороба незлічима. Треба одняти ногу. А я сказав татови:</p>
	<p>— Везіть мене додому. Я хочу раз умирати і в одному місці, а не по кускови. Най мене поховають у Непоротові.</p>
	<p>Привіз мене батько додому. Прикликали бабку, і бабка примовляла від «волокна» — нічого не помогло. Прийшла друга бабка та й каже батькови:</p>
	<p>— Достаньте йому рога з корови або д бика. Достали мені рога з погибшої скотини. І каже бабка:</p>
	<p>— Варіть його, щоб дві години кипів.</p>
	<p>Поклали ми той ріг в баняк, і він дві години кипів. З середини рога все відстало, і я витягнув то все. Ріг став м’який, я вирівняв його, дав йому остигнути і зчистив верхній шар гострим ножем. Бабка каже:</p>
	<p>— Тепер стружи цей ріг і прикладай стружки до ран. Тілко не стружи склом, а ножем.</p>
	<p>Став я той ріг стругати і прикладати стружки до ран. А було в мене в нозі уже п’ять дір, і з усіх текло. І ногу мені зігнуло так, що я не міг ходити. Стружки наповнювалися тою рідиною з рани, і я по три рази на день відкидав їх і прикладав інші, сухі. Та й помітив, що рани мої стали зменшуватися.</p>
	<p>Повезли мене в Секуряни до доктора Крафта. Доктор розбинтував рани, відкинув мокрі стружки з рога в таз і питає:</p>
	<p>— Що то ти прикладав?</p>
	<p>Я йому сказав, що стружений ріг з корови.</p>
	<p>— З якої корови — живої чи погибшої? — спитав він мене.</p>
	<p>— З погибшої, — сказав я. А він мені:</p>
	<p>— Тобі мало цеї хвороби? Ти хочеш собі ще сибірки знайти? І зачав мене за той ріг сварити. А я кажу йому:</p>
	<p>— Я не хочу ні цеї хвороби, ні сибірки. Я чую, що від цего рога мені стає легше.</p>
	<p>Доктор взяв пінцеткою з таза той мокрий ріг, підсунув під мікроскоп і повидів через мікроскоп сліди мікроба на рогови.</p>
	<p>— Ану, подивися сам, — каже він мені.</p>
	<p>Я подивився. На роговій стружці такі сліди, як червак або равлик проліз. А доктор каже:</p>
	<p>— Я тобі не даю ніякого рецепта, ніякої масти — нічого. Їдь додому і продовжуй лікуватися рогом, так, як ти лікувався.</p>
	<p>А собі доктор записав у свій карнет все: як я приготовляв того рога і як прикладав.</p>
	<p>Я поїхав додому і лікувався. І вилікувався. Сьогодні мені вже вісімдесят років, а я ще живу, ходю і роблю помаленьку. І все споминаю ту бабку — вона дала мені світ видіти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Непоротов, Сокирянського району, Чернівецької області 17 березня 1979 року від Івана Степановича Боднаря (1898 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
