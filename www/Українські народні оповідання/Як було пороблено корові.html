<!--#include virtual="/-/inc/general__page_start.inc" -->
<title>Як було пороблено корові ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Чернігівщини «Як було пороблено корові» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як було пороблено корові.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як було пороблено корові <br><span class="article__headerDescription">Демонологічна розповідь Чернігівщини</span></h1>
	<p>Розтелилася в нас корова. Теля забрали в хату, а я пішла, щоб її подоїти. Дак до неї підійти не можна, б’ється так, що не підступитися. Тоді ми давай до ворожки. А в Колесниках була така, що ворожила коровам. Мій дід був сторожем на фермі та й привіз ввечері ту бабу-ворожку.</p>
	<p>Вона товста була і тільки встала з саней та й каже:</p>
	<p>— Ану, виводьте свою корову!</p>
	<p>Я залигала, а вона б’ється ногами, доїти не дається. А ворожка дивиться та й каже:</p>
	<p>— Та їй ще пороблено було, як теляти не було.</p>
	<p>Позбирала вона сіна в сараї, поклала в гладишку. А тоді закип’ятила води та й залила те сіно. І вчить нас:</p>
	<p>— Оце щоб сьогодні нікому нічого не давали з хати, навіть рідній мамі, бо все піде прахом.</p>
	<p>Пішла вона, а мені треба було чогось побігти до сусідки. От я й наказала чоловікові, щоб нікому нічого не давав.</p>
	<p>Приходжу додому, питаю чи приходив хто.</p>
	<p>— Так, — отвічає чоловік, — приходив Петро (це наш сусід).</p>
	<p>— Чого приходив?</p>
	<p>— Закурить.</p>
	<p>— І ти дав?</p>
	<p>— Дав.</p>
	<p>Так нічого й не допомогло нашій корові.</p>
	<p>А ще пам’ятаю, в сусідів була корова, спокійна така. І теж почала рогами й ногами бити. Чоловік той, хазяїн, не вірив у ворожки, тож жінка сама пішла до своїх сестер і розказала про біду. А ті їй порадили піти в Колесники.</p>
	<p>— А що буде, як чоловік узнає?- питає вона.</p>
	<p>— Не узнає.</p>
	<p>Дали їй хлібину, бо треба було там з хліба починати. Пішла вона. А ворожка, навіть не бачачи корови, сказала, що їй пороблено було ще, як теляти не було.</p>
	<p>— Поробила тобі жінка, — каже ворожка, — вона з матір’ю живе та клята така. Зараз вона обов’язково прийде щось просити. Не давай їй навіть</p>
	<p>соломинку.</p>
	<p>От прийшла жінка додому. Чоловік поліз на стайню сіна скидати, а жінка ішла до корови. Дивиться, йде та, що поробила та прямо до них.</p>
	<p>— Чи нема у вас трохи клею? — питає. — Мені б чуні заклеїти.</p>
	<p>— Ні, нема, — отвічає та.</p>
	<p>— Та хоч трішечки.</p>
	<p>Нічого їй не дали. Пішла жінка доїти корову, а та стоїть, як укопана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27. Як було пороблено корові. Записав Микола Зінчук у Плоскому Носівського району від Луценко Надії Денисівни (1926) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
