<!--#include virtual="/-/inc/general__page_start.inc" -->
<title>Сусідка-відьма ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Сусідка-відьма» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Сусідка-відьма.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Сусідка-відьма <br><span class="article__headerDescription">Демонологічна розповідь Полтавщини</span></h1>
	<p>Було це дуже давно. В наших краях водилася всяка нечисть. Може й зараз водиться, не знаю. Бувало, йдеш по лісу з роботи, вчепиться щось тобі за плечі. Велике таке, з лапами, як у собаки. Отак і йдеш, бо таке ж воно сильне, що не подужаєш. Дійдеш до своєї хати, воно відчепиться. Повернешся подивитися, що то було, а його вже немає. Було таке не з одним, а з багатьма людьми.</p>
	<p>Одному чоловікові порадили: «Коли дійдеш до хати, схопи його за лапи і тримай, що є сили, не відпускай». Так він і зробив, як радили.</p>
	<p>Йде він додому, чує: вчепилося. Йде далі. Як став до хати підходити, схопив за лапи і тримає. Тільки хотів постукати у двері, замість цього «чогось» з’явилася в руках сусідка. Вона виявилася відьмою. Стала стара жінка просити:</p>
	<p>— Не кажи, будь ласка, нікому. Не кажи. За це піди купи корову, найгарнішу, яка тільки є. Буде вона давати багато молока, найкращого. Тільки, будь ласка, не кажи нікому.</p>
	<p>Чоловік повірив старій жінці. Позичив у родичів гроші, бо в той час була біднота. Пішов на базар, знайшов найстарішу, найгіршу, дуже худу корову та й купив її. Слова сусідки справдилися. Корова давала багато хорошого молока. Жінка цього чоловіка ходила продавати молоко. Через деякий час чоловік віддав борг. А інше продане молоко йшло у прибуток його родині. Вони жили добре.</p>
	<p>Через декілька років сусідка-відьма померла. Чоловік відразу зрозумів, чому корова перестала доїтися. Він сказав дружині, що треба продати корову. На що жінка відповіла:</p>
	<p>— Навіщо? Вона ж так добре доїлася. Скоро напевно знову буде молоко давати.</p>
	<p>Тоді чоловік розповів їй про сусідку-відьму, про те, як спіймав її і про те, що вона обіцяла в обмін на мовчання.</p>
	<p>Хочете вірте, хочете — не вірте, та це було насправді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. Сусідка-відьма. Записано в місті Кременчук від Пузенко Олександри Степанівни (1937) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
