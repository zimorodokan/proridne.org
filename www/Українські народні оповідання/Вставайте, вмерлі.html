<!--#include virtual="/-/inc/general__page_start.inc" -->
<title>Вставайте, вмерлі ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Вставайте, вмерлі» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Вставайте, вмерлі.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Вставайте, вмерлі <br><span class="article__headerDescription">Демонологічна розповідь Бойківщини</span></h1>
	<p>Ішов п’яний поляк попри цвинтар та й каже:</p>
	<p>— Вставайте, мертві, будете пироги жерти! А йому хтось відповідає:</p>
	<p>— Ми прийдем, заладься.</p>
	<p>— Він дуже настрашився. Іде до ксьондза і давай усе йому це казати. Тоді ксьондз пошукав по книжках і знайшов таке:</p>
	<p>— Коли ти так сказав, то заладься. Бери з церкви хрест і свічки. Візьми мир, той, що ним у церкві милується. Постав то все на стіл у стодолі і втвори одні двері й другі. А сам будеш стояти в стодолі в кутику.</p>
	<p>Він так і зробив: поставив то все посеред стодоли, одні двері втворив і другі. І зачали йти безперестанку мертві. Сами беруть мир і мируються, і в одні двері заходять, а в другі виходять. Це ті, що нехрещені померли. І дуже велика сила їх пройшла, без рахунку.</p>
	<p>Він стояв у кутику, і напослідку оден з тих мертвих його питає:</p>
	<p>— Хто тебе на то порадив? Він не каже. А мертвий йому:</p>
	<p>— Аби-с знав, що позагробове життя є, і нас більше не зачіпав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Красне, Рожнятівського району, Івано-Франківської області 18 жовтня 1994 року від Петра Івановича Мельника (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
