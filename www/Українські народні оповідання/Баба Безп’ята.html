<!--#include virtual="/-/inc/general__page_start.inc" -->
<title>Баба Безп’ята ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Баба Безп’ята» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Баба Безп’ята.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Баба Безп’ята <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Багато таємного, незвичайного було раніше в світі. Чорти людям являлися, відьми чаклували: і силу у людей забирали, і худобу псували, і могли перекинутися у будь-яку тварину.</p>
	<p>У селі жила молода дівчина, і казали, що вона відьма. Трохи сторонилися її. А на їхньому кутку села жив парубок, красивий, роботящий. Раз повертався пізно з гуляння, йшов пустирем. А йому на плечі щось як стрибне. Він злякався та почав ту істоту від себе відривати. А вона чорна, волохата, як кішка. Він у двір свій забіг, схопив сокиру та лапи давай рубати, якими вона пояс обхопила. А потім нестямився, як в хаті опинився. А де та кішка ділася, хтозна.</p>
	<p>Дівчина-відьма довго хворіла, її ніде не було видно. А коли одужала, люди побачили, що п’ят у неї немає, вона шкутильгала, ходила з палицею.</p>
	<p>А в старості її називали баба Безп’ята.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23. Баба Безп’ята. Записала Лобінська Ольга від Барабаш Лідії Степанівни (1942) в с. Олексіївка Нікопольського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
