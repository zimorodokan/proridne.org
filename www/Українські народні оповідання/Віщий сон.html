<!--#include virtual="/-/inc/general__page_start.inc" -->
<title>Віщий сон ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Віщий сон» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Віщий сон.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Віщий сон <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>У моєї бабусі до війни було троє дітей — троє синів: Іван, Микола, Володимир. Чоловік пішов на фронт, а вона залишилася з дітьми та із свекрухою.</p>
	<p>Коли бомбили німці село, то всі ховалися у погреби. Так зробили і вони: моя бабуся Василина разом із найменшим, він був на руках, спустилася аж у саму яму погрібну. А свекруха бабусі разом із двома онуками стали на східцях. Бомба розірвалася неподалік і влучила в погріб. Старших хлопців убило відразу, а свекруху ранило у живіт.</p>
	<p>Її поклали у вагани і повезли до шпиталю в Підгородню. Так про її долю нічого і невідомо. На цвинтарі нагорнута могила і підписано її ім’ям. Кажуть, що вона померла ще по дорозі до шпиталю. Бабуся ж моя після смерті хлопців не говорила більша місяця, заніміла. Вона весь час плакала. І ось однієї ночі рипнули двері. Вона побачила як увійшов маленький дідусь весь у білому. Волосся і борода були довгі і білі. Він сказав їй:</p>
	<p>— Не плач, бо діти твої мокнуть у ставку і ніяк не можуть вийти на берег. Ти подивись, вони стоять по горло у воді, а інші граються.</p>
	<p>Після того бабуся побачила ставок, діти у ньому стоять хто де, а її хлопці найглибше у воді. Інші діти бавляться на березі, на травичці, сонце сяє. А діти всі ті, кого побило у війну.</p>
	<p>На другий день бабуся почала розмовляти. Більше вона не плакала, боялася втопити своїх дітей.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18. Віщий сон. Записала Мельникова О. Ф. від Беремеш Василини Іванівни (1908 р. н., нині покійної) в с. Рай поле Межівського району 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
