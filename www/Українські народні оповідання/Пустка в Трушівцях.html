<!--#include virtual="/-/inc/general__page_start.inc" -->
<title>Пустка в Трушівцях ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Пустка в Трушівцях» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пустка в Трушівцях.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пустка в Трушівцях <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Жила одна відьма там, де зараз ніхто не живе. І місце те звуть Пусткою, бо дійсно, що там пусто: ні травинки, ні деревця, один пісок і бруд. Адже відьма — це нечиста сила. Та вона після себе нічого живого й не залишає. Хоча і була не такою вже винною, але відьомські чари взяли своє.</p>
	<p>Коли палили відьом, одна із них встигла передати малій Меланці свої відьомські сили. Дівчина була ще юною і до пуття не зрозуміла, що їй стара відьма шептала. Та як підросла, то прийнялася за своє ремесло. Одразу ніхто нічого не помічав, а потім почали придивлятися до неї, що вона і від людей віддаляється, і весь час собі щось під ніс бурмоче. Оселилася дівчина в лісі, відпустила довге волосся, ходила розхристаною. Та ніхто не міг нічого доказати і сказати, бо Меланку всі знали, як добру, завзяту, щиросердну дівчину. Не було такого дня, щоб вона не прибігла до своєї бабусі, не допомогла їй по господарству. Завжди було прибіжить, і те зробить, і тому лад дасть. Хороша була дівчинка. Всі думали, що захворіла вона чи горе яке мучить, тому, мабуть, і ховається у себе в лісі.</p>
	<p>Та потім помітили селяни, що засуха уже другий рік їх голодом морить. Молоді люди то виїжджають, то помирають, а діти не народжуються. Мов чорною хмарою село вкрилося. Почали селяни радитися, і вирішили приглянути за Меланкою. Пішли вночі до її хати підглядати у вікно. Аж зирк, а вона бісова дівка, розчесала волосся, наділа білу сорочку і пішла до Тясмина. Стала на березі і виє, мов собака, на місяць.</p>
	<p>— Он воно що, — здогадалися люди, — то ти нас голодом морити будеш? Так ми з тобою швидко розквитаємося.</p>
	<p>Та ну її в воду, а вона не тоне. Виходить, дійсно відьма. Спалили Меланку на вогнищі, а попіл по вітру розвіяли. А місця, де вона жила, й досі бояться, ввечері в ліс не ходять. Кажуть, що й понині чути у Пустці виття Меланки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Пустка в Трушівцях. Записано в Погорільцях від Омельченко Ганни Архипівни (1933) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
