<!--#include virtual="/-/inc/general__page_start.inc" -->
<title>Жила собі дівчинка Яринка ☼ Народне оповідання ☼ Народна творчість</title>
<meta name="Description" content="Українське народне оповідання Кіровоградщини «Жила собі дівчинка Яринка» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Жила собі дівчинка Яринка.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Жила собі дівчинка Яринка <br><span class="article__headerDescription">Народне оповідання Кіровоградщини</span></h1>
	<p>Скільки уже весен промайнуло з того часу, як бабуся розказала мені одну сумну історію. А вона досі живе в моїй пам’яті, як казка з далекого дитинства. А ось як це було.</p>
	<p>Колись давно в одному із навколишніх сіл жила дівчинка Яринка. Щебетуха була, співала гарно, а ще й розумниця неабияка була. Всі в селі її любили і поважали, бо кожному могла пораду дати і заспівати, якщо просили. А ще вона була лагідна, добродушна, жаліслива, готова була душу віддати, аби тільки всі були щасливі і здорові. Як вона раділа життю, цінувала кожну його мить!</p>
	<p>Було якось дуже сутужно. Рік видався неврожайним. Голодували всі, особливо страждали діти. Боляче було і Яринці. «Як їм допомогти?». Ця думка не давала їй спокою. І ось вона придумала, як вийти з такої ситуації, як полегшити страждання дітей. Вона буде ловити рибу в річці, варитимуть юшку, і якось виживуть.</p>
	<p>Тільки із-за гори появлялися перші промінці сонця, Яринка вставала, брала сачок і йшла до річки. Там вона залазила у воду, брела, не знаючи дна, ловила трохи риби, приносила додому. Коли на вигоні збиралися діти, то розпалювали багаття і варили юшку. Ось так вона допомагала в біді іншим.</p>
	<p>А одного разу діти не дочекалися Яринки. Де ж вона забарилася? Не прийшла вона того дня на вигін, і вдома її не було. Почалися пошуки. Аж наступного дня десь під вечір знайшли Яринку в очереті, але вже мертву. Не розгледіла вона глибокої місцини на дні річки, не змогла самотужки вибратися з неї і поплатилася життям. Ось так трагічно закінчилося життя ще зовсім юної рятівниці.</p>
	<p>Довго після тієї історії село ходило в жалобі. А щоб пам’ять про таку безстрашну дівчинку жила довго, те місце на річці, де її знайшли, називають Яринка. І кожен рік в день пам’яті померлих до Яринки приходять діти, схиляють голови і приносять квіти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5. Жила собі дівчинка Яринка. Записала від Гопи Павлини Іванівни (1937) у с. Оситна Новомиргородського району Горова Ірина.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
