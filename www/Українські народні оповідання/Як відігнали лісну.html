<!--#include virtual="/-/inc/general__page_start.inc" -->
<title>Як відігнали лісну ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Як відігнали лісну» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як відігнали лісну.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як відігнали лісну <br><span class="article__headerDescription">Демонологічна розповідь Гуцульщини</span></h1>
	<p>Одному чоловікови померла жінка. І він дуже сумував за нею. І його ся вчепила лісна. Вечером люди полягали в колибі спати, а та лісна ввійшла. Цей, що банував за жінкою, у цей час спав. Вона сіла коло него. А один чолввік, Бербенийчук, не спав і її видів. Видів, як вона сіла коло чоловіка. Вона щось тихо говорила йому, а він спав. Недовго вона коло него побула і пішла.</p>
	<p>Бербенийчук рано встав і сказав усім робітникам:</p>
	<p>— Ви нічого не виділи. А я видів, як до него приходила лісна. І сказав Бербенийчук:</p>
	<p>— Треба щось робити, бо лісна озме цего чоловіка.</p>
	<p>І пішов один з тих лісорубів додому і приніс барвінку і одилєн-зілля. Воно було замовлене, то зілля. Приніс він його в колибу, і тому чоловікови затачили то зілля в шапку.</p>
	<p>А на третю ніч приходить лісна знову. І зачала кругом колиби ходити. І плаче кругом колиби, і говорить:</p>
	<p>Та якби не той бервінок, не одилєн-зілля, Та було би нам, миленький, з тобою весілля. І сказала вона:</p>
	<p>— Я би була тебе забрала зі собою.</p>
	<p>І пропала вона від колиби і більше не з’являлася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач-Бані, Косівського району, Івано-Франківської області 17 серпня 1984 року Від І.В. Топузяка (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
