<!--#include virtual="/-/inc/general__page_start.inc" -->
<title>Українська сіра ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Українська сіра» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Українська сіра.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Українська сіра <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Якось ранньою весною, коли вербівські доярки перший раз випустили корів на пашу в лісосмугу, що понад яром, трапилася незвичайна пригода.</p>
	<p>Надвечір пастухи виявили, що пропала одна корова. Як не шукали того ж вечора, а потім і другого дня, жодних слідів пропажі не знайшли, Красуля як у воду впала. Пастухів оштрафували. Ще якийсь час погомоніли в селі про цю пригоду та й заспокоїлись, призабулося.</p>
	<p>Аж десь через півроку, пізньої осені, коли косили бадилля кукурудзи біля Бачиного узвозу, несподівано для всіх «застукали» в кущах верболозу серед поля Красулю. З синком — красивим бичком, якого вона народила на волі, втікши тоді весною з череди і десь заховавшись у чагарниках в яру. Красуля була молочниця, а що все молоко діставалось синкові, то він за літо на свободі виріс таким багатирем, що люди мимоволі замилувалися. Коли ж підійшли ближче, щоб налигати Красулю, і вона трохи насторожилася, позадкувала в кущі, то бичок, нахиливши голову, показав непрошеним гостям свої коротенькі, але дебеленькі роги. А Микиту Кир’яна так потурив лобом, що той аж ноги задрав. Не без пригод корову таки налигали, а бичок не дався, але пішов за матір’ю на ферму.</p>
	<p>Тут збіглися всі тваринники, Красуля признала свою доярку Надю і та від радісного хвилювання аж сльозу витерла. А коли почули доярки, що бичок турнув Кир’яна на полі, то влаштували біля ферми справжню виставу-потіху: мовляв, ану хто з мужиків підійде до бичка? А він ніби прийнявши виклик, турляв сміливців одного за другим. Нагодився ветфельдшер Петро Кущ, присадкуватий молодий чоловік, котрий любив хвастатися своєю силою, і пішов теж у наступ на «морячного бичка», як його встигли охрестити діти за те, що дебела шия була ніби накрита коміром матроської сорочки, що звисав від підборіддя аж до колін.</p>
	<p>Якщо спочатку бичок ще ніби грався, то тепер уже розгнівався не на жарт, і Куща попер добряче. Той не міг пережити такого сорому, що його бичок покачав і, схопившись на ноги, гукнув ще двох «потерпілих» на допомогу та з криком: «Зараз я йому зроблю таке, що «присмирніє», побіг за своїми інструментами та мотуззям. І була б «морячному бичкові» біда, якби в цю мить не нагодився головний зоотехнік пункту Держплемрозплідника української сірої худоби, що базувався в цьому ж таки селі, Петро Ковінька, який, почувши, що знайшлася Красуля з приплодом, на велосипеді поспішив на ферму. Він, ще під’їжджаючи на подвір’я, зрозумів, що затіває Кущ і втрутився енергійно. Крикнув суворим голосом:</p>
	<p>— Не смій!</p>
	<p>Зоотехнік підійшов до бичка, котрий крутився уже на прив’язі, оглянув його і сказав присутнім:</p>
	<p>— Цьому бичкові ціни немає! Мати в нього чистопорідна українська сіра, батько, хоч матір і «не бачив», бо цей малюк-багатир «із пробірки», але я-то знаю його родословну. Він гідний нащадок тих далеких прадідів сірих турів, що колись на волі гуляли в наших степах придніпровських... Ми його так і назвемо — Тур. Сьогодні ж заберемо на пункт, так буде краще, там відповідний раціон, догляд, хай росте, звикає до нашої атмосфери.</p>
	<p>В основу сюжету оповідання чи повісті покласти події, що відбувалися у Вербівці, яка стала центром боротьби за розмноження худоби української сірої породи, добре пристосованої до місцевих умов, витривалої, крупної. Воли добре служать у господарстві тягловою силою, нагромаджують багато м’яса, дають чудову шкірсировину.</p>
	<p>Але всі зусилля вченого зоотехніка П.Ковіньки та його вірних помічників по створенню ферм української сірої худоби зводяться нанівець втручанням у цю оправу керівників районного та обласного масштабу. Свої провали в роботі, безпорадність у керівництві сільським господарством, що привело до вкрай убогої кормової бази, фактичного утримання худоби цілий рік упроголодь, внаслідок чого низька продуктивність ферм — все це горе-керівники прагнуть «списати» на «малопродуктивну сіру українську породу», з якої «ні молока, ні м’яса». Дають вказівку схрещувати корівок, захарчованих ще з перших днів життя (без молока), а потім і все життя на бідному раціоні, з бугаями м’ясної породи, як це радив академік М.Т.Лисенко. Плід-метис розвивався ненормально. Більшість корів не розтелилися, загинули.</p>
	<p>Боротьба навколо «української сірої» — бути їй чи не бути — розгорнеться настільки жорстока, що вченому з Києва, редактору сільськогосподарського журналу, який приїхав у село після публікації статті зоотехніка Ковіньки, (бо у редакцію прийшов гнівний протест із райкому) тут, на місці, влаштували аварію. Самоскид зіткнувся з «Жигулями» вченого і він загинув. А зоотехнік був травмований. Інтриги, боротьба продовжувалися й після цього. Зоотехнік і його прибічники не можуть зрозуміти, в чому справа, чому ведеться така непримиренна атака на Держплемрозплідник і на колгоспи, які тримають ферми української сірої худоби. Нарешті, все проясняється, коли на одній нараді обласний керівник у запалі своєї критики недоліків у «постановці племінної справи у тваринництві» не гаркнув:</p>
	<p>— Впертість, з якою дехто тримається за «сіру українську породу», скажемо прямо, віддає душком буржуазного націоналізму!</p>
	<p>На другий день переляканий секретар райкому, прихопивши з собою головного ветлікаря району, а в колгоспі ще й згадуваного на початку цих моїх нотаток і ветфельдшера Куща, примчали на пункт каструвати племінних бугаїв.</p>
	<p>Скориставшись відсутністю головного зоотехніка (був у Києві), ці запопадливі «борці проти буржуазного націоналізму» зробили тут своє діло. Тур став останньою їхньою жертвою, але при цій екзекуції порвав пута і так борснув ногою, що Куща вбив насмерть, а секретаря поцілив кім’яхом гною, що був між ратицями...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46. Українська сіра. Записано у Вереміївці Чорнобаївського району від Колінька Петра Антоновича (1921) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
