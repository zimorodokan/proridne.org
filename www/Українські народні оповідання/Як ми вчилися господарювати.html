<!--#include virtual="/-/inc/general__page_start.inc" -->
<title>Як ми вчилися господарювати ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Як ми вчилися господарювати» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Як ми вчилися господарювати.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Як ми вчилися господарювати <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>То були, мабуть, останні жнива перед колективізацією. Наша нива в степу була далеко, кілометрів за вісім-десять. Поїхали ми за снопами: сусідський парубок Гриша, а з ним і ми своєю гарбою. Мені було сім років, а братику Івану — одинадцять.</p>
	<p>— Їдьте з Григорієм, вчіться хазяйнувати»,— благословив батько.</p>
	<p>То була радість!</p>
	<p>Але тільки наклали вози снопів, як уперіщив дощ. Степовий шлях швидко розкис. Колесо попало в якусь вибоїну, шина злетіла, воно стало виробляти вісімки.</p>
	<p>Гриша дещо поправив колесо, надів шину, але, щоб укріпити її, забрав у нас ремінці, якими були підперезані штанці. А ще, щоб снопи не сунулися в один бік, наказав підтримувати їх вилами, ідучи поруч воза. Отож, ми і чвалали мокрі, однією рукою штанці підтримуєш, а другою вила, щоб снопи не розгубилися...</p>
	<p>Гриша пропустив нас вперед і з висоти своєї гарби спостерігає та гукає:</p>
	<p>— Тримайте, хлопці, я вас навчу, як треба господарювати...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47. Як ми вчилися господарювати. Записано у Вереміївці Чорнобаївського району від Горбунко Параски Михайлівни (1919).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
