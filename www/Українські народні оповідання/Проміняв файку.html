<!--#include virtual="/-/inc/general__page_start.inc" -->
<title>Проміняв файку ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Бойківщини «Проміняв файку» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Проміняв файку.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Проміняв файку <br><span class="article__headerDescription">Демонологічна розповідь Бойківщини</span></h1>
	<p>У селі Липовиці колись, за австрійської власти, жив чоловік. Фамілія ’му була Мороз, а по-вуличному — Плюта. Ішов він одного разу пізно вночі додому з корчми, і надибав по дорозі пана, що курив файку. Порціянова була файка, на довгім цибусі. Плюта ішов з тим паном і прийшов до воріт, які повертали до його хати. На воротях каже:</p>
	<p>— Пане, заміняйте мені файку. Дайте тоту порціянову за мою черепляну.</p>
	<p>Пан узяв та й заміняв йому тоту порціянову файку за черепляну, і чоловік той пішов горі городом додому, до свеї хати. Хата була ще то та — стародавня, курна, без комина. Поставив він тоту порціянову файку на полицю, а сам поліз на піч спати.</p>
	<p>Переночував, а рано піднявся і пішов подивитися на тоту файку, що поставив на полицю. А там тої файки не було, а була файка з песячки на бобовім цибусі. Вернувся він до своїх воріт, де розійшовся вночі з тим паном, а його файка стоїть на стовпі, на воротях.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Липовиці, Рожнятівського району, Івано-Франківської області 25 липня 1994 року від М. М. Лютака (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
