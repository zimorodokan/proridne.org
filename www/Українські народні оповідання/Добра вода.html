<!--#include virtual="/-/inc/general__page_start.inc" -->
<title>Добра вода ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Добра вода» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Добра вода.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Добра вода <br><span class="article__headerDescription">Народне оповідання Поділля</span></h1>
	<p>У часи застою партійними керівниками владними структурами спільно з</p>
	<p>міліцією практикувались рейди-перевірки наявності в жителів сіл самогону.</p>
	<p>Ходили від хати до хати, перевіряли, але занадто не нишпорили, все-таки</p>
	<p>свої люди.</p>
	<p>Прийшли в хату до старих людей. Обдивившись обійстя, нічого не знайшли. Коли пошукова група вийшла і пішла далі, секретар сільради раптом на хвилинку залишився і спитав, де у господарів можна напитись води.</p>
	<p>— Онде, на тумбочці відро, там кружка. Бери пий, — вказав у куток старий господар.</p>
	<p>Секретар сільської ради взяв кухоль, зачерпнув і почав пити. Раптом наче запнувся, крекнув і спинився.</p>
	<p>— Пий, пий. Добра вода?</p>
	<p>— Нічого, можна пити, — відповів той і вийшов з хати. А то було відро з горілкою. Так господарі заховали свій самогон від міліції, адже люди старі горілка, хоч на поминки буде.</p>
	<p>Нічого не сказав секретар сільради оперативникам, бо в душі навіть радів з кмітливості й вигадливості діда і баби.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16. Добра вода. Записано в с. Глинськ Калинівського району від Чорного Андрія Васильовича (1921-1995 рр.).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
