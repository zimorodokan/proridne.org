<!--#include virtual="/-/inc/general__page_start.inc" -->
<title>Настя-майстриня ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Полтавщини «Настя-майстриня» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Настя-майстриня.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Настя-майстриня <br><span class="article__headerDescription">Демонологічна розповідь Полтавщини</span></h1>
	<p>Було це давно-давно, коли ще люди молилися багатьом богам. Одного разу на Івана-Купала пускали дівчата вінки із свічками і примовляли:</p>
	<p>Пливи, пливи, віночку.</p>
	<p>До чужого бережечку</p>
	<p>До милого на крильце.</p>
	<p>До матусі на перильце.</p>
	<p>І була серед них одна дівчина особлива, Настуня. Плела вона такі гарні вінки, яких люди ще не бачили, та й сама вона була нівроку. Запалила свічку, поставила на вінок і пустила його по воді. Довго-довго дівчина дивилася йому вслід. Побачили той вінок русалки та й собі такого захотіли. Попливли вони вгору по Сулі до берега, де горіло вогнище. Там синьоокі і побачили Настю та й загукали:</p>
	<p>— Сестрице Насте, прийди до нас, ми тобі щось покажемо та про безсмертя розкажемо.</p>
	<p>Спокусилася дівчина безсмертям та й пішла до русалок.</p>
	<p>— Іди, іди, до нас! — гукали вони.</p>
	<p>Дівчина зайшла у воду, а русалки узяли її під руки і потягли на дно. Та не подумали вони, що люди не можуть жити під водою. Так і не стало Насті-майстрині.</p>
	<p>Та, кажуть, що дух її і досі ходить по березі Сули, а тіло її лежить там, де темні, чорні води. А хто побачить дух її, той падає мертвим. Бували такі, яким удавалося утекти, та не довго їм судилося жити, топилися вони, коли запливали на чорну воду. А виною всьому цьому русалки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1. Настя-майстриня. Записано в Мацківцях Лубенського району від Кольвашенко Ганни Михайлівни 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
