<!--#include virtual="/-/inc/general__page_start.inc" -->
<title>Видіння ☼ Народне оповідання ☼ Народна творчість</title>
<meta name="Description" content="Українське народне оповідання Подніпров’я (Наддніпрянщини) «Видіння» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Видіння.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Видіння <br><span class="article__headerDescription">Народне оповідання Подніпров’я (Наддніпрянщини)</span></h1>
	<p>Це було в 1915 р. Серед літа я тяжко захворіла і не могла навіть ходити. Батьки не знали, що робити. Літо. В полі роботи багато, а тут ще я.</p>
	<p>Одного разу я побачила видіння. Переді мною з’явився Святий Миколай і почав говорити:</p>
	<p>— Ти одужаєш, якщо нап’єшся води з Черниці. ( Черниця — яр з цілющими джерелами.)</p>
	<p>— Як же я нап’юся, якщо й ходити не можу?</p>
	<p>Стала я просити, щоб сестричка Маринка принесла мені води. їй було 13 років. Вона принесла води, подала мені, я напилася і кажу:</p>
	<p>— Це вода не з Черниці, а з насоса.</p>
	<p>Сестра обурилася:</p>
	<p>— Звідки ти дізналася, Мотю?</p>
	<p>Я знову попросила води з Черниці. Марина пішла по воду, принесла. Коли я напилася води, то сказала:</p>
	<p>— Це вода не з Черниці, а від пана Буєвського.</p>
	<p>І знову це була правда. Мама розгнівалася на Маринку, почала лаяти її та дорікати:</p>
	<p>— Хіба тобі важко принести води з Черниці?</p>
	<p>— Ні, не важко, — говорила сестра, — але я боюся йти в яр сама.</p>
	<p>Зібрала Маринка подруг і пішли вони по воду. Принесли повну тикву, на лаві поставили. Мені подали в кухлику, я напилася і відчула, що ця вода принесена з кринички, що знаходиться в яру Черниця.</p>
	<p>Батьки поїхали в поле працювати, а Марина з подругами десь подалася. А мені так води хочеться напитися. Думаю, хто б мені подав.</p>
	<p>І знову побачила видіння Святого Миколая, який говорив:</p>
	<p>— Уставай, іди.</p>
	<p>— Як же я встану, коли ноги не хочуть тримати мене. Але він наполягав.</p>
	<p>Я встала з лежанки, підійшла до лави, взяла тикву і нахильці почала пити воду, дивуючись, що раніше в мене руки тремтіли, коли я кухлик тримала, а це цілу тикву підняла і руки не тремтять.</p>
	<p>Напившись досхочу води з Черниці, я одужала. Видіння зникло. З того часу я стала віруючою людиною. Ходила пішки в Києво-Печерську лавру, молилася, рік була послушницею Лебединського монастиря, завжди ходжу в Церкву.</p>
	<p>В монастирі мені подарували ікону — образ Святого Миколая-Чудотворця. Ось вона на стіні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35. Видіння. Записано в селі Баландине Кам’янського району від Коваленко-Щокань Мотрони Савівни (1900) 1965 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
