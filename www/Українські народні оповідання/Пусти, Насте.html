<!--#include virtual="/-/inc/general__page_start.inc" -->
<title>Пусти, Насте ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Пусти, Насте» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Пусти, Насте.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Пусти, Насте <br><span class="article__headerDescription">Демонологічна розповідь Гуцульщини</span></h1>
	<p>Колись жив у Нижнім Березові Антон Кравець. Жінка його звалася Настя. Як поженилися вони, побудував він хату на Пастушаку. Коли клали хату, прийшлося зрубати яблінку, і не знали вони, що на тій яблінці був колись повішеник. З часом у них народилася дитина. І почав ходити Антось до корчми.</p>
	<p>Одного разу вночі жінка спала з дівчиною на печи, чує — іде її чоловік та й співає. Прийшов до вікна, постукав і грубим голосом сказав:</p>
	<p>— Пусти, Насте!</p>
	<p>Жінка скочила з печі, відкрила двері, покликала, але надворі нікого не було. Покликала ще раз і ще раз — ніхто не відзивався. Замкнула вона двері і знов вилізла на піч. Не встигла приклонитися до печі, як раптом знов чує свого чоловіка голос:</p>
	<p>— Пусти, Насте!</p>
	<p>Жінка встала, йде надвір. Знов ніхто не йде.</p>
	<p>— Чо’ ти не йдеш? Я вже студена стою, а ти не йдеш до хати. Широко відкрила двері надвір і крикнула:</p>
	<p>— Ходи!</p>
	<p>Знов нікого нема. Вона вернулась до хати і знов вилізла на піч. Полежала трохи — знов чути голос її чоловіка.</p>
	<p>— Пусти, Насте, бо сам пущуся! Жінка плаче:</p>
	<p>— Лишіть мене, люди, що я вам винна?! Лишіть мене геть!</p>
	<p>Вона думає, що люди її пужають. Раптом чує — самі двері відкриваються. Розігнувся замок. Чує, закрилися двері і хтось замикає їх знов. Чує, відкриваються хатні двері. Закрилися двері, хтось у полиці мисками тарабанить. Потім виліз хтось на лаву і пішов нею. Перейшов з тої лави на застільну лаву, потім на ліжко. Як ішов попід образи, нагинався. Став ногою на припічок і впхав Насті у волосся кігті. І сказав грубим голосом:</p>
	<p>— А пустиш?</p>
	<p>Через якусь секунду чи дві забрав руки і пішов лавками назад: по припічку, по застільній лаві, по другій лаві, у двері й надвір. Жінці здавалося, що пройшло вже багато часу. І знов почула вона спів свого чоловіка. Він ніби йшов з гори додому. Підійшов до хати, так само притулився до вікна.</p>
	<p>— Пусти, Насте!</p>
	<p>Вона з плачем і з криком злізла з печи.</p>
	<p>— Шлях би тебе трафив, сякий-такий!</p>
	<p>Відкрила вона двері — знов нікого нема. Жінка в страху вертається до хати, і навіть двері не закрила за собою. Пригадала, що треба би засвітити казанець. Підійшла до комина пошукати сірника, і раптом щось імило її за руки. Вона із страху скричала:</p>
	<p>— Господи, благовіщення святе!</p>
	<p>І другі свята згадала вона. І то її відпустило. Вона засвітила каганець і до рання не спала. А чоловік прийшов аж рано.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 25 грудня 1983 року Від Малковича Антона Миколайовича (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
