<!--#include virtual="/-/inc/general__page_start.inc" -->
<title>Страшна зустріч ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Закарпаття «Страшна зустріч» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Страшна зустріч.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Страшна зустріч <br><span class="article__headerDescription">Демонологічна розповідь Закарпаття</span></h1>
	<p>Двоє людей були до півночі на прядках. В півночі збирались і заспорили: хто скорше прийде додому?</p>
	<p>— Я піду за городами, а ти вулицею, і стрінемось коло нас. Вони рядом жили. Той, що йшов вулицею, недалеко від річки, в урочищі Селищах, побачив, що річкою бреде жінка й наближається до нього. Ніч була місячна. Вона перебрела річку і йде вулицею. Чоловік дочекав її та поклонився: — Добрий вечір!</p>
	<p>Жінка мовчить. Він повторив:</p>
	<p>— Добрий вечір.</p>
	<p>Вона далі мовчить. Як підійшла ближче, чоловік глянув на її ноги. На ногах топанок не було, а тільки чорні штрімфлі. Він глянув жінці в обличчя й впізнав її. Вона писалася Диха (люди казали «Дихуля»). Сильно напудився чоловік, бо та жінка тиждень тому померла й лишила дитину в колисці.</p>
	<p>Він у страху побіг додому, переступив поріг і впав, батьки питають:</p>
	<p>— В чому справа? І чоловік розповів.</p>
	<p>А на другий день вся ліва сторона його тіла була чорна, від голови до ніг. І до тижня він помер.</p>
	<p>Це було, як ще моя мати була дівчиною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
