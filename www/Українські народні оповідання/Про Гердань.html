<!--#include virtual="/-/inc/general__page_start.inc" -->
<title>Про Гердань ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Подніпров’я (Наддніпрянщини) «Про Гердань» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Про Гердань.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Про Гердань <br><span class="article__headerDescription">Демонологічна розповідь Подніпров’я (Наддніпрянщини)</span></h1>
	<p>Як я був молодий, то дуже любив рубать «горданю». Уже без мене ніхто не вирубає! Покійний Санька Реньгач керував нами, а ми всі парубки, які є на селі, рубаємо горданю, хрести, столи, тощо.</p>
	<p>Обливаємо червоним квасом буряковим, синькою-зеленкою. Як дуже холодно, то дальше од «Гордані» багаття кладемо, щоб було де руки розігріти, то воно горить цілу ніч, а ми робимо. Бо то ж, як повечеряємо, та як підемо, то нам там і розвидниться! роботи було багато.</p>
	<p>Отож ми працюємо там, а на березі все щось мигає коло багаття. Ми собі думаємо, що то хлопчики, чогось не йдуть до нас та коло багаття бавляться. Але один парубок, Юмен Полюшок, змерз та й побіг до багаття руки гріть. Ба, це як наробить крику і біжить назад. Ми до нього:</p>
	<p>— Що таке?!</p>
	<p>А він аж задихався і каже:</p>
	<p>— Кругом багаття нечисті сили гріються.</p>
	<p>Ми гуртом туди. А воно щось таке, наче ото чорний дим густий. Та так од багаття й посунулось туди до Хронихи, і так загуло та зашуміло, як ото вода весною, коли греблю прорве. Ми тоді вернулись на горданю та й питаємо, що він бачив:</p>
	<p>— Чого ти кричав?</p>
	<p>А він каже:</p>
	<p>— Я пішов руки гріти. Доходю до багаття, дивлюся: аж сидять і стоять навколо багаття. Я й байдуже, думав, що дітвора, та прямо до вогню. І руки вже простяг, коли гляну, аж нечисті сили навколо, аж не потовпляться! Рогаті, та хвостаті, та зубаті, а чорні як вівці, та такі кошлаті. І усі попростягали до багаття. То я як вереснув, то ото й побіг відтіль.</p>
	<p>То ми після того ніколи вже не клали багаття на березі. А набирали кожен собі горшки з жаром і ставили коло себе на льоду, та й грілися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12. Про Гордань. Записано від І. Марченко (56 років) 1926 року.</p>
			<p>Силами учнівського та педагогічного колективів Попівської ЗОШ І-ІІ ступенів Звенигородського району опрацьовано фольклорний матеріал, який ще у 1926 році зібрала художниця Софія Терещенко.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
