<!--#include virtual="/-/inc/general__page_start.inc" -->
<title>В ніч на Івана Купала ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Поділля «В ніч на Івана Купала» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/В ніч на Івана Купала.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">В ніч на Івана Купала <br><span class="article__headerDescription">Демонологічна розповідь Поділля</span></h1>
	<p>Напевно, всі знають давню легенду, що в ніч на Івана Купала розцвітає квітка папороті. І хто знайде її, зможе бачити скарби під землею, зможе розуміти мову звірів, птахів.</p>
	<p>Знають, але не кожен наважиться шукати цвіт папороті в темному лісі. Як не кепкували з Василя у селі (бо ж присягнувся, що таки знайде те чудо), він таки твердо вирішив, що піде на пошуки свого щастя.</p>
	<p>Настала пора. Саме в північ Василь був у лісі. Темно, страшно, під кожним кущем, за кожним деревом — щось невідоме. Воно пильно дивиться на чоловіка, щось бурмоче, зітхає, а то й регоче. Не звертав уваги Василь на всю ту чортівню. Він вперто дивився в темінь і, здавалося, ще крок і досягне своєї мети... Та чи не марить він? Далеко попереду чоловік побачив яскраве сяйво. Ніг не чуючи під собою, мчав він уперед. І ось чудо! Серед листків звичайної папороті — тендітна квітка, що випромінювала ніжне світло. Простягнув руку до своєї мети шукач квітки щастя. Ще мить і зірве. Аж ось чує він голос:</p>
	<p>— Мене охороняє ціле військо нечистої сили. Чи ж зможеш вийти з лісу? Чи стане сил? Вертаючись, ти не повинен оглянутися, бо...</p>
	<p>Не чекаючи пояснень, нетерплячий чоловік зірвав квітку та кинувся з лісу. Щось хапало його за ноги, щось чіплялось за його сорочку, кололо руки і лице, але сміливець рвався вперед. Аж раптом почув він крик своєї дружини:</p>
	<p>— Василю, рятуй...</p>
	<p>Оглянувся чоловік і раптом перетворився на кущ глоду. Не жінчин то був голос. Нечиста сила звабила. Зрозумів це чоловік-кущ, але не міг уже ні говорити, ні ходити. Лише все чув і розумів.</p>
	<p>Не ранок шукало його все село. Повз кущ глоду пройшла Василева дружина, оплакуючи зниклого чоловіка. Він те побачив, чимдуж замахав руками-гіллям. Дружина помітила, що вітру немає, а гілля куща нахиляється в різні сторони. Перехрестилася. Не зрозуміла, що то зачарований її чоловік звістку подає. Таке диво сталося в ніч на Івана Купала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2. В ніч на Івана Купала. Записано в с. Сальник Калинівського району від Пасішнюк Ольги Якимівни (1913) 2009 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
