<!--#include virtual="/-/inc/general__page_start.inc" -->
<title>Кожушник ☼ Народне оповідання ☼ Народна творчість</title>
<meta name="Description" content="Українське народне оповідання Поділля «Кожушник» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Кожушник.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Кожушник <br><span class="article__headerDescription">Народне оповідання Поділля</span></h1>
	<p>Давно це діялося. До самчиківського пана приїхав сусідній пан із візником і восьмирічним хлопчиком. У самчиківського пана був дуже гарний хорт. Коли сусід-панич глянув на нього, серце забилося бажанням його мати. Сам пан був не скупим на собак і дав пса. А сусідній пан взамін йому літнього хлопчика. Той виростав при панському дворі, часто голодував, мерз.</p>
	<p>Коли Федору виповнилось 18 літ, він одружився. У родині народилося двоє хлопчиків. Один із них помер, а другий, Федір, залишився. Батьки раптово повмирали, а хлопчик залишився сиротою. Пан оддав його в учні у сусідське село до кожухаря.</p>
	<p>Три роки бідував хлопець в учнях. Ніколи за цей час хазяї не посадили його за стіл. Самі їли коло столу, а він сидів на ослінчику біля порогу. Що оставалося з хазяйського столу, скидали йому у миску. Їв він те і думав, що коли сам стане кожушником, буде мати учня, ніколи не садитиме його в порозі.</p>
	<p>Йшов час, хлопець навчився шити кожухи, вернувся в село, а жити немає де. Найняв він комору в одній сім’ї, привів дружину Ольгу, яку кликали в селі Оляною. Він привчив її до шиття кожухів. Зима, холод. Село спало. Тільки в комірчині блимав вогник великої лампи.</p>
	<p>Дорогою на Остропіль їхала панна додому. Розбушувалася хурделиця. Минаючи Самчики, погонич збився з дороги. Коні потопали в снігу, не хотіли везти сани. Погонич бив їх батогом і заставляв їхати. Раптом коні заіржали, стали дубала і зупинилися. Поглянув погонич і завмер. Коні зупинилися над річкою Случ на високій скалі. Ще крок і злетіли б на замерзлу річку.</p>
	<p>Пані промерзла, не гріла її одежа, не додавали тепла і рябчуни на ногах. Страх заліз їй у душу.</p>
	<p>— Що будемо робити? Вези мене у село, — звеліла пані.</p>
	<p>Раптом погонич розгледів вогник, що блимав крізь хурделицю. Він розвернув коней, ведучи їх за віжки, пішов на той вогник.</p>
	<p>Цей вогник блимав у вікні Федора-кожухаря. Стук у віконце комірчини сполошив молоду пару. У комірчину ввели панну. Чим мали, тим відпоювали замерзлу пані, обігрівали недошитими кожухами. Панна віддячила кожухареві, дала йому грошей чимало.</p>
	<p>Він з того часу розбагатів. Поставив хату, мав 16 учнів-шевців, 200 бджолиних уліїв. Кожухи, які шив Федір, славилися своєю вичинкою, доладним шиттям, вишивками. Їх знали і купували навіть у Любарі.</p>
	<p>Далекі родичі Федора живуть сьогодні в Самчиках.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9. Кожушник. Записано Вітюк С. М. в Самчиках Старокостянтинівського району від Левкун Марії Дмитрівни (1922) 2008 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
