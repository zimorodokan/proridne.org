<!--#include virtual="/-/inc/general__page_start.inc" -->
<title>Дідько в хаті ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Гуцульщини «Дідько в хаті» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Дідько в хаті.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Дідько в хаті <br><span class="article__headerDescription">Демонологічна розповідь Гуцульщини</span></h1>
	<p>Був чоловік у роботі та й купив дідька. І розбагатівся, заможно жив. Та й помер він у молодих роках. Лишилася жінка з донькою. І далі вони заможно жили. Донька звалася Олена. Пішла мати з донькою до церкви, а як вийшли вони звідти, вздріли дуже файного леґіня. Та й пішли обі додому. Та й стара питає молоду:</p>
	<p>— Виділа того хлопця Івана?</p>
	<p>— Виділа.</p>
	<p>— Коби той Іван тебе взяв, я би йому все майно дала.</p>
	<p>А дідько взяв та й приніс того леґіня. Приходить він увечері. Погостили вони його, і став він ходити до тої дівки. І довго ходив, а женитися не хтів. І та дівка збезуміла, як він її лишив. І її присилювали до ліжка. І дідько ту дівку замордував. Померла вона, а стара лишилася. Вже хотіла того дідька позбутися, бо боялася, що й її буде мучити. Ходила вона до церкви, сповідалася в попа. Піп приходив до хати, святив у хаті свяченою водою. Але це нічого не помагало. Відтак приїхали місіонери, дванадцять попів, забрали її і повезли. І пробула вона два тижні в церкві. А як привезли її додому, вона померла.</p>
	<p>Як лежала та жінка наряжена, то всі чули, як дідько з поду скакав до сіней і тоненько голосив за нею: «Пі-і, пі-і, пі-і!» А як її хоронили, то вітер такий був, що з ніг людей валив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча (хут. Фринчела), Косівського району, Івано-Франківської області 9 березня 1984 року Від Кицелюк Анни Николаївни (1938 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
