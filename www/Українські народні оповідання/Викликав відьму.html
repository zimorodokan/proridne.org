<!--#include virtual="/-/inc/general__page_start.inc" -->
<title>Викликав відьму ☼ Народне оповідання ☼ Народна творчість</title>
<meta name="Description" content="Українське народне оповідання демонологічна розповідь Кіровоградщини «Викликав відьму» ☼ Український фольклор, усна народна творчість України">
<link rel="canonical" href="https://proridne.org/Українські народні оповідання/Викликав відьму.html">
<!--#include virtual="/-/inc/pageType__Українське оповідання.inc" -->

<article class="articleMain">
	<h1 class="articleMain__header">Викликав відьму <br><span class="article__headerDescription">Демонологічна розповідь Кіровоградщини</span></h1>
	<p>Хочу розповісти про один випадок із життя мого діда Піддубного Хрисана Олексійовича. Народився він ще в кінці XIX століття в с. Мошорине тепер вже Знам’янського району Кіровоградської області. Мені розповідала моя мама (дідова дочка) цю історію, а їй — батько.</p>
	<p>Коли ми були молодими, часто доводилось влітку пасти коней та ще й не вдень, а вночі. Гнали ми їх далеко за село, в степ. Ось одного разу зібрався цілий гурт хлопців, бо випасали табун коней. Коні пасуться, а ми розклали вогнище та й сидимо біля нього. Хто дрімає, хто сидить дивиться на зоряне небо, а хто ще й співати починає. Довгенько так сиділи, коли Трохим, один із парубків, і каже:</p>
	<p>— Хлопці, а хочете, щоб зараз до нас прийшла баба Домаха? (А в селі говорили, що вона відьма).</p>
	<p>— Та ти що, здурів, чи що? Оце вночі?! Та ще ж так далеко, як це вона прийде?</p>
	<p>— Не вірите, ну то дивіться.</p>
	<p>Встав Трохим з свого місця, зняв з себе штани, обвів ними кругом вогнища, склав у кучку та й сів на них. А ми з недовірою дивимось на нього, підсміюємось. Не минуло й півгодини, як бачимо, хтось наближається до нас. Все ближче й ближче. І... о Господи, ми й позамовкали всі з переляку. Перед нами стояла баба Домаха з закарлюкою.</p>
	<p>— Добрий вечір, хлопці. Коней пасете? А я оце йду, дивлюсь, вогнище горить. Дай, думаю, підійду, може, добрі люди.</p>
	<p>Та й ходить кругом нас, то біля одного зупиниться, то біля другого. А ми сидимо ніби в рот води набрали, поперелякувались в смерть.</p>
	<p>Ходила, ходила баба та й зупинилася біля Трохима. Постояла біля нього та й просить:</p>
	<p>— Синочку, відпусти мене, ніч надворі, всі сплять, і мені треба відпочивати.</p>
	<p>Довго так просила, доки Трохим піднявся, взяв штани, труснув їх на вогнище та й одягає. А баба зраділа, повернулась і, не сказавши нікому ні слова, пошкутильгала в село.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8. Викликав відьму. Записано в м. Знам’янка від міщенко Ольги Василівни 2010 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
