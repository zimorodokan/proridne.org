<!--#include virtual="/-/inc/general__page_start.inc" -->
<title>Сузір’я Долі — Український гороскоп ☼ Українська міфологія ☼ Народна творчість</title>
<meta name="Description" content="Український міф «український гороскоп Сузір’я Долі» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Сузір’я Долі.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Під Сузір’ям Долі<br>(23 вересня — 22 жовтня)</h1>

	<article>
		<h1>Редакція тексту видання 2005 року</h1>
		<p>Світ без Предків та без нових родин, без праці Орія-хлібороба на своїй споконвічній землі, не був би світом славних Расинів. І життя без дії не було б життям. І людина без дії не стала б людиною. Благословенні руки трудівника, благословенна праця, в яку вкладено розум, любов, терпіння і радість. Благословенні щастя і здоров’я, світло душі і натхнення у молитві в ім’я безсмертя народу, в ім’я Єдиного Всеправедного Всебога нашого і хай святиться ім’я Його.</p>
		<p>14 жовтня — свято Покрови. В нім тісно переплелися предковічні вірування милосердного духа Предків, тобто минулого, з творенням нових родин, а саме сучасного і майбутнього славних нащадків.</p>
		<p>Чудова пора осінь! Саме цієї пори найбільше вабить до себе чарівливо-таємниче царство Матері-Землиці і Батька-Неба. Кожного зачаровує тихий кришталевий день! Опадає строкате листя з дерев і кущів. Уже скоро обважнілі від дощів хмари-грозовиці закриють натомлене золотосяйне Сонце... В цю чудову пору падолисту золотошатна Мокоша оплакує людські гріхи, слізьми-дощами обмиває душі тих, хто залишив земне життя і полинув у зоряне царство Предків. Оздоровити божиськими слізьми душу — то ніби джерельної води напитися.</p>
		<p>Осінь — найблагодатніша пора для сватань та весіль. Дівчата, яким надокучило дівувати, моляться премудрій Ладі, щоб дарувала їм золоту обручку. Як Покрова вкриває землю листям, так і дівчат повинна накрити вона шлюбним вінцем. Немає віри вищої за любов Берегині до своїх Расинів, як немає віри, вищої за рідного Бога! Щоб Орій-хлібороб завжди був Людиною з великої літери, він має творити життя у Світлі і Любові, у Вірі і Красі. Орій-хлібороб має бути завжди під опікою святого духа Предків, а тому повинен: шанувати їх духовність; любити Бога по-рідному; не поклонятися чужоземним поняттям Бога; вірити в себе і любити своїх рідних; виховувати дітей у рідній вірі; не любити ворогів свого народу, не бути рабом; жити для примноження слави Расинів, шанувати свої скарби і не привласнювати чужих.</p>
		<p>Доля захищає людину, приносить щастя та багатство усім, однак коли людина лінива або погана, то доля її покидає. Кожній людині Бог призначає долю, а тому життя її передбачене долею, і нічого в ньому не буває випадкового. Доля не відходить від людини до самої смерті, вона з нею повінчана. Від долі не можна ні втекти, ні сховатися. Розлучення дівчини із своїм милим — то розтавання зі своєю Долею.</p>
		<p>Народжені під знаком Долі святіші за всі земні святощі. В них поєднались гармонія і вірність, ніжність і справедливість, сильніші за всі навколишні сили. Співпраця з іншими людьми, що розуміють їх, возвеличує. Дуже щирі, мають надзвичайну внутрішню цілісність, а ще веселі і добродушні. Їхнє розуміння долі змінити досить складно. Усвідомлення краси витончені, у ставленні до інших зберігають свою незалежність. Всюдисущий Велес, наділив їх умінням знаходити шлях до сердець. Для них відкриті світ театру, науки і літератури. Однак народжені під сузір’ям Долі залежать від несприятливого розташування планет: тоді на світ з’являються легковажні, брехливі і продажні люди. Щасливий день — п’ятниця, місяць — квітень, число — 6, колір — блакитний та зелений, коштовний камінь — опал. Планета — Венера.</p>
		<p>Дівчата — благословенні світлом Дажбожим, наділені палким коханням. Щасливий той, хто пізнає таку любов. Але для цього потрібні не тільки усмішка і добре слово, адже в них живе дух заперечення. Дівчата велми обережні у виборі судженого, терпіти не можуть надмірної ніжності.</p>
		<p>Хлопці мають особистий погляд на дівчат, бо тільки деякі з них можуть змиритися з таким ставленням до себе. Така самовпевненість інколи призводить до складних наслідків. Це може статися тоді, коли в житті бажання не співпадають з їхнім можливостями.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Долі 01.png" alt="Сузір’я Долі">
		<figcaption class="illustration__caption">Сузір’я Долі</figcaption>
	</figure>

	<article>
		<h1>Редакція тексту видання 1995 року</h1>
		<p>Світ без згадування предків та створення нових родин, без праці хлібороба на своїй споконвічній Землі не був би світом. І життя без дії не було б життям. І людина без дії не стала б людиною. Благословенні руки трудівника, благословенна праця, в яку вкладено розум, любов, терпіння і радість. Благословенні шастя і здоров’я, світло душі і натхнення у молитві в ім’я безсмертя народу, в ім’я Єдиного Всюдисущого і Всеправедного Господа нашого і хай святиться ім’я Його.</p>
		<p>14 жовтня — свято Покрови. Це — стародавнє народне свято, в якому тісно переплелися предковічні народні вірування у зв’язок милосердного Духа предків, тобто минулого, з творенням нових родин, а саме сучасного і майбутнього нашого народу. Це — свято завершення усіх польових робіт, свято закінчення хліборобського циклу.</p>
		<p>Осінь — найблагодатніша пора для сватань та весіль, «тому дівчата, яким надокучило дівувати, моляться премудрій Ладі, щоб дарувала їм шлюбну золоту обручку». Від предків прийшло переконання, шо як Покрова вкриває землю листям, так і дівчат повинна накрити вона шлюбним вінцем. Недаремно Покрова Оранти уособлює Берегиню, богиню, яка стала символом продовження і збереження нашого роду. Немає віри, вищої за любов Берегині до свого народу, як немає віри, вищої за рідного Бога! Щоб українець завжди був Людиною з великої літери, він має творити життя у Світлі і Любові, у Вірі і Красі. Він має бути завжди під опікою святого Духа предків, а тому повинен:</p>
		<ul>
			<li>шанувати духовність своїх предків;</li>
			<li>розуміти і любити Бога по-рідному;</li>
			<li>не поклонятися чужоземним поняттям Бога;</li>
			<li>вірити в себе і любити своїх рідних;</li>
			<li>виховувати дітей у рідній вірі;</li>
			<li>не любити ворогів свого народу, не бути рабом;</li>
			<li>жити для добра України, шанувати свої скарби і не привласнювати чужих.</li>
		</ul>
		<p>Народжені під знаком Долі святіші за всі земні святощі. В них поєднались гармонія і вірність, сильніші за всі сили. Веселі і добродушні. Співпраця з іншими людьми, що розуміють їх, возвеличує. Дуже щирі, мають надзвичайну внутрішню цілісність. Їхнє розуміння долі змінити досить складно. Усвідомлення краси витончені, у ставленні до інших зберігають свою незалежність. Бог достатку, всюдисущий Велес, наділив їх умінням знаходити шлях до сердець. Для них відкриті світ театру, науки і літератури. Народжені під знаком Долі залежать від несприятливого розташування планет: тоді на світ з’являються легковажні, брехливі і продажні люди.</p>
		<p>Щасливий день — п’ятниця, місяць — квітень, число — 6, колір — блакитний, коштовний камінь — опал. Планета — Венера.</p>
		<p>Дівчата, благословенні світлом Дажбожим, наділені палким коханням. Щасливий той, хто пізнає таку любов. Але для цього потрібні не тільки усмішка і добре слово, адже в них живе дух заперечення. Обережні у виборі судженого, терпіти не можуть надмірної ніжності.</p>
		<p>Хлопці мають свій погляд на дівчат, бо тільки деякі з них можуть змиритися з таким ставленням до себе. Така самовпевненість інколи призводить до складних наслідків. Це може статися тоді, коли в житті бажання не співпадають з їхнім можливостями.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Долі 02.png" alt="Сузір’я Долі">
		<figcaption class="illustration__caption">Сузір’я Долі</figcaption>
	</figure>

	<article>
		<h1>Народжені та благословенні під сузір’ям Долі</h1>
		<p>Актриса Соломія Крушельницька, драматург Іван Карпенко-Карий, історик, голова Української Центральної Ради Михайло Грушевський, поет Валер’ян Поліщук, письмен-ник Остап Левицький, академік Михайло ВОЗНЯК, поет Юрій Клен, письменник Михайло Яцків, поет Богдан-Ігор Антонич, письменник Михайло Драй-Хмара, академік Сергій Єфремов, композитор Яків Степовий, педагог Михайло Чалий, поет Дмитро Павличко, поет Іван Драч, командир легіону УСС отаман Михайло Галущинський, композитор Артемій Ведель, композитор Павло Синиця, композитор Петро Сокальський, письменник Семен Скляренко, живописець, композитор Григорій Світлицький, скульптор Григорій Кузневич, драматург Іван Кочерга, борець Іван Піддубний, живописець Сергій Васильківський, композитор Денис Січинський, поет Микола Бажан, графік Петро Омельченко, композитор Дмитро Бортнянський, поет Юрій Клен, письменник Володимир Яворівський, поет Володимир Забаштанський, поет Борис Олійник, письменник Іван Багряний.</p>
	</article>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Український гороскоп/">Войтович Валерій Миколайович Український гороскоп</a>. — Рівне: Оріана, 1995. — 64 с.: іл.</p>
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
