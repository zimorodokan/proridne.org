<!--#include virtual="/-/inc/general__page_start.inc" -->
<title>Сузір’я Панни — Український гороскоп ☼ Українська міфологія ☼ Народна творчість</title>
<meta name="Description" content="Український міф «український гороскоп Сузір’я Панни» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Сузір’я Панни.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Під Сузір’ям Панни<br>(23 серпня — 22 вересня)</h1>

	<article>
		<h1>Редакція тексту видання 2005 року</h1>
		<p>Завершилася пора жнив в Орія-хлібороба. Милосердні боги послали славним Расинам добрий урожай: вродило і жито, і пшениця. Працею і подвигом, уже вкотре, утвердив себе Орій-хлібороб в ім’я Сонця-Дажбога, на благо і на славу свого народу:</p>
		<p>— Всеправедний, Дажбоже, у хлібові живуть твоє тепло, і світло твоїх небес, і дихання землі твоєї!</p>
		<p>Саме у вересні наступає період повного очищення природи і людини. Всі Боги сприяють славним Расинам, щоб вони мали волю, бажання працювати на славу, собі на здоров’я і дітям на життя. Цієї пори хлопчиків посвячують у воїни, справляють урочисте постриження і вперше садять на коней. Майбутні ратаї клянуться іменем Перуна, що в грізний час, всі як один, стануть на захист своєї Вітчизни — благословенної і любої, з її квітучими полями, солодководими ріками, з її лісами і горами. Моляться в цей день премудрій Ладі — Матері Матерів наших, яка так палко любить своїх славних Расинів. Тричі лине в зоряне небо молитва-благання:</p>
		<p>— О, Матінко Ладо, дружино вогневладного Сварога-Рода. Славимо любов твою всенародружуючу, славимо тебе, Велику Матір Богів наших могутніх. Славимо доньку твою, Лелю прекрасну, Діву нашу красну. Дівам-Рожаницям пожертви несемо, аби любов їх до нас не згасала, аби турбувались вони про Рід наш земний. Із небесного Вир’ї-Раю дивляться на нас Боги наші славні, тож будемо гідні любові їхньої! Слава тобі, Матінко Ладо, і нині, і завжди слава!</p>
		<p>Цілий тиждень триває свято Свічки, прадавнє свято, що уособлює в собі Світло — вогонь Душі нашої, Любові нашої, Дії нашої. Тоді обирають матір, батька, дружок, співають до пізньої ночі пісень, а вдома при свічці весело гуляють. Від цього дня беруться за роботу столяри, ткачі, гончарі, ковалі...</p>
		<p>21 вересня жінки, в яких немає дітей, відзначають день Рожаниць. Справляють обіди і запрошують на них бідних, щоб ті молилися покровительці роду Берегині, — богині добра і захисту людини від всякого зла. Лине молитва-славлення у безкрає небо:</p>
		<p>— Богине Рожанице! Пильнуй свою дитину-матір! Дай їй віру, надію і втіху виростити дитину на славу людини, в ім’я Золотосяйного Сонця, Ясен-Місяця, Зорі-Зірниці, долі щасливої! Слава тобі, Богине-Мати, і вам Рожаницям, і нині, і завжди слава!</p>
		<p>Від цього часу починаються холодні дні, йдуть дощі, залягають на зимову сплячку звірі, доцвітають останні квіти, відлітають у Вирій птахи. Першою летить зозуля, бо у неї ключі від Вирію — теплої країни, де ніколи не буває зими, де взимку живуть птахи і змії.</p>
		<p>Народжені під знаком Панни — добропорядні, щирі і старанні люди. Свята Божа мудрість моралі і справедливості втілена в їхніх душах. Це — люди тверезомислячі, прямолінійні, самостійні — їм можна повністю довіритися. Ведуть упорядкований спосіб життя, люблять працювати у спокійній обстановці. Блискуча кар’єра, багатство і значні успіхи не задо-вольняють їх — прагнення їхні не мають меж. Недолік — занадто економні і надмірно дріб’язкові в діях. Щасливий день — вівторок, місяць — березень, число — 4, колір — різні кольори, крім жовтого, його слід уникати. Коштовний камінь — нефрит, оправлений у срібло, інколи — в золото. Планета — Меркурій.</p>
		<p>Дівчата надзвичайно працелюбні, самовіддані у домашніх і сімейних справах. Їм завжди притаманна молодість, вони — синь небес і квітка яблуньки, вони — сама усмішка немовляти. Вельми переживають, коли самітні, а тому від інших вимагають до себе поваги і теплоти. Щасливий той, хто любить цю ніжну квіточку і добивається взаємності.</p>
		<p>Хлопці дуже вимогливі, догодити їм непросто — вони твердо переконані у правоті своїх поглядів і вчинків. Спокійні, схильні обожнювати своє перше кохання, якому залишаються вірними все життя. В любові зраджують рідко, з них можуть бути добрі чоловіки і батьки. Наділені неабияким темпераментом, але може статися, що так і не зуміють до кінця його проявити.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Панни 01.png" alt="Сузір’я Панни">
		<figcaption class="illustration__caption">Сузір’я Панни</figcaption>
	</figure>

	<article>
		<h1>Редакція тексту видання 1995 року</h1>
		<p>Завершилася пора жнив у хліборобів. Милосердні боги послали їм добрим урожай: вродило і жито, і пшениця. Працею і подвигом, уже вкотре, утвердив себе орій-хлібороб в ім’я Дажбога, на благо і на славу нашого народу.</p>
		<p>Дажбоже, у хлібові живуть твоє тепло, і світло твоїх небес, і дихання землі твоєї!</p>
		<p>Саме у вересні наступає період повного очищення природи і людини. Всі боги сприяють своєму народові, щоб він мав волю, бажання працювати на славу, собі на здоров’я і дітям на життя. Цієї пори хлопчиків посвячують у воїни, справляють урочисте постриження і вперше садять на коней. Майбутні вої клянуться іменем Перуна, що в грізний час, всі як один, стануть на захист своєї Батьківщини — благословенної і любої, з її квітучими полями, солодководими ріками, з її лісами і горами. Моляться в цей день і премудрій Ладі — Матері матерів наших, яка так любить своїх онуків.</p>
		<p>Цілий тиждень триває Свято свічки, прадавнє свято, що уособлює в собі Світло — вогонь Душі нашої, нашої Любові, нашої Дії. Своєрідним карнавалом вогнів справляють весілля свічки і ляльки. Обирають матір, батька, дружок, співають до пізньої ночі пісень, а вдома при свічці весело вечеряють, гуляють, п’ють горілку і знову співають. Від цього дня беруться за роботу сільські майстри: столяри, ткачі, гончарі, ковалі...</p>
		<p>21 вересня жінки, в яких немає дітей, відзначають день Рожаниць. Справляють обіди і запрошують на них бідних, щоб ті молилися Берегині, покровительці роду, бо вона, богиня добра і захисту людини від всякого зла, здатна впливати на продовження роду. Від цього часу починаються холодні дні, йдуть дощі, залягають на зимову сплячку звірі, доцвітають останні квіти, відлітають у Вирій птахи. Першою летить зозуля, бо у неї ключі від Вирію — теплої країни, де ніколи не буває зими, де взимку живуть птахи і змії. В народі кажуть: прийшло Здвиження, коли Земля «движеться» ближче до зими.</p>
		<p>Покров синіх небес премудрої богині Лади оберігає народжених під знаком Панни. Це — добропорядні, щирі і старанні люди. Свята Божа мудрість моралі і справедливості втілена в їхніх душах. Це — люди тверезомислячі, прямолінійні, самостійні — їм можна повністю довіритися. Ведуть упорядкований спосіб життя, люблять працювати у спокійній обстановці. Блискуча кар’єра і значні успіхи не задовольняють їх — прагнення їхні не мають меж. Недолік — занадто економні і надмірно дріб’язкові в діях.</p>
		<p>Щасливий день — вівторок, місяць — березень, число — 4, колір — зелений, коштовний камінь — нефрит, оправлений у срібло, інколи — в золото. Жовтий колір небажаний, його слід уникати. Планета — Меркурій.</p>
		<p>Дівчата надзвичайно працелюбні, самовіддані у домашніх і сімейних справах. Це — синь небес і квітка яблуні, це — сама усмішка немовляти, бо їм завжди притаманна молодість. Вельми переживають, коли самітні; від інших вимагають до себе поваги і теплоти. Щасливий той, хто любить цю квітку і добивається взаємності.</p>
		<p>Хлопці дуже вимогливі, догодити їм непросто — вони твердо переконані у правоті своїх поглядів і вчинків. Спокійні, схильні обожнювати своє перше кохання, якому залишаються вірними все життя. В любові зраджують рідко, з них можуть бути добрі чоловіки і батьки. Наділені неабияким темпераментом, але може статися, що так і не зуміють до кінця його проявити.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Панни 02.png" alt="Сузір’я Панни">
		<figcaption class="illustration__caption">Сузір’я Панни</figcaption>
	</figure>

	<article>
		<h1>Народжені та благословенні під сузір’ям Панни</h1>
		<p>Письменник Осип Маковей, історик Андрій Стороженко, поет Василь Щурат, поет Павло Білецький-Носенко, письменник Іван Франко, автор «Історії Русів» Полетика, письменниця Людмила Старицька-Черняхівська, письменник Іван Вагилевич, художник Олександр Мурашко, поет, драматург Іван Котляревський, письменник Борис Грінченко, кінодраматург, режисер, письменник Олександр Довженко, композитор Олександр Кошиць, письменник Анатоль Свидницький, історик Михайло Максимович, письменник Михайло Коцюбинський, письменник Павло Филипович, композитор, поет Петро Ніщинський, літературознавець Олександр Потебня, академік Дмитро Ґраве, природознавець Андрій П’ясецький, художниця Олена Кульчицька, критик Михайло Павлик, живописець Алла Горська, історик Михайло Драгоманов, актриса Наталя Ужвій, художник Михайло Жук, живописець Фотій Красицький, письменник Володимир Дрозд, літературознавець Микола Жулинський, письменник Павло Загребельний.</p>
	</article>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Український гороскоп/">Войтович Валерій Миколайович Український гороскоп</a>. — Рівне: Оріана, 1995. — 64 с.: іл.</p>
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
