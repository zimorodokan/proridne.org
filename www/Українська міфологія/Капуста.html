<!--#include virtual="/-/inc/general__page_start.inc" -->
<title>Капуста ☼ Українська міфологія ☼ Народна творчість</title>
<meta name="Description" content="Український міф «Капуста» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Капуста.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Капуста</h1>
	<p>Капуста — городня рослина, листя якої використовують для приготування різних страв. Саджаючи капусту на Івана Головатого (25 травня/7 червня), приказували: «Дай, Боже, час добрий, щоб моя капусточка приймалась і в головки складалась»; «Щоб моя капусточка була з кореня коренистая, а із листу головистая!»; а посадивши і придавивши коліном, примовляли: «Щоб була глуха, як коліно!» У деяких місцевостях молоді жінки саджали капусту, оголивши сідниці, щоб капуста була такою ж білою, круглою і цупкою. У Галичині на Святий Вечір, коли на стіл подавали капусту, господар казав: «їжте, діти, капусту!», а діти відповідали хором: «Не хочемо!» Діалог повторювався тричі і закінчувався словами батька: «Ну коли не їсте, то нехай її в літі і гусениця не їсть!» Вважалось, що капуста не буде боятися морозів і дасть великий врожай, якщо на розсаду її посіяти у день св. Явдохи чи Теплого Олексія; якщо насіння капусти взяти з собою на благовіщенську Всеношню, а повернувшись, відразу посіяти її на грядці. Вірили, що із розсади, посіяної на Похвальному (п’ятому) тижні Великого посту, виростарахманна (велика, біла, тверда) капуста, яку гусінь не чіпатиме. Сіяли капусту в останні дні Страсного тижня, переважно у суботу, після того як посадять паску в піч, — «щоб капуста була здорова, як паска».</p>
	<p>Повір’я: Дітей знаходять під листком капусти; їх приносить зайчик і саджає на грядці з капустою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
