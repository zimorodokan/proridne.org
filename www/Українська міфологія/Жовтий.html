<!--#include virtual="/-/inc/general__page_start.inc" -->
<title>Жовтий, жовтизна ☼ Українська міфологія ☼ Народна творчість</title>
<meta name="Description" content="Український міф «Символіка кольорів, Жовтий, жовтизна» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Жовтий.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Жовтий, жовтизна</h1>
	<p>Жовтий (жовтизна) — ознака, що має суперечливе значення. З одного боку, це колір Сонця, золота, немовби застиглого сонячного світла. З іншого — це колір опалого листя та зрілого жита, що означає смерть, тобто життя в потойбічному світі. За повір’ями, поява жовтих плям на руці віщує смерть; хто навесні побачить жовтого метелика, буде у цьому році нещасливим і хворим. Вважається, що душа заснулої відьми може перевтілюватися у жовто-чорного метелика. Міфічні істоти, які водять душі на «той світ», мають жовтуваті тони. У домовиків та повітруль волосся жовтого кольору. Одна із пропасниць називається жовтяницею. Жовті кола з’являються на траві, де ворожить чаклун або де старша у сім’ї жінка покумилася з відьмами; місця хороводів русалок позначені пожовклою травою. У жовтий колір фарбували яйця у пасхальних, семицьких, троїцьких обрядах. Учасники ритуалу «хрещення зозулі» обмінювалися на кладовищі жовтими яйцями, розбивали їх і залишали на могилах. У суботу напередодні Трійці, коли поминали померлих не своєю смертю і дітей, померлих без хрещення, жовті яйця роздавали дітям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
