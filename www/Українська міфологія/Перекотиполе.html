<!--#include virtual="/-/inc/general__page_start.inc" -->
<title>Перекотиполе ☼ Українська міфологія ☼ Народна творчість</title>
<meta name="Description" content="Український міф «Перекотиполе» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Перекотиполе.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Перекотиполе</h1>
	<p>Перекотиполе — степова рослина, яка після достигання плодів обламується біля основи і перекочується на далекі відстані, розносячи своє насіння; народний символ безрідності, бездомності, безпритульності («котиться, як перекотиполе»), безбатченка, сирітства, бідолашного мандрування по чужині, недолі. Мандрівна доля рослини породжує ставлення до неї як до живого свідка нещасть, пролитої крові, і людського горя на землі; символ перекинчика, що не має коріння в рідній землі, тому на могилах зрадників не ростуть квіти, а тільки бур’ян-перекотиполе; різновиди рослини називають миколайками, миколайчиками, синьоголовом, перенос-зіллям, покотиполем, переполотником, колючкою; використовують у народній медицині. </p>
	<p>З літ. джерел: По долині по роздоллі / Із степу перекотиполе / Рудим ягняточком біжить (Т. Шевченко); Котиться перекотиполе (казка); Тільки вітер озвався, що в полі блукав, з покотиполем мчався по ниві пустісінькій... (А. Метлинський); Вітер в гаї нагинає / Лозу і тополю, Лама дуба, котить полем Перекотиполе. Так і доля: того лама, / Того нагинає; / Мене котить, а де спинить, / І саам не знає (Т.Шевченко).</p>
	<p>Повір’я: Коли восени на полі котиться перекотиполе, то взяти ту рослину, ставши так, щоб вона сама до рук вкотилася, і покласти її навкруги господарства, по кутках в різних потаємних місцях. Тоді до хати ніяке зло, що надсилатимуть люди, не пристане (П. Чубинський).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
