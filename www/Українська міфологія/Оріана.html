<!--#include virtual="/-/inc/general__page_start.inc" -->
<title>Оріана ☼ Українська міфологія ☼ Народна творчість</title>
<meta name="Description" content="Український міф «Оріана» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Оріана.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Оріана</h1>
	<p>Оріана — першоназва стародавньої України. Країна оріїв. Як державне утворення започаткувалося на Прикарпатті в V тисячолітті до н.е. Територія Оріани поступово розширилася до Дніпра, етнічні ознаки розвинулися в Трипільській культурі (IV–ІII тисячоліття до н.с.). За твердженнями вчених, Оріана є прабатьківщиною індоєвропейських народів (За Л.Силенком).</p>
	<p>Отець Ор мав двох дочок, та таких вродливих, наче богині з якогось іншого світу. За прадідівським звичаєм, вийшов одного разу він у широкий степ, глянув на всі боки довкілля, але не знайшов там мужів, гідних величі і слави майбутньої Оріани. Багато років стояв отець Ор з піднятими до неба руками і молив Бога: </p>
	<p>— Дажбоже наш, ти досконалий розум світу. Ти об’єднав дух з тілом. Ти дав можливість бачити щастя тілесне в щасті духовнім. Шляхи твої, даровані людині, воістину великі і святі. Заопікуйся, Дажбоже наш, щоби діти мої народили щастя своє і надію свою, щоб вічнів рід синів і доньок твоїх, в ім’я світлого дня, твого безсмертя. Слава тобі, всюдисущий і милосердний господи Дажбоже, і нині, і завжди слава!</p>
	<p>І така була велика святість отця, що його молитва була почута. Тайною любові і краси, безмежності і вічності зійшов <a href="/Українська міфологія/Дажбог.html">Дажбог</a> на землю і своїм чарівним золотосяйним святим духом запліднив дочок отця Оря. Сам Велес, бог достатку, погодився тоді прийняти пологи. Зраділи діви-рожаниці: </p>
	<p>— Бог зійшов межи нас. І будуть після нас діти та внуки Дажбожі вічно, на благо і на славу могутнього Роду, в ім’я святого духа предків.</p>
	<p>Так народилися Дажбожі діти Оріани, майбутньої Русі — квітучої колиски Матері-Землі, осяяної життєдайним промінням лагідного сонця.</p>
	<p>Яке милосердне небо, які чисті, неначе вмиті ранішньою росою, простори, були тоді, коли син неба і землі, посланець сонячної країни заради спасіння світу від мороку і зла, божественний Рама, із своїми людьми зійшов на гористий, покритий лісами берег великої річки, яку нині називають Дніпром. Бачили люди, як весь світ усміхнувся Рамі, коли над далеким виднокраєм піднімався у небо у всій своїй немеркнучій красі золотоликий бог Дажбог. І почув Рама голос із неба:</p>
	<p>— Царю людської величі і слави! Іди, учи, твори! </p>
	<p>Воістину велика та людина, яка Божим даром своїм духовно оплодотворює та програмує майбутню долю свого народу. Засновник давньоарійської віри Рама прийшов на схили Дніпра в 5508 році до н.е. З тих стародавніх часів державу, яку тут заснував Рама, стали називати Оріана або Оратанія.</p>
	<p>Оріана означає «країна орачів». Символом її був Золотий Плуг і Ярмо, який згодом став емблемою скіфів-сколотів. Легендарний Рама залишив після себе вічний вогонь своєї душі, який і досі палахкотить у гарячих серцях праправнуків Дажбожих. Це він, великий Рама, відкрив народам світу знаки зодії і цими знаками сповістив нащадкам про свою власну долю й майбутнє свого народу. Рама прийшов в Оріану в рік Овна, того ж року і залишив рідний край, проторюючи шлях далі — туди, де сходить сонце.</p>
	<p>Земля Оріани успадкувала від великого Рами один із знаків зодії — сузір’я Бика. Це сузір’я складається із семи зірок, скупчених так, неначе курчата навколо квочки, — звідси і народна назва «Квочка з курчатами». З сузір’ям Бика пов’язана велика пам’ять історії та культури, яка стосується землі Оріани. Небесного Тільця наші предки вшановували ще у ІV—ІІІ тисячолітті до н.е., коли верховним божеством вважався Бик. Ось чому в день Сварога, 24 грудня, наші прародителі приносили 12 жертв кожній зодії, щоб ці дари умилостивили всіх богів на майбутній рік.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Міфи та легенди давньої України/ілюстрації/Валерій Войтович ☼ Міфи та легенди давньої України — Оріана.png" alt="Оріана">
		<figcaption class="illustration__caption">Оріана</figcaption>
	</figure>

	<p>Найбільший духовний розквіт Оріани припадає на добу так званої Сонячної Віри, яка стала основою знаменитої трипільської культури (V—II тисячоліття до н.е.). Орії — першоорачі світу. Вони першими приручили коня, винайшли плуг та колесо. Колесо — найвеличніший винахід Людини!</p>
	<p>Шість тисяч п’ятсот років тому наші предки прибули до межиріччя Тигру та Євфрату на конях і колісницях, привезли із собою пшеницю, плуг і свою віру. Знайдені археологами стародавні вози на території Оріани були зроблені 5500 років тому. В стінах глиняних трипільських хат знайдені зерно, полова, шкаралупи писанок.</p>
	<p>Наприкінці III тисячоліття до н.е., коли народи світу тільки освоювали бронзу, орійці вже орали землю плугом із залізним лемехом, обробляли її залізними боронами, а дерево тесали залізною сокирою. В II тисячолітті до н.е. з’явилася залізна зброя, знамениті двосічні мечі та бойові риштунки. В 680 році до н.е. скіфи, вторгнувшись з гір, завоювали Асірію. Скіфи мали залізну зброю і найкращу в світі кінноту. Їх вважали богами світу — від них ніхто не міг втекти і їх ніхто не міг догнати. Не було такого війська, яке відважилося б з ними почати бій.</p>
	<p>Орійці першими в світі окультивували жито, пшеницю, просо, приручили великих білих «орійських» волів та корів. За трипільської доби хліборобство було основою життя орійця, а з початку І тисячоліття до н.е. набуло такого розквіту, що майже весь античний світ годувався хлібом, вирощеним на землі Оріани. Свої знання з рільництва та народних ремесел наші пращури понесли в Китай, Індію, Месопотамію, Палестину, Єгипет, Північну Італію, на Балкани, в Західну Європу, Скандинавію.</p>
	<p>На тих священних горах, з яких на світанні найкраще видно схід синця наші пращури колись звели град, який назвали на честь отця Оря Сур’яград. В праоріїв Ор — це всеєдиний дух світла, уособленням якого було сонце. Сур’яград первісна назва града Кия, що означало місто Сонця. Вчені доводять, що від слова сур’я виникло слово сар, а згодом — цар. Навесні тут найраніше воскресає земля, найраніше на пагорбах тане сніг і все навкруги покривається цвітінням квітів і трав. Наші діди-прапрадіди не любили камінь за його холод — дерево тепліше і рідніше. І був Сур’яград славний храмами і домами з дерева. Доми були покриті соломою, очеретом, стіни — з глини, лози і дубових балок. Дуб — священне дерево бога Перуна. Наші пращури вірили, що в дубових домах живе дух предків, а тому в них народжуватимуться мужні воїни, захисники рідної землі. В домах були печі, які й тепер є в наших хатах. На лежанках лежали шерстяні покривала, соболеві хутра, а на долівках хутра ведмежі...</p>
	<p>І дівчата-оріаночки були найпрекрасніші в світі. Вони любили і шанували красу душі і тіла. Свої глиняні хатини причепурювали квітами, пахучими травами, уквітчували зеленню. Вони носили перстені, намисто, браслети, оздоблені золотом і дорогоцінним каменем. Це були перші в світі жінки, які одягнули вовняні і льняні сукні. Крій їхнього одягу пізніше перейняли грекині, юдейки, римлянки... І взори-меандри були принесені до Пелопонесу, на побережжя Егейського моря, на Кріт оріанами п’ять тисяч років тому. Греки у наших предків запозичили спосіб будівництва храмів, творіння скульптур, меандрів. Навіть в VIII, IX, Х століттях візантійські письменники скаржаться на слов’янізацію Греції. Так, в одній географічній хрестоматії того часу сказано, що «весь Епір і майже вся Еллада, Пелопонес і Македонія населені нині скіфськими слов’янами».</p>
	<p>З роду в рід, уже шість тисяч літ, як тільки Різдвяна зоря загоряється в небі, настає в домі орія—хлібороба Світла вечеря на честь Різдва світла. І так щороку, з віку в вік, Оріана здійснює свої прадавні обряди. Є твердження про те, що орійці, які прибули до Індії п’ять тисяч років тому, мали з собою вже готові релігійні пісні «Веди». Тоді ж виникло слово «Бгу». Слово «Бог» — стародавнє, оріанське. І воно старіше, ніж слова «Саваоф», «Адам», «Алах», «Ісус». Назва орійців зустрічається багато разів у Ведах — стародавніх давньо-індійських книгах, що містять священні тексти аріїв. Написання Вед припадає на II — початок І тисячоліття до н.е. Назва Вед означає «достовірні знання». Джерелом ведійської міфології є релігійні уявлення орійських (індоєвропейських) племен про створення світу. Ведійська духовність, яка сьогодні зачаровує весь світ, народилася на схилах Дніпра — на вибраній Богом землі. Тим божественним світлом Бога-Творця осяяний і шлях Заратустри і Будди, які були оріанинами. У Ведах відзначено, що оріанський шлях життя Будди ознаменований світлом Сварги. А Сварга є символом вогню і світла. То є шлях до неба. Усі ведійські святині в Індії біля вівтарів мають свастику. Дітей в Індії навчають, що п’ять тисяч років тому до Індії прибули оріани, тримаючи в руках символ світла — Сваргу. В тому ж світлі, знаючи науку Заратустри і Будди, почав у Юдеї проповідувати реформу юдаїзму Ісус. Він від 20 до 30 року свого життя перебував в Індії й Ірані.</p>
	<p>Землю та небо створили боги. Орій творив земний світ. Як духовна гордість зберігаються оріанські клинописи в музеях Лондона, Чикаго, Філадельфії, Рима, Парижа, Багдада, Стамбула, Варшави... То великі та найперші письмена світу про Бога, про небо і землю, написані 4500 років тому на глиняних табличках. Мова орійців — то найстарша з прамови людей, яка народилася на землі наших пращурів і сьогодні стоїть в основі санскриту, слов’янських мов, балтійських, грецьких, романських та інших мов Європи. В ній, як і в вірі наших батьків-прапрадідів, умістилося все, що потрібно людині: сонце, місяць, зорі, ріки, джерела, пісня, віра, любов. То все життя — від першого подиху людини і до того часу, коли вона переселяється в інший світ. Бо смерті немає, а є Вічність, над якою витає святий дух єдиного і праведного Бога — Творця Вічності.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
