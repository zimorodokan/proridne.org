<!--#include virtual="/-/inc/general__page_start.inc" -->
<title>Розрив-трава, ключ-трава, скакун-трава, клин-трава ☼ Українська міфологія ☼ Народна творчість</title>
<meta name="Description" content="Український міф «Розрив-трава, ключ-трава, скакун-трава, клин-трава» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Розрив-трава.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Розрив-трава, ключ-трава, скакун-трава, клин-трава</h1>
	<p>Розрив-трава (ключ-трава, скакун-трава, клин-трава) розриває всякий метал на дрібні шматки, вказує, де заховані скарби, і відмикає всі замки, замкнені нечистою силою. Якщо ж пучок її вкинути в горно кузні, то коваль більше не зможе працювати. Ця рослина дуже рідкісна, і самі знахарі дуже дорого за неї платять. Щоб дістати розрив-траву, потрібно опівночі, перед Купала, забратися в дикий чагарник і косити траву доти, доки переломиться залізна коса: це є знак, що лезо вдарилося у розрив-траву. В тому місці, де впав уламок коси, потрібно все зрізане зело зібрати і кинути у струмок або річку: звичайна трава плаватиме по воді, а розрив-трава — проти течії; тут треба її і хапати. Для того щоб знайти розрив-траву, при собі потрібно мати плакун-траву і папороть.</p>
	<p>З літ. джерел: Що нам кайдани? Я припас такої розрив-трави, що тільки притулимо, так і к нечистому і порозпадаються» (П.Куліш).</p>
	<p>Повір’я: Черепаха знає де є розрив-трава: як обгородити її гніздо, вона цим зіллям зараз розриває (П.Чубинський, I, 66). Здатність розпізнати її мають і деякі птахи, зокрема дятел, сова. Поляки вірять, що розрив-траву приносять ластівки для того, щоб оживити зварені людиною яйця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
