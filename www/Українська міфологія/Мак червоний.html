<!--#include virtual="/-/inc/general__page_start.inc" -->
<title>Мак червоний ☼ Українська міфологія ☼ Народна творчість</title>
<meta name="Description" content="Український міф «Мак червоний» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Мак червоний.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Мак червоний</h1>
	<p>Мак червоний означає красу, молодість та їхню скороминущість. У стародавніх колядках співається:</p>
	<div class="poem">
		<p>
			Ой на всім небі Сонце сияє,<br>
			А в цего ґазди мак процвітає.<br>
			А в перед хати є кірниченька,<br>
			Ой кірниченька ще й мурована,<br>
			Ой сріблом, золотом вна гартована.<br>
			Коло кернички є дві дівочки,<br>
			Одна дівочка — Богородиця,<br>
			Друга дівочка — Пречиста Діва...
		</p>
	</div>
	<p>Вінок із червоних маків — символ дівочої чистоти, його порівнюють з білим світом:</p>
	<div class="poem">
		<p>
			Ой мій світку, білий світку, як маковий квітку,<br>
			Нащо тебе зав’язали в білую намітку.
		</p>
	</div>
	<p>У фольклорних пісенних текстах мак: молода розсипає його з рукава, коли їде до вінця; сіє-посіває чорний мак, щоб родив червоний. Макові квіти, як і калинові, символізують здоров’я, радість, дівочу красу і чистоту, а водночас — сну і смерті. Квіти маку вплітали у косу, щоб голова не боліла і щоб волосся було пишним. Віддавна люди вірили, що мак захищає від усілякого зла. Освяченим маком на Маковія (14 серпня) осівали людей і худобу. </p>
	<div class="poem">
		<p>
			— Зеленая маківонько, где будеш приставала?<br>
			— При дорозі в городеньку, при буйненькім вітроньку.<br>
			При буйненькім вітроньку і при ясненькім соненьку.
		</p>
	</div>
	<p>З квітучим маком порівнюють і юнака-молодця. Незрілий мак дурманить голову, а тому став натяком на глупоту: «Їж, дурню, бо це з маком». Мак має чарівну силу, яка захищає від усякого зла. «Як мак незчисленний — так рої бджіл вкриватимуть усі дерева», — кажуть, коли подають страви з маком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
