<!--#include virtual="/-/inc/general__page_start.inc" -->
<title>Сузір’я Ворона — Український гороскоп ☼ Українська міфологія ☼ Народна творчість</title>
<meta name="Description" content="Український міф «український гороскоп Сузір’я Ворона» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Сузір’я Ворона.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Під Сузір’ям Ворона<br>(23 липня — 22 серпня)</h1>

	<article>
		<h1>Редакція тексту видання 2005 року</h1>
		<p>Ворон вважається мудрим віщуном. Він живе сто або триста років і володіє таємницями: передбачає смерть, нашестя ворогів, знає де закопаний скарб, матері приносить звістку про загибель сина... Ворон-крук є володарем живої і неживої води та золотих яблук. Сідаючи на мертвого, випиваючи кров, він те життя продовжує в собі. У важкі хвилини Предки зверталися у молитві не лише до Сонця, Місяця, зірок, а й до Ворона. Ворон Воронович ототожнюється з Вітром. Могутності Вітру, його руйнівній благотворній силі молилися, приносили жертви; так само і Перуну:</p>
		<p>— О милостивий Боже, грізний і добрий Перуне! Молимося тобі, щоб ти з’явився о потрібній годині й дарував нам дощ, аби квітнула вся наша Мати-Земля. Вбережи наші ниви і поля від нечистої сили, знищ прокляту Мару з Дивами, аби не зашкодили посівам нашим, щоб міцніло тіло працею, а душа багатіла волею і силою народу.</p>
		<p>Одягає хмаровладний тугий сагайдак з вогненними стрілами, а в руки бере золотоясний меч-гостролезий. І тоді, як і в предковічні часи, коли на землі були лише темна ніч і безпробудний хаос, летить у крутежі Вітру-Вихору дальносяжний стрілець за Марою. Тятиву натягнув він тугу, дзенькіт страшний від срібного лука рознісся. Коні рисисті з золотими гривами покрили Сонце-Небо, срібні копита у них, шовковий хвіст у них, вухами вони слухи слухають, очима зорі лічать, срібні копита гору лупають.</p>
		<p>З Перуном на тій же золотій колісниці, запряженій дев’ятьма вогнегривими кіньми, летять дев’ятеро його синів: троє вражають злі сили смертоносними стрілами, троє розбивають хмари-грозовиці важкими кувалдами, творячи грім на весь світ, решта правлять кіньми.</p>
		<p>Життєдайна волога цієї пори так потрібна людям. Боротьба іде така завзята, що й птиця заснути не може від тих нічних буревіїв з блискавками і громом.</p>
		<p>Перун не тільки посилає людям життєдайну вологу, а й надає їй очищаючої та цілющої сили. Нею святять чорнобривці, васильки, головки маку. Навесні цей мак розсівають на городі, а сухими квітами прикрашають хрест на Водохреща. Дівчата вплітають їх до своїх кіс на Благо-віщення. Маком-видюком обсипають дім — і всі вроки та хитрощі відьми втрачають силу.</p>
		<p>Після освячення яблук, груш, меду та іншої садовини настає священна година — свято Врожаю. Цієї благодатної пори освячується, перев’язаний блакитною стрічкою з вплетеними маками та волошками, зажинковий сніп. В цей Перунів день селяни випікають з нового врожаю коровай. У сяйві тепла і світла Сонця-Неба живе і хліб споживає Орій-хлібороб.</p>
		<p>Після цих божистих днів дівчата в селі звільняються від тяжкої роботи і готуються до весільної пори.</p>
		<p>Народжені під знаком Ворона щирі, правдиві, відкриті і добрі. Свідомість Сонця-Дажбога ощасливлює їх своїм життєтворящим світлом; вони утверджують себе трудовими подвигами на славу народу, собі на здоров’я і дітям на життя. Відзначаються хоробрістю у досягнені мети. Талановиті, особливо в мистецтві живопису та скульптури. Великодушні, за вдачею скоріш актори, аніж вчені. Здатні впливати на інших людей, бо довіряють їхній переконливості та справедливості. Недолік незначний: не вміють критично ставитись до інших. Досить симпатичні і користуються особливим успіхом у дівчат. Щасливий день — неділя, число — 3, колір — усі відтінки жовтого, коштовний камінь — янтар. Планета — Сонце.</p>
		<p>Дівчата — вирізняються палким темпераментом, люблять гарно одягатися, виявляють себе у різноманітних перемінах. Знайшовши судженого, стають прекрасними господинями і вірними подругами. Горді намаганням хлопців потішити їхнє самолюбство. Таких дівчат досить складно розпізнати, і багато хлопців в них просто розчаровуються.</p>
		<p>Хлопці — мужні, в сім’ї вимагають першості. Дружина повинна повністю підкоритися своєму володареві. В молодості ведуть безладне життя, стараючись цим засвідчити свою неперевершеність у любові. Ревниві, побоюються сильнішого конкурента. Випадкові негаразди для них — трагедія.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Ворона 01.png" alt="Сузір’я Ворона">
		<figcaption class="illustration__caption">Сузір’я Ворона</figcaption>
	</figure>

	<article>
		<h1>Редакція тексту видання 1995 року</h1>
		<p>О милостивий Боже, грізний і добрий Перуне! Молимося Тобі, щоб ти з’явився о потрібній годині й дарував нам дощ, аби квітнула вся наша Мати-Земля. Вбережи наші ниви і поля від нечистої сили, знищ прокляту Мару з Дивами, аби не зашкодили посівам нашим, щоб міцніло тіло працею, а душа багатіла волею і силою народу.</p>
		<p>Ганяється за чорними силами мороку і тьми повелитель грому і блискавки Перун. Роз’їжджає на золотій колісниці, в яку запряжено дев’ятеро крилатих золотогривих коней, володар над усім. Знищує вогненними стрілами злі сили, аби там, на Землі, не сталася посуха, не загинули посіви, не вмирали люди. Життєдайна волога цієї пори так потрібна людям, що вони приносять жертви богам. Боротьба іде така завзята, що й птиця заснути не може від тих нічних буревіїв з блискавками і громом. Під час грози наші предки відганяли від себе котів і собак, вірячи, що в цих тваринах ховається нечиста сила. Вогонь Перуна погасити неможливо, тому й шанують і моляться Богу, бо він ладен копи спалити і навіть хату. Знахарі у ці дні збирають цілющі трави для лікування свійських тварин.</p>
		<p>Власне на Перунів день починається озимий посів жита і пшениці, а селяни випікають тоді хліб з нового врожаю. Перун не тільки посилає людям життєдайну вологу, а й надає їй очищаючої та цілющої сили. Нею святять купчаки жовті, чорнобривці, васильки та великі достиглі головки маку. Після посвячення квіти зберігають аж до весни. Навесні мак розсівають на городі, а сухими квітами прикрашають хрест на Ордань під час святкування народження богині води Дани. Дівчата вплітають їх до своїх кіс на Благовіщення. Посвячений дикий мак, «мак-видюк», вживається проти чародійства: ним обсипають дім — і всі вроки та хитрощі відьми втрачають силу. Тоді ж усе чоловіче населення приходить до річки у святковому козацькому одязі на водосвяття.</p>
		<p>Після освячення яблук, груш, меду та іншої садовини настає священна година, прадавнє свято врожаю, свято Першого снопа. Тієї священної години вноситься і освячується зажинковий золотистий сніп, перев’язаний стрічкою небесного кольору з вплетеними маками та волошками. Саме тому в цей день знову згадують предків. У сяйві тепла і світла Дажбожого та Духа предків рідних живе і хліб споживає орій-хлібороб.</p>
		<p>Після цих священних днів дівчата в селі звільняються від тяжкої роботи і лаштуються зустрічати сватів — готуються до весільної пори.</p>
		<p>Народжені під знаком Ворона щирі, правдиві, відкриті і добрі. Свідомість Дажбога ощасливлює їх своїм життєтворящим світлом і красою; вони утверджують себе трудовими подвигами на славу нашого народу, собі на здоров’я і дітям на життя. Відзначаються хоробрістю у досягненні мети. Талановиті, особливо в мистецтві живопису та скульптури. Здатні впливати на інших людей, бо довіряють їхній переконливості та справедливості. Недолік незначний: не вміють критично ставитись до інших. Досить симпатичні і користуються особливим успіхом у дівчат.</p>
		<p>Щасливий день — неділя, число — 3, колір — усі відтінки жовтого, коштовний камінь — янтар. Планета — Сонце.</p>
		<p>Дівчата, народжені під знаком Ворона, вирізняються палким темпераментом, люблять гарно одягатися, виявляють себе у різноманітних перемінах. Знайшовши судженого, стають прекрасними господинями і вірними подругами. Горді намаганням хлопців потішити їхнє самолюбство. Таких дівчат досить складно розпізнати, і багато хлопців в них просто розчаровуються.</p>
		<p>Хлопці — мужні, в сім’ї вимагають першості. Дружина повинна повністю підкоритися своєму володареві. В молодості ведуть безладне життя, стараючись цим засвідчити свою неперевершеність у любові. Ревниві, побоюються сильнішого конкурента. Випадкові негаразди для них — трагедія.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Ворона 02.png" alt="Сузір’я Ворона">
		<figcaption class="illustration__caption">Сузір’я Ворона</figcaption>
	</figure>

	<article>
		<h1>Народжені та благословенні під сузір’ям Ворона</h1>
		<p>Письменниця Олена Пчілка, митрополит УГКЦ Андрей Шептицький, літературознавець Омелян Огоновський, письменник Антін Крушельницький, письменник Борис Антоненко-Давидович, художник Осип Курилас, письменник, державний діяч Володимир Винниченко, письменник Пантелеймон Куліш, письменник Юрій Федькович, письменник Олександр Кониський, скульптор Володимир Сколоздра, поет Олександр Навроцький, живописець Володимир Боровиковський, співак Борис Гмиря, історик Максим Берлинський, співак Олексій КриВЧЕНЯ, літературознавець Павло Попов, скрипаль Василь Вілінський, художник Антін Лосенко, художник Ілля Рєпін, письменник Валерій Шевчук, поет Роман Лубківський, критик Іван ДзюБА.</p>
	</article>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Український гороскоп/">Войтович Валерій Миколайович Український гороскоп</a>. — Рівне: Оріана, 1995. — 64 с.: іл.</p>
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
