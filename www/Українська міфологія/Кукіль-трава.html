<!--#include virtual="/-/inc/general__page_start.inc" -->
<title>Кукіль-трава ☼ Українська міфологія ☼ Народна творчість</title>
<meta name="Description" content="Український міф «Кукіль-трава» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Кукіль-трава.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Кукіль-трава</h1>
	<p>Кукіль-трава росте серед хлібних злаків. У давнину молилися Матері-Землі, приносили жертви на поле, благали його, щоб родило чисте зерно, виростала гарна паша, а не кукіль-трава, яка шкодить та підкошує корів, телят, ягнят. Поле, де росте кукіль, називають чортовою нивою, бо то нечистий його і засіяв. Про неї кажуть «Кукіль — то польового дідька робота»; за Біблією, кукіль — це грішники, що засмічують людство, ниву Божу. Побутує легенда, що з куколю сатана викурив першу горілку на світі, підпоїв нею нашу праматір Сву і дав їй закусити яблучком. Разом з тим кукіль має гарний рожевий цвіт, а тому у пісенній народній творчості часом символізує дівчину:</p>
	<div class="poem">
		<p>
			Ой там на горі на красі<br>
			Красіє кукіль у вівсі.<br>
			— Чом ви, парубки, не йдете,<br>
			Куколю з овса не рвете?<br>
			— Ой ірветься нам на душі,<br>
			Що всі дівчата хороші.
		</p>
	</div>
	<p>З нар. джерел: Вроди, Боже, жито-пшеницю, всяку пашницю, без куколю, без метлички (П.Чубинський); Не ходи по полю, не топчи куколю (М.Номис).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
