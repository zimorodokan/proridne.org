<!--#include virtual="/-/inc/general__page_start.inc" -->
<title>Пелазги, пеласги, «лелеки», «журавлі» ☼ Українська міфологія ☼ Народна творчість</title>
<meta name="Description" content="Український міф «Пелазги, пеласги, «лелеки», «журавлі»» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Пелазги.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Пелазги, пеласги, «лелеки», «журавлі»</h1>
	<p>Пелазги (пеласги, «лелеки», «журавлі») — об'єднання давньоукраїнських племен, що за часів трипільської культури переселялися з прадавньої України-Оріани «на нові землі». Таке переселення було наслідком демографічної політики ВОЛХВІВ, які не допускали скупчення чи перенаселення оріїв, вирубування лісів під нові земельні ділянки тощо.</p>
	<p>За описом Страбона, «за багато століть» до утворення держав Греції й Риму Пелазги заселили Фракію, Малу Азію, Палестину, Грецію, Македонію, острів Кріт, Італію, всі острови Егейського моря, Сицилію та інші території.</p>
	<p>Морейський півострів та Фессалія йменувалися Пелазгією (Pelazgia).</p>
	<p>Геродот підкреслював, що «афіняни походять від пелазгів»</p>
	<p>На думку Страбона й Діоніса Галыкарнаського ім’я Пелазги (в перекладі з давньогрецької — лелеки, журавлі) дане за те, що вони масово й згуртовано долали великі відстані, змінюючи місце свого проживання.</p>
	<p>Д. Галікарнаський стверджував, що Пелазги заселили Італію «за п’ять століть до Троянської війни».</p>
	<p>До об’єднання пелазгів входили такі давньоукраїнські племена: лелеги, венеди, етруски, трояни, давні (Davni), пани, галичі (галичани, галли), обричі, гірники, любичі, поляни, вовки, попелі, компанійці (Campani), савини, доляни, лучани, річани, шикули (сикули) та інші.</p>
	<p>З часом найбільші племена розрослися, набули державної самостійності й відокремилися від пелазгічного союзу. Так утворилася велика Венедська держава, що простяглася від берегів Андріатичного моря до берегів Дунаю. Етруски організувалися в державу Етрурію, котра стала підгрунтям для утворення держав Греції та Риму.</p>
	<p>Галичани (галичі, галли) перейшли Альпи й на заході утворили державу Галлію, що з часом дістала назву Франція.</p>
	<p>Античні автори Плутарх, Павзаній (Повзаній) та інші підкреслювали вірність пелазгів традиціям своєї прабатьківщини. Так, Повзаній описав конкретне новорічне свято КОЛЯДИ 1570 року до н. е., коли Пелазги за традицією кидали в ріку Лабу (першоназва Тибру) хліб, що називався «паляниця».</p>
	<p>Вірність своїй праматері Оріані пелазги виявляли і в назві міст, що будували на чужині: Треба (Treba), Мана (Mana), Мокра (Mocra), Кора (Kora). Місто Троя було засновано на честь бога Трояна. В Палестині за п’ять століть до нашестя племені Мойсея Пелазги збудували велике місто Русасалем — «Русів постій» (за Дж. Вільсоном), за іншими джерелами (О. Партицький), це місто звалося Русалель (Руса-Лель — на честь «русинського» бога ЛЕЛЯ). З часом назву міста було перекручено на Єрусалим.</p>
	<p>Плутарх пише про вірування Пелазгів, зокрема — їхнє палке поклоніння громовержцеві Перуну, якому «Пелазги будували храми переважно в дібровах». Деякі діброви на терені Італії називались Додонськими (на честь «нареченої» Перуна Додони — Додоли).</p>
	<p>Молилися Перуну також <a href="/Українська міфологія/Дажбог.html">Дажбогу</a>, Трояну, Велесу, Чуру та іншим. Імена і образи пелазгічних богів Плутарх називав «найстародавнішими рештками первісного світу». Античні автори стверджували, що Пелазги мали своє письмо, яке Діодор називав ПЕЛАЗГІЧНИМ.</p>
	<p>Про згортки папірусів, які написані мовою «одного з пелазгічних говорів», розповів Д. Галікарнаський. Він називав ці папіруси «Книгами пророцтв», або «Книгами сивил», що «цінувалися вище від усіх скарбів Риму».</p>
	<p>Зберігалися ці книги в Капітолійському храмі Рима. Храм і пелазгічні «Книги пророцтв» згоріли в І ст. до н. е. Тоді римляни відправили послів до стародавніх пелазгічних місту Сарматії та Малій Азії, аби відновити «Книги пророцтв». Було відновлено до тисячі віршів віщувань сивил. (За Д. Галікарнаським).</p>
	<p>Відсутність єдності між пелазгічними племенами, ворогування між ними, надто — між етрусками і галичанами, привело до того, що їх асимілювали автохтонні племена, поглинули нові державні утворення.</p>
	<p>Першу грунтовну наукову працю про Пелазгів як праукраїнський союз племен написав російський вчений-етнолог середини XIX ст. Олександр Чертков («Пелазго-фракийские племена, населившие Италию», М., 1853).</p>
	<p>Радянська історіографія, виходячи з шовіністичних та українофобських позицій, замовчувала будь-які відомості про Пелазгів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
