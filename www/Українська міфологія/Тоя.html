<!--#include virtual="/-/inc/general__page_start.inc" -->
<title>Тоя, аконіт, нетоя, нетота, ходачки ☼ Українська міфологія ☼ Народна творчість</title>
<meta name="Description" content="Український міф «Тоя, аконіт, нетоя, нетота, ходачки» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Тоя.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Тоя, аконіт, нетоя, нетота, ходачки</h1>
	<p>Тоя (аконіт, нетоя, нетота, ходачки) створена Богом і оберігає людей від чорта. Відома така легенда: «Одного разу, в день Івана Купали, дівки, зібравшись зазвичай на вулиці, почали свої ігри. У цей час летів над ними чорт і як закричав: «Гоя, гоя, всяка дівка моя»; в числі цих дівчат справді була одна, яка прикрасила свою голову квітами тої і чорт, та він зрештою, із жалем її пкинув: «Коли б не тоя, то була б ти, дівчино, моя». Іншого разу та сама дівчина і в тому самому наряді пішла на прогулянку в ліс. Там зустрівся з нею чорт в подобі молодого і дуже гарного парубка і почав з нею заігрувати, кажучи безперестанку: «Скинь, дівко, тою, будеш моєю». В пориві сердечних почуттів дівчина виконала вимагання парубка, і нею відразу заволодів чорт». У неділю, коли привезуть молоду, співали:</p>
	<div class="poem">
		<p>
			Привезли-хмо то зіллє <br>
			Із-під гір на весіллє, <br>
			През Дунай ми плавили, <br>
			За столом посадили:<br>
			— Пізнавай же, Івасенько, <br>
			Що то за зілленько.<br>
			— Я молодий розум маю, <br>
			Я зілленько пізнаю:<br>
			Тоє зілленько — тоя, <br>
			То Марисенька моя.
		</p>
	</div>
	<p>Тої припусують здатність охороняти від хвороб, нещастя, усякого зла, кажуть: «Якби не тоя та не одолян, ходила б хвороба, як пан»; у коломийці співається: «Ой я ходжу куди хочу, нічо си не бою, / Бо я ношу за поєсом зелененькую тою». На Бойківщині відвар тої давали як «дан», тобто тому, на кого хотіли наслати хворобу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
