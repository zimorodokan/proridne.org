<!--#include virtual="/-/inc/general__page_start.inc" -->
<title>Сон-трава, сон-зілля ☼ Українська міфологія ☼ Народна творчість</title>
<meta name="Description" content="Український міф «Сон-трава, сон-зілля» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Сон-трава.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Сон-трава, сон-зілля</h1>
	<p>Сон-трава (сон-зілля) — символ таїни, снобачень і передбачень майбутнього, здебільшого нещасливого. Перші весняні трави, за повір’ям, аби бути здоровим, треба добре потоптати. На сон-траву, як і на ряст, приказують: «Щоб на той рік діждати сону топтати!»; «Дай, Боже, діждати, сон-траву топтати!» Народні казки згадують про чарівне зілля чи корінь, за допомогою якого засинають на цілу зиму. Розповідають: одного разу на початку зими ведмідь викопав невідомий корінь, лизнув його кілька разів і пішов у барліг; побачив те чоловік і сам лизнув, після чого зразу ж заснув і проспав у лісі до самої весни. Коли пробудився, люди вже орали землю і сіяли хліб. Сон-трава в народі пов’язується з тими рослинами, сік, відвар чи запах яких діють на людину запаморочливо: дурман, білена, дрема, горицвіт. У пісні про гетьмана Виговського розповідається:</p>
	<div class="poem">
		<p>
			Молода сестра сон-траву рвала,<br>
			Старую питала, старую питала:<br>
			«Чи той сон-трава козацькая сила?<br>
			Чи той сон-трава козацькая могила?»<br>
			«Ой той сон-трава, голубонько, зростився у полі,<br>
			Та піймала ту траву недоля та дала моїй доні.<br>
			Ой ти доню ж, доню, моя доню! Годі сумувати,<br>
			Що нашого молодого Йвана в могилі шукати».
		</p>
	</div>
	<p>Чарівники заготовляли сон-траву у травні, при її жовто-голубому цвітінні, з різними замовляннями та обрядами.</p>
	<p>Повір’я: Рослина відкриває таємниці тому, хто зірве цю темно-синю квітку вдосвіта, перетримає в холодній воді весь день, а потім на нічпокладе собі під подушку; уві сні квітка покаже йому правдиво все, що він хоче знати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
