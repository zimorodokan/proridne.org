<!--#include virtual="/-/inc/general__page_start.inc" -->
<title>Синій ☼ Українська міфологія ☼ Народна творчість</title>
<meta name="Description" content="Український міф «Символіка кольорів, Синій» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Синій.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Синій</h1>
	<p>Синій — колір небесного простору і моря. Символізує чесність, добру славу, вірність. Разом із тим викликає почуття холоду та нагадує про тінь («А моя могила край синього моря»). Синій колір символізує також блискавку, яка порівнюється з синіми вогниками, що перебігають по червоних жаринах догоряючого вогнища. У «Слові о полку Ігоревім» є вислів «тріпотять сині блискавиці». На Галичині під час жалоби пов’язували голову чорними або синіми хустинками.</p>
	<p>Синій колір пов’язаний з «тим світом», з місцем перебування нечистої сили, виступає як атрибут «чужого» простору. Поряд з чорним кольором синій ототожнюється як колір смерті, трауру. На Поліссі заборонялося прикрашати весільний стіл синьою скатертиною. Одяг синього кольору характерний для носіння у піст. Якщо перед Великоднем в хаті станеться покійник, пасхальні яйця фарбують у синій колір. За повір’ям, не можна приносити в дім синього кольору квіти, коли квочка сидить на яйцях, це згубно для зародишів (Житомирщина). За народними уявленнями, зміїний цар відмічений зіркою на голові і синіми полосами на спині (Чернігівщина). Синім кольором світиться летючий змій. Синім кольором цвіте чарівна квітка папороті, яка сприяє багатству і щастю людині, яка її знайшла (Полісся). Сонце «грає» червоним, синім, зеленим кольорами.</p>
	<p>Замовляння: Три мечи держу, один меч от синіх губ, други меч от рудих зуб, треті меч от злих, нечестивих людей (Київщина).</p>
	<p>Язичницькі імена: Синець, Синиця, Синька, Синявка та ін.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
