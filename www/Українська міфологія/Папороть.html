<!--#include virtual="/-/inc/general__page_start.inc" -->
<title>Папороть, Перуновий вогнецвіт, вовча трава, кочедижник, квітка щастя ☼ Українська міфологія ☼ Народна творчість</title>
<meta name="Description" content="Український міф «Папороть, Перуновий вогнецвіт, вовча трава, кочедижник, квітка щастя» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Папороть.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Папороть, Перуновий вогнецвіт, вовча трава, кочедижник, квітка щастя</h1>
	<p>Папороть (Перуновий вогнецвіт, вовча трава, кочедижник, квітка щастя) — рослина, за народним повір’ям, цвіте тільки раз на рік опівночі на Купала і охороняється нечистою силою. Кому пощастить зірвати цю квітку, той має підкинути її вгору і, коли вона потім упаде на землю, сміливо треба починати там копати: під тим місцем буде скарб. Папороть дає можливість розуміти, про що говорять тварини і рослини: «У ту ніч найти із папороті цвіт — будеш знати, що собаки брешуть, будеш все зілля чуть, шо гомонять» (Житомирщина). Папороть, як і розмай-зілля, привертає та причаровує хлопців.</p>
	<p>За народними віруваннями, папороть допомагає пікувати різні хвороби: «Кажуть, в ту ноч вона зацвітає, і до ранку в її нима того цветочка. І коториє то кажуть, йдуть, і стукають, і знают, шо говорать (вона говорить, от чого вона лічить, од якоїсь болєзні)». «Та же папороть вельми знахор, вона помагає крепко» (Рівненщина). </p>
	<p>У народних оповіданнях часто згадується про те, що в ніч цвітіння папороті буває «страшна гроза». На Поліссі ніч цвітіння папороті називають «горобиною ніччю»: «У рябіну ніч грім гриме, блискавка блискає і папороть цвете» (Житомирщина). </p>
	<p>Міфічний цвіт папороті допомагає виявити великодня свічка. Розстеливши під папороттю великодній убрус, треба окреслити довкола себе й папороті освяченим дванадцять разів ножем захисне коло, запалити свічку та чекати півночі, доки не зацвіте папороть вогняним цвітом. Тоді злі духи лякатимуть сміливця з усіх боків, почнуться крики, жахи, але їх не слід боятися, лише пильнувати свічку, щоб вона не згасла. </p>
	<p>На Рівненщині радять: «То треба іти і сидєть, щоб на тебе та папороть посипаласа — то будеш усє знать». Гуцули вірили, що цвіт папороті — від чорта. В Карпатах був звичай бити папороть: склавши зірваний і принесений із лісу папоротник на велику кучу, його спалювали, били палками або закидали каменями, бо папороть вважалася «чортовим» зіллям.</p>
	<p>Із сяючим цвітом папороті порівнюють весільний вінок молодої, про який співають:</p>
	<div class="poem">
		<p>
			Не вогонь то горить, полум’я палає,<br>
			На нашій Марійці злотний вінок сяє.
		</p>
	</div>
	<p>Прикмета: Як найде в ніч на Купала цвіт папоротини, то увидить скарби під землею. </p>
	<p>Загадка: Що цвіте без цвіту? (Папороть).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Папороть, Перуновий вогнецвіт, вовча трава, кочедижник, квітка щастя</h1>
	<p>За українськими легендами папороть розквітає серед літа — в ніч на Івана Купала. Та красується ця квітка лише мить — не встигнеш і оком моргнути, як вона зникне, бо нечисті сили зривають її і несуть у свої вертепи.</p>
	<p>Ця фантастична квітка — метафора блискавки.</p>
	<p>Щоб заволодіти нею, треба піти вночі у хащі лісу, де не чути співу півнів, накреслити на землі навколо себе коло, запалити свячену свічку, взяти в руки полин або якусь іншу рослину, якої боїться нечиста сила, і читати Псалтир або Євангеліє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Василь Товстий ☼ Легенди та міфи України/">Легенди та міфи України / уклад. В. П. Товстий.</a> — Харків: Промінь, 2005. — 64 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
