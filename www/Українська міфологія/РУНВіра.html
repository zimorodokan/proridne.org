<!--#include virtual="/-/inc/general__page_start.inc" -->
<title>РУНВіра ☼ Українська міфологія ☼ Народна творчість</title>
<meta name="Description" content="Український міф «РУНВіра» ☼ Український фольклор, усна народна творчість України">
<link rel="canonical" href="https://proridne.org/Українська міфологія/РУНВіра.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">РУНВіра</h1>
	<p>РУНВіра (Рідна Українська Національна Віра) — відроджена давньоукраїнська релігійна конфесія, що її реставрував на історичному матеріалі давньоукраїнської міфології і язичництва видатний український історик, шумеролог, етнолог і філософ Лев Силенко (США). РУНВіра ставить за мету утвердити священну для українців НАЦІОНАЛЬНУ ВІРУ, якою вона була до насильницького скасування язичництва 988 року, і тим самим прищепити віруючим національну гідність, шану і любов до України, її природи, культури, історії, мови. За вченням Силенка, РУНВіра — це «віра в єдиного Господа на ім’я <a href="/Українська міфологія/Дажбог.html">Дажбог</a>».</p>
	<p>«Щоб українець став Людиною з великої літери, він мусить виконувати заповіді РУНВіри», — стверджує Л. Силенко. Цих заповідей сімнадцять:</p>
	<ul>
		<li><p>Розумій і люби бога по-рідному.</p></li>
		<li><p>Не поклоняйся чужоземним поняттям бога.</p></li>
		<li><p>Самовдооконалюй розум, душу і тіло.</p></li>
		<li><p>Вір у себе.</p></li>
		<li><p>Люби родичів своїх.</p></li>
		<li><p>Виховуй дітей своїх у дусі рунвіри.</p></li>
		<li><p>Шануй духовність предків своїх.</p></li>
		<li><p>Шануй свята рунвіри.</p></li>
		<li><p>Не самозабувайся на чужині.</p></li>
		<li><p>Живи для добра України.</p></li>
		<li><p>Не обмовляй.</p></li>
		<li><p>Будь правдивим свідком.</p></li>
		<li><p>Борони свої скарби і не привласнюй чужі.</p></li>
		<li><p>Не люби ворогів народу свого, не будь рабом.</p></li>
		<li><p>Не лишай в біді приятеля свого.</p></li>
		<li><p>Не зневірюйся.</p></li>
		<li><p>Люби дітей свого й чужого народу.</p></li>
	</ul>
	<p>РУНВіра дає нове поняття про «рай» і «пекло», котрі — «в душі людини». Щоб мати рай у своїй душі, треба, за вченням Силенка, щодня творити своє буття «ЗА ЗАКОНАМИ ПРАВИЛЬНОГО ЖИТТЯ». Їх сім:</p>
	<ul>
		<li><p>Правильне мислення: воля, мета, відвага.</p></li>
		<li><p>Правильне бажання: любов, справедливість, послідовність.</p></li>
		<li><p>Правильне виконання: відповідальність, точність, дисципліна.</p></li>
		<li><p>Правильне ставлення до себе: повноцінне, незалежне, узгоджене «я».</p></li>
		<li><p>Правильне харчування: якісна їжа, національні страви, обрядовість.</p></li>
		<li><p>Правильна любов: співпереживання і жертовність, ненависть і милосердя, душевна краса і вірність.</p></li>
		<li><p>Правильна віра: природне її народження, блаженне розуміння, правильне призначення.</p></li>
	</ul>
	<p>РУНВіра відкидає постулат Біблії про те, що «всяка влада Богом дана». «ТІЛЬКИ РІДНА ВЛАДА БОГОМ ДАНА,— стверджує РУНВіра, — вона є слугою народу, живе з народом і в ім’я народу».</p>
	<p>РУНВіра вчить, що лише народ, який має свою національну віру, вільно утверджує свій спосіб життя, свої моральні цінності, святині, обряди і традиції.</p>
	<p>Маючи рідну віру народ не підпорядковує себе іноземним релігійним авторитетам, догмам, канонам, ритуалам. Для кожного народу його рідна національна релігія є найкращою, бо багато добрих матерів на світі, але РІДНА МАТИ — НАЙКРАЩА.</p>
	<p>РУНВіра шанує інші релігії. Їх багато, твердить РУНВіра, бо «багато неоднакових розумінь Бога. Є релігії інтернаціональні (буддизм, християнство, мусульманство), а є народи, які мають свої національні релігії (японці, китайці, індуси та ін.). Але й інтернаціональні релігії мають національне підгрунтя. Без індуської віри не було б буддизму, без єврейської (іудаїзму) — християнства.</p>
	<p>Кожен народ має даровану Господом свободу свого розуміння Бога. АЛЕ ВЕЛИКИЙ І ЩАСЛИВИЙ, ДО КРАЮ ВІЛЬНИЙ І МУДРИЙ ТОЙ НАРОД, ЩО МАЄ СВОЮ РІДНУ НАЦІОНАЛЬНУ ВІРУ. ТАКИМ МАЄ СТАТИ ВЕЛИКИЙ УКРАЇНСЬКИЙ НАРОД».</p>
	<p>Повністю всі засади й постулати РУНВіри викладені в Українській Біблії — книзі Лева Силенка «МАГА ВІРА».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
