<!--#include virtual="/-/inc/general__page_start.inc" -->
<title>Білобог і Чорнобог ☼ Українська міфологія ☼ Народна творчість</title>
<meta name="Description" content="Український міф «Білобог і Чорнобог» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Білобог і Чорнобог.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Білобог і Чорнобог</h1>
	<p>І поринув у свою глибоку думу Сокіл-Род.</p>
	<p>І довго-довго думу думав. І зніс він два яйця: біле і чорне. Впали вони в озеро Живої Води, і вродилися з них Білий Лебідь і Чорний Лебідь. Попливли вони назустріч один одному і стали люто битися.</p>
	<p>Тоді з вершини Дуба-Стародуба сказав їм Сокіл: «Зупиніться!»</p>
	<p>І лебеді перестали битися.</p>
	<p>І сказав Сокіл: «Я даю вам Слово і Розум. Вийдіть з води і станьте обабіч мого Дуба».</p>
	<p>Вийшли лебеді з води й одразу перетворилися в людиноподібних велетнів. Тільки в одного шкіра була біла, волосся — русяве, очі — блакитні, а в другого все було чорне — і шкіра, і волосся, і очі.</p>
	<p>І сказав Сокіл їм: «Зірвіть з дерева по яблуку і з’їжте їх».</p>
	<p>З’їли велетні по молодильному яблуку і відчули в собі силу неймовірну.</p>
	<p>І сказав їм Сокіл: «Тепер ви невмирущі боги».</p>
	<p>І вклонилися йому велетні.</p>
	<p>І сказав Сокіл білошкірому: «Ти є Білобог. Володар Світла й білого Світу та всього, що створиш у ньому».</p>
	<p>І сказав Сокіл чорношкірому: «Ти є Чорнобог. Володар ночі і пітьми та всього, що створиш у ній».</p>
	<p>І сказав він обом: «Ви є Добро і Зло. Краса і Погань. І ви будете вічно. Бо ви є Життя. І ТІ, ЩО ПРИЙДУТЬ, не зазнають Добра без Зла і Краси — без Погані, тож не знатимуть, що таке життя і навіщо жити в ньому».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
