<!--#include virtual="/-/inc/general__page_start.inc" -->
<title>Трой-зілля, трій-зілля, тройзіль, троян-зілля ☼ Українська міфологія ☼ Народна творчість</title>
<meta name="Description" content="Український міф «Трой-зілля, трій-зілля, тройзіль, троян-зілля» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Трой-зілля.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Трой-зілля, трій-зілля, тройзіль, троян-зілля</h1>
	<p>Трой-зілля (трій-зілля, тройзіль, троян-зілля) росте за морем і може відвертати людину од відчаю. Щоб здобути його, треба мати троє коней:</p>
	<div class="poem">
		<p>
			Перший коник, як ворон чорненький, <br>
			Другий коник, як лебідь біленький, <br>
			Третій коник, як голуб сивенький.<br>
			Першим конем до моря доїду, <br>
			Другим конем море переїду, <br>
			Третім конем трой-зілля достану.
		</p>
	</div>
	<p>В одній купальській пісні співається, як брат зарубав сестру, посіяв її маковим зерном, і з неї виросло трой-зілля. І.Нечуй-Левицький робить висновок: «Тут ми бачимо, що якесь світле божество, найближче до богині Хмари, од неправди, чи од кохання розпадається і обертається в природу. Таке саме обертання дівчини в дерево ми знаходимо в інших піснях».</p>
	<p>У народних піснях найчастіше трой-зіллячко — це комбінація з трьох рослин: «Ай уродится та тройзіллячко: бо любисточки задля любощів, а барвіночки задля дівочок, а васильочок задля пахощів». Це зілля як і барвінок вплітають у весільний вінок: «Лиш ми треба тройзіллячко на вінчик копати».</p>
	<p>З літ. джерел: «А взяв козак трой-зілля копати, взяла над ним зозуля кувати»; «Ой на горі, на високій тройзіл постелився» (Я.Головацький); «Мов прекраснеє тройзілля, ... ясніли три вродливиці» (Леся Українка).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
