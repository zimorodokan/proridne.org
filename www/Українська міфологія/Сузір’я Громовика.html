<!--#include virtual="/-/inc/general__page_start.inc" -->
<title>Сузір’я Громовика — Український гороскоп ☼ Українська міфологія ☼ Народна творчість</title>
<meta name="Description" content="Український міф «український гороскоп Сузір’я Громовика» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Сузір’я Громовика.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Під Сузір’ям Громовика<br>(23 жовтня — 21 листопада)</h1>

	<article>
		<h1>Редакція тексту видання 2005 року</h1>
		<p>В осінню пору золотошатної Царівни-Королівни-Панни-Лади споконвіків справляють весілля. Скільки пісень, скільки торжеств на поштану Великій Матері! Яснозоряна — Богиня подружжя і любові, краси та благополуччя. А ще чарівна Лада — кохана дівчина, найкраща з дівчат, а ще — люба дружина, яка стає з милим на рушничок долі.</p>
		<p>Великою Ладою, або Великою Богинею величають подательницю усіляких благ. Знають бо молодята, що золотосяйна за вірну любов дає щасливим кохання та дарує променисту обручку, щоб душі і серця закоханих були нерозлучними і люблячими.</p>
		<p>Скоро піст, а для неодружених молодят знову веселощі — вечорниці та досвітки, на яких можна ближче познайомитися один з одним та знайти собі пару до вподоби. Гомінливо на ігрищах. В один із таких вечорів дівчата зносять кури, ріжуть їх, смажать; хлопці приходять з вишнівкою і відбувається веселий почастунок — «чия курка смачніша».</p>
		<p>Дітвора забавляється по-іншому: роблять з гарбуза опудало зі здоровенним ротом, куди настромлюють паличок, ніби це страхіття вишкірює зуби. Всередину ставлять запалену свічку, підкрадаються та стукають у вікно, показуючи зроблене опадало... Вереску — на цілу хату!</p>
		<p>У ці дні справляють осінні поминки за померлими родичами. Після полудня або в передвечір’я поминають душі обідом. У народі кажуть, що в ніч на 8 листопада на цвинтарі можна бачити тіні померлих: вони встають з могил і йдуть до своїх рідняків.</p>
		<p>Восени срібнолукий Перун замикає Сонце-Небо і йде відпочивати. На честь його подвигів славні Расини палять вогнища з тернового гілля диптаму, — неопалимої купини, — священний вогонь якого горить і не згорає. Орій-хлібороб вдячний громовладному Перуну не тільки за сіль та хліб на столі, а й за те, що він — покровитель мисливців. Затяті та хоробрі Расини-мисливці завше вшановують свого оборонця і покровителя. Лине у безкрає небо молитва-славлення:</p>
		<p>— Великий, могутній і сильний Бог наш, Перуне! Ми праведні і вірні прадавній вірі Отців наших, як колись, так і тепер зібралися, щоб дяку тобі скласти. І славу тобі співати! Твоєю могутністю ми проймаємося! Щоб вічно у славі твоїй перебувати! Хай же в кожному з нас росте сила Перуна і <a href="/Українська міфологія/Дажбог.html">Дажбога</a>, яка поверне нам гідність і славу, процвітаюче життя із Вишніми богами. Слава тобі, громозвучний і дальносяжний Перуне, і нині, і завжди слава!</p>
		<p>Народжені під знаком Громовика — обранці Богів, бо мають могутній дух; їхня доброта не стає для них слабкістю. Боги надали їм право представляти на землі щастя, добро і красу. Як найсильніші духом люди, безжальні до себе і до оточуючих, знаходять себе у самопримусі. Важкі завдання — це їхній привілей, а тому такі люди гідні пошани. Дуже часто розділені Громовиком характери: у першу його декаду — деспотичні, підозрілі; в останню — менш енергійні та впевнені в собі. Такі люди подобаються, але не завжди їх люблять. Досить імпульсивні і чуттєві в любові. Це — один із найбільш еротичних знаків Зодіаку. Щасливий день — вівторок, місяць — травень, колір — червоний, щасливий камінь — корал. Планета — Марс.</p>
		<p>Дівчата наділені сильним характером і волею, а також невичерпною життєвою енергією, в якій живе таїна їхньої любові і краси. Там, у їхніх безмежних просторах, знаходять вони своє царство. Така дівчина може бути доброю дружиною, та коли немає любові, впадає у глибокий духовний відчай. Свою любов і красу зберігає до похилого віку.</p>
		<p>Хлопці мають складний характер, обдаровані до геніальності. Характер — сильна особистість. Їхню недовірливість і неприхильність можна перемогти, проявивши цікавість до їхніх проблем. Хлопці користуються особливою популярністю у дівчат, але бояться попасти під їхній вплив. Для них важливіша психологічна сторона, тому вони часто виступають у ролі прекрасних акторів, граючи на жалості та ревності жінки. На їхню думку, від дівчат треба бути подалі. У ставленні до людей — холоднокровні, зібрані в будь-якій ситуації, заразом чутливі і добрі.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Громовика 01.png" alt="Сузір’я Громовика">
		<figcaption class="illustration__caption">Сузір’я Громовика</figcaption>
	</figure>

	<article>
		<h1>Редакція тексту видання 1995 року</h1>
		<p>Продовжується богині Лади, або, як іще її називають в народі, — Царівни, Королівни, Панни, золота осіння пора, коли по всій Україні споконвіку справляють весілля. Скільки пісень, скільки торжеств на її пошану! Бо вона — богиня подружжя і любові, краси та благополуччя. А ще Лада — кохана дівчина, найкраща з дівчат, а ще — люба дружина, яка стає з милим на рушничок долі.</p>
		<p>«Ой Дід-і, Дід-і Ладо!», «Великою богинею», або «великою Ладою» величають подательницю усіляких благ. Знають бо молодята, що вона за вірну любов дає щасливим кохання та дарує променисту золоту обручку, щоб душі і серця закоханих були нерозлучними і люблячими.</p>
		<p>Скоро піст, а для неодружених молодят знову веселощі — вечорниці та досвітки, на яких можна ближче познайомитися один з одним та знайти собі пару до вподоби. Гомінливо на ігрищах. В один із таких вечорів дівчата зносять кури, ріжуть їх, смажать; хлопці приходять з горілкою і відбувається веселий почастунок — «чия курка смачніша».</p>
		<p>Дітвора забавляється по-іншому: роблять з гарбуза опудало зі здоровенним ротом, куди настромлюють паличок, ніби це страхіття вишкірює зуби. Всередину ставлять запалену свічку, підкрадаються та стукають у вікно, показуючи зроблене опадало... Вереску — на цілу хату.</p>
		<p>У ці дні справляють осінні поминки за померлими родичами. Після полудня або в передвечір’я поминають душі обідом. У народі кажуть, що в ніч на 8 листопада на цвинтарі можна бачити тіні померлих: вони встають з могил і йдуть до своїх родичів.</p>
		<p>Цими днями відзначають також свято на честь Громовика-Перуна, бо це він дарує людям добро та своїм праведним вогнем перемагає зло. Селяни вдячні йому не тільки за сіль та хліб на столі, а й за те, що він — покровитель мисливців. А щоб полювання було щасливим, вони вважають Перуна своїм патроном і приносять йому жертви.</p>
		<p>Народжені під знаком Громовика — обранці богів, бо мають могутній дух; їхня доброта не стає для них слабкістю. Боги надали їм право представляти на Землі Щастя, Добро і Красу. Як найсильніші духом люди, безжальні до себе і до інших, знаходять себе у самопримусі. Важкі завдання — це їхній привілей, а тому такі люди гідні пошани. Дуже часто розділені Громовиком характери: у першу його декаду — деспотичні, підозрілі; в останню — менш енергійні та впевнені в собі. Досить імпульсивні і чуттєві в любові. Це — один із найбільш еротичних знаків Зодіаку. Щасливий день — четвер, місяць — травень, колір — червоний, щасливий камінь — корал. Планета — Марс.</p>
		<p>Дівчата наділені сильним характером і волею, а також невичерпною життєвою енергією, в якій живе таїна їхньої любові і краси. Там, у їхніх безмежних просторах, знаходять вони своє царство. Така дівчина може бути доброю дружиною, та коли немає любові, впадає у глибокий духовний відчай. Свою любов і красу зберігає до похилого віку.</p>
		<p>Хлопці мають складний характер. Їхню недовірливість і неприхильність можна перемогти, проявивши цікавість до їхніх проблем. Користуються особливою популярністю у дівчат, але бояться попасти під їхній вплив. Для них важливіша психологічна сторона, тому вони часто виступають у ролі прекрасних акторів, граючи на жалості та ревності жінки. На їхню думку, від дівчат треба бути подалі. У ставленні до людей — чутливі і добрі.</p>
	</article>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Український гороскоп/ілюстрації/Валерій Войтович ☼ Український гороскоп — Сузір’я Громовика 02.png" alt="Сузір’я Громовика">
		<figcaption class="illustration__caption">Сузір’я Громовика</figcaption>
	</figure>

	<article>
		<h1>Народжені та благословенні під сузір’ям Громовика</h1>
		<p>Мистецтвознавець Микола Біляшівський, живописець Микола Самокиш, живописець Карпо Трохименко, композитор Максим Березовський, художник Іван Падалка, кобзар Терентій Пархоменко, письменник Майк Йогансен, поет, історик Яків Головацький, скульптор Михайло Лисенко, учений, винахідник реактивного двигуна Микола Кибальчич, письменниця Дніпрова Чайка, поет Дмитро Фальківський, письменник Богдан Лепкий, драматург Яків Мамонтов, письменник Маркіян Шашкевич, історик Дмитро Яворницький, історик Дмитро Багалій, письменник Олесь Досвітній, письменник Остап Вишня, письменник Осип Бодянський, письменниця Катря Гриневичева, художник Антон Монастирський, відкривач пам’яток Трипільської та інших культур Вікентій Хвойка, поет Андрій Малишко, скульптор Михайло Паращук, один із творців атомної бомби Микола Духов, письменниця Ольга Кобилянська, письменниця Ганна Барвінок, поет і прозаїк Микола Вінграновський.</p>
	</article>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Український гороскоп/">Войтович Валерій Миколайович Український гороскоп</a>. — Рівне: Оріана, 1995. — 64 с.: іл.</p>
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
