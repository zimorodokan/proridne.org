<!--#include virtual="/-/inc/general__page_start.inc" -->
<title>Калина ☼ Українська міфологія ☼ Народна творчість</title>
<meta name="Description" content="Український міф «Калина» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Калина.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Калина</h1>
	<p>Калина — символ дівоцтва; через яскраво-червоні ягоди асоціюється з кров’ю; у деяких традиціях вважається нещасливим деревом, в інших, навпаки, належить до святих; символ Вогню, Сонця. Калина — символ духовного життя жінки: її дівочість, краса та кохання, заміжжя, радість і горе, родинні почуття. Через калиновий міст, через цю заповідну межу, повинна пройти кожна дівчина, бо на тому боці живуть три нерозлучні сестри: Віра, Надія і Любов. </p>
	<div class="poem">
		<p>
			— Гнися, не ломися, калиновий мосте<br>
			з тонкої трості.<br>
			— Хотя я зігнуся, таки я не зломлюся,<br>
			Тут буде їхати пишнеє весіллє…
		</p>
	</div>
	<p>Цвіт калини — пора кохання для дівчат. Цвітом калини на весіллі оздоблюють убрання нареченої, коровай та гільце. </p>
	<div class="poem">
		<p>
			Мовила, говорила червона калина:<br>
			— Не подоба моя у лузі стояти,<br>
			Але подоба моя у коровая стояти.
		</p>
	</div>
	<p>Червоні кетяги калини вплітають дівчата у вінки на святі обжинків. Коли калина одцвітає — це знак печалі, а коли хитається без вітру — то дівчина тужить за милим; коли опускається віття сумує. У купальській пісні про Ганну, яка втопилася в Дунаї, говориться, що вона перевтілилася в калину:</p>
	<div class="poem">
		<p>
			Не ламайте, люди, по лугах калини,<br>
			У лугах калина — то Ганнина краса.
		</p>
	</div>
	<p>Калиною називали червону стрічку молодої, саму наречену, а також її сорочку після втрати невинності. Якщо після першої шлюбної ночі на сорочці не було слідів, присутні на весіллі викидали з короваю калину, топтали її, а замість неї встромлювали гілку сосни або руту, пояснюючи: «Наша молода не принесла калини — їй прикраси не треба». У такому випадку співали:</p>
	<div class="poem">
		<p>
			Ой, щоб тобі да морозоньку!<br>
			Що зморозив калиноньку,<br>
			Да засмутив да родиноньку.
		</p>
	</div>
	<p>Ходити по калину — шукати милого, судженого. Достиглі ягоди калини — то зріла жінка, а зламана калина — покинута. Калина має чарівні властивості все чути, бачити, думати і говорити. З китиць калини люблять звивати собі вінки мавки. Калину садять на могилі. Настоєм із калини закохані дівчата кроплять усі стежки, де ходить милий, і роблять це поспішно й таємниче, щоб не помітили сусіди та рідня парубка і не підняли їх на глузи. Такий настій дівчата заздалегідь заготовляли і зберігали у скрині до ночі на Купала. Калину садили на могилі козака:</p>
	<div class="poem">
		<p>
			Казав собі насипати високу могилу, <br>
			Казав собі посадити в головах калину: <br>
			Будуть пташки прилітати калиноньку їсти, <br>
			Будуть мені приносити від родоньку вісти!
		</p>
	</div>
	<p>Тут калина — дерево, що сполучає два світи: померлих і живих.</p>
	<p>Легенла «Дівочий ліс» розповідає про те, як калина виросла із крові дівчини Маринки, яка завела турків у нетрі — й сама загинуал, жорстоко вбита султаном.</p>
	<p>Калина символізує свято бога Коляди, Різдво світу. Калиновий кущ несе у собі сонячну символіку, калинові грона використовують під час весільних обрядів, з калиною порівнюють дівочу красу.</p>
	<p>У фольклорних пісенних текстах калина: а) у молодої — «із калинойки хата»; б) дівчина ламає її віти, милується цвітом і сумує, що вона вже не буде така гарна у чужому домі; в) махає вітами; г) на короваї калинові квіти, «щоб любилися діти»; д) де молода спала, там калина стала; е) посічена; є) «калиновий міст», по якому їде молодий по молоду; ж) до посаду стелять «калиновий міст».</p>
	<p>Калина: символ дівоцтва, краси; віщує шлюб; символ незайманості.</p>
	<p>Загадка: Сидить дід над водою з червоною бородою; Сидить півень на яворі, спустив крила кровавії. (Калина).</p>
	<p>З літ. джерел: «Та висип же, мила, високу могилу, та посади, мила, червону калину»; «Темного лугу калина, доброго батька дитина: хоть вона по ночах ходила, та калину при собі носила: купували купці — не продала, прохали хлопці — вона не дала, шовком ніженьки зв’язала, за всіх тому Іванку держала»; «Ой у лузі калина, там дівчина походила, калинойку поломила»; «Да зацвіла калинонька к Роздву... У нашої Мар’юхни на подолі». </p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
