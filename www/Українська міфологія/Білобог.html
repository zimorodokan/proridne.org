<!--#include virtual="/-/inc/general__page_start.inc" -->
<title>Білобог, дід ☼ Українська міфологія ☼ Народна творчість</title>
<meta name="Description" content="Український міф «Білобог, дід» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Білобог.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Білобог</h1>
	<p>Білобог — бог білого дня, щастя і добра, господар Вирію та повелитель світлих богів. Захисник людей від зла, постійно бореться з Чорнобогом.</p>
	<p>У ті предковічні часи, коли премудра Лада упорядковувала Всесвіт, коли не було ще неба, ані сонця на нім, Сокіл-род народжував сина світла. Відтак з’явилася його одинока могутня самородна сила, яка розігнала тьму, і з неї вийшов той, що є від віку душею всіх єств.</p>
	<p>У Ведах — стародавніх книгах, що містять священні тексти аріїв, написання яких припадає на ІІ-І тисячоліття до н.е., в одній з Рігведівських пісень говориться:</p>
	<div class="poem">
		<p>
			Водяна безодня, жар, творення:<br>
			Буття і небуття тоді не було —<br>
			Повітря не було і Неба над ним...<br>
			Вода тоді була — глибока безодня...<br>
			Зародок один від сили жару народився...
		</p>
	</div>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Міфи та легенди давньої України/ілюстрації/Валерій Войтович ☼ Міфи та легенди давньої України — Білобог.png" alt="Білобог">
		<figcaption class="illustration__caption">Білобог</figcaption>
	</figure>

	<p>Воістину так і було... Завирувала водяна безодня, з’єднавшись з вогнем творення, а на Дереві Життя вгорі високо над Ладою процвіла дивна троянда, з якої де не взявся і вилетів вогненний птах та й поринув з прадерева у водяну безодню. Там, у глибокому проваллі, зніс білосніжний лебідь золоте яйце. Коли яйце по році розлупилося, то з одної половини шкаралупи сталася земля, а з другої сталося небо. Темний морок хотів перешкодити праєству буття, що ставало тоді вічністю, та у великій битві богів—титанів з огидними силами мороку сам Господь—Бог прийшов на допомогу, створивши під землею пекло, куди через широкі ворота Мати—Земля котила кудлаті голови синів мороку.</p>
	<p>Побачив Сокіл—Рід, що птах робить Біле Буття, і сказав, що то —добро, бо слабне тьма.</p>
	<p>Змахнув в небо білосніжними крильми лебідь—птах, упав грудьми на рідну землю і став посеред неї красенем: шкіра біла, очі блакитні, волосся русяве, а обличчя, як у молодого бога.</p>
	<p>Напився велетень живої води, з’їв молодильне яблуко з вічнозеленого Дерева Життя і відчув велику силу в собі, бо став Безсмертним. І сказав тоді Сокіл-род: «Ти є вічність, що змагається з Чорним Буттям, бо ти Білобог, бог світла і добра, то ж твори разом з богинею Всесвіту лад на небі і на землі.»</p>
	<p>Перевернувся красень через голову, став знов білосніжним лебедем; змахнув одним крилом у небо, другим по землі і сміливо полинув у Чорне Буття.</p>
	<p>У самій блакиті прозорого повітря стоїть у Вирії чудовий золотий храм, у просторому залі якого, серед сотень тисяч літ світла, на золотому троні, вдягнений в огненний пурпур, у променистій короні, сидить та творить добро Білобог. Поруч нього стоїть Золота Чаша, по вінця наповнена щастям і добром. Саме її обносять по Колу Сварога, з благословінням та закляттями, на святах, урочистих обрядодійствах мудрі волхви, бо твердо знають, що щастя від добра, а зло від тьми.</p>
	<p>День змінює ніч, ніч змінює день. Добро і зло. Біле Буття і Чорне Буття. Вічна боротьба Білобога з Чорнобогом, — бо вічний світ. Та ще живий вогонь Алатиру.</p>
	<p>Бог Сварог викував для Білобога вогненний меч та ще щит з живим соколом, якого бог посилає в ніч, щоб той вирвав зло з мороку, бо скоро має загорітися день...</p>
	<p>О, Сокіл-роде! Ти великий Бог, бо дарував світові Білобога. Ти —сонце земного житття. Ти — зоряне царство предків наших. Ти утворив плем’я орія на священній землі та щедро обдарував онуків та правнуків своїх волею і любов’ю до себе, щоб жили вони серед світла у добрі твоїм!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Білобог, дід</h1>
	<p>Білобог (дід) — головний бог добра. Один з найдавніших і найголовніших персонажів давньоукраїнської міфології. За повір’ям — творець землі, води, світла; батько Перуна; захисник людей від зла; господар Вирію та повелитель інших богів. Народні легенди зображують Білобога у постійній боротьбі з ЧОРНОБОГОМ (символ боротьби добра і зла). Перетворювався, згідно з повір’ям, у БІЛОГО ЛЕБЕДЯ. (За П. Трощиним)</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
