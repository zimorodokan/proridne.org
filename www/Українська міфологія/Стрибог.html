<!--#include virtual="/-/inc/general__page_start.inc" -->
<title>Стрибог, Стрибайло, Посвистач ☼ Українська міфологія ☼ Народна творчість</title>
<meta name="Description" content="Український міф «Стрибог, Стрибайло, Посвистач» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Стрибог.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Стрибог</h1>
	<p>Стрибог — господар та бог вітрів. У володаря вітрів безліч численних слуг.</p>
	<p>Далеко в морі є плавучий острів, на якому посеред стрімких скель стоїть високий храм господина вітрів. Надто багато років живе там Стрибог із своєю дружиною, шістьма синами та шістьма дочками. Давно йому треба було б піти на відпочинок, та замінити нікому. Через те інколи буває сердитий. Тоді на землю приносить він з моря чорні хмари, бурі і грози, біду та всяку лиху долю.</p>
	<p>За розпорядженням головного вітродмуха із чотирьох протилежних боків світу дмуть чотири велетенські чоловіки, його рідні брати. То ще з тих давніх часів, коли світ уявлявся чотирикутним і виникло прислів’я: «Йди собі на чотири вітри!». З непомірне величезними вусами та губами ті чотири великі людини дують один на одного, за повір’ям, якщо котрийсь із цих чотирьох велетнів дме сильніше від інших, то з того боку і буває вітер.</p>
	<p>Сівер, або Сіверко, — бог холодних північних вітрів. Цей білявий похмурий бог сильний і голосливий. Йому підкоряється сама богиня Хмара, а тому він розносить хмари і заморожує воду, ламає дерева і посилає па землю град, сніг, холод і, зрештою, зиму. Чорні хмари Сівера — то його гнів і віщування лихої долі тим, хто погано господарює. Цей бог має таку силу, що повітря аж свище і вихоплюється з—під темних хмар спалахами. Могутній Сівер пробирається в самі глибини земних печер, турбує там темних духів і змушує тремтіти землю.</p>
	<p>Літник — бог теплих літніх вітрів. Цей вічно юний засмаглий леґінь завжди літає у широких білих шароварах. Він ніжний, прохолодний та вологий. Взимку пом’якшує сувору зиму, а навесні сприяє росту квітів і трав. Та не завжди він такий; в іншу пору його зовуть Хором. Хор, його побратим — бог західних дощових вітрів, мряки. Старожили, котрим доводилось бачити його, розказували, що в дощову пору він тільки те й робить, що плаче, бо завше в мокрій одежі.</p>
	<p>Стрига — бог східних сонячних вітрів. Він швидко поїдає, вологий туман. У наших пращурів туман був символом лиха та загрози. Туман — це смуток зради коханого, лихої долі, яка незвідь де бродить, а ще невідомість і небезпека.</p>
	<p>Південний Вітрило літає на вологих крилах, закриваючи своє лице страшною тьмою, з його тяжкої білої бороди потоками струменить вода. Хмари зупиняються в нього на лобі, а його крила і груди жахливі від води.</p>
	<p>Одну з доньок бога Стрибога наші пращури назвали також Стригою. І хоча вона вважається заступницею знахарів, однак ця богиня східних суховіїв та повені ще є богинею чвар бога війни. Вона також насилає злі, лихі вітри, які навівають тугу, град та зливи, приносять засуху, висушують землю та викладають хліби.</p>
	<p>Але найлихішим повітряним духом є Перелесник. На відміну від інших духів він має вогненний хвіст. Коли, бува, пролітає над чиєюсь хатою, то в ній пропадає добробут, гине худоба, бджоли, висихає сад, часом палить хату. Може навіть загубити жінку, до якої цей змій—дух літає для співжиття, бо вона від того чахне.</p>
	<p>Стрибог — наймогутніший серед богів вітрів. Володар володарів вітрів має ще більші, ніж у братів, вуса. Кажуть люди, що то бог Стрибог стрибає, а насправді то він моргає лише одним вусом, бо коли б він моргнув двома тими вусами, то знялася б така буря, що вмить перевернула б цілий Всесвіт.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Валерій Войтович ☼ Міфи та легенди давньої України/ілюстрації/Валерій Войтович ☼ Міфи та легенди давньої України — Стрибог.png" alt="Стрибог">
		<figcaption class="illustration__caption">Стрибог</figcaption>
	</figure>

	<p>Коли вже сильно натомиться Стрибог, то тоді і брати відпочивають. Тоді починають дмухати ангели, які стоять у різних кінцях землі за морем. Буває, що і сам господь посилає до людей слабкий приємний вітерець.</p>
	<p>Саме тоді, коли Стрибог з братами відпочивають, намагається зірватися з ланцюга і позбутися пут велетенський чорт, який прикутий до кам’яної скелі богом Сварогом ще у незапам’ятні часи. Лютує чорт, сильне дихання його викликає рвучкий, поривчастий вітер, який може осліпити або заподіяти великої шкоди людині. А тому люди, боячись образити його, відгукуються про нього з повагою.</p>
	<p>У володаря вітрів безліч численних слуг — підвладних вітрів. То все внуки Стрибога. Найвідоміші з них: Ласкавець, Дмухач, Степовий, Грозовий, Буревій, Смерч, Вихор, Бігун, Горішній, Долішній, Шарпун, Крутій, Помірок, Труба, Посвистач, Половій...</p>
	<p>Якщо Половій, приміром, лагідний добрий, помічний для людини вітер, допомагає дозріванню збіжжя, то Помірок навіває такі важкі хвороби, як холера та чума. Такі хвороби в давнину називали «повєтріє». Особливо небезпечні Смерч, Бігун, Труба. Останній може підхопити людину і занести світ за очі. Коли носиться Вихор — то йде чортове весілля. Якщо кинути в нього сокирою чи ножем, вихор вшухне, а сокира чи ніж будуть скривавлені. Лихий Вихор — посланець Чорнобога — колись був чортом, що був сім літ гадюкою, другі сім літ полозом, треті сім літ — змієм чорним, у шерсті, з крильми, з хвостом, на ногах та руках у нього великі нігті. Розмахом своїх крил викликає сильний вітер. Вихор найчастіше прилітає під час грози і живе в полі, ніколи на місці не сидить, а все перебігає з місця на місце. В ньому ховаються чорти від громової стріли Перуна. Під час бурі чи грози, щоб часом до хати не вскочила нечиста сила, затикають комин у печі запалюють громничні свічки та підкурюють будівлю свяченою вербою. Убезпечитись від грому можна, викинувши на поріг коцюбу й лопату, якою саджають хліб у піч, та ще заклинанням: «Туче, туче, туче, красна дівице, тебе тепер прошу, в навечеріє, при моїй вечері. Прийди до мене швидко від сходу і заходу, сядь зі мною за одним столом вечеряти, із однієї миски, з однієї ложки... Як їсть ти не прийшла до моєї вечері, так же тучі не можуть прийти до нас вовіки...»</p>
	<p>Ласкавий весняний вітерець люди прозвали Вітройко. То він приносить до дівчини «вербову дощечку» з милим. Через цей чарівний місточок приходить щастя родинного життя, одруження. На весіллі він супроводжує наречену, заспокоює її; приносить милій вісті, коли наречений далеко, а може й милого принести. То він, Вітройко, приносить теплий життєдайний дощик, роздмухує вогонь сердець закоханим, а творчим людям дарує крила натхнення.</p>
	<p>Викликати вітер можна за допомогою свистіння. Хто сильно свище, той викликає великий вітер. Вирушаючи в морські походи, наші пращури молилися своєму богу Посвистачу, а щоб, бува, не роздратувати грізного бога, суворо заборонялось свистіти під час походів.</p>
	<p>На посвісти неодмінно збігається нечиста сила, а тому коли на дворі завірюха чи метелиця, то люди кажуть — «це нечистому хтось душу продав і він радіє з того». Хто ж свище тихо й лагідно, той викликає тихий вітерець. Тому при віянні збіжжя, щоб вітер не пустував, а віяв лагідно, посвистують тихенько. Люди здавна молилися й приносили жертви повітряним богам. Могутнього бога, який може навіяти як добро, так і зло наші діди—прадіди вшановували 14 липня. «Сей день святкується задля вітру: можна все робити, лише не коло сіна та оборога, бо вітер геть порозмітає». Щоб вітри були милостиві, наші батьки—діди проводили це свято Вітру з певним благанням та заклинанням. Тоді вони дмуть там, де їм наказує, володар: не перешкоджають згрібати сіно, класти його в копиці, не перекидають стогів, кіп та копиць. Богу Стрибогу ще моляться 20 вересня і 21 лютого, щоб дав добру погоду.</p>
	<p>Грізним богом—нищителем стає Стрибог, коли приходить із зброєю в руках на землю орійця чужинець. Верховну свою справу тоді він доручає дружині, а сам зі своїми віріпімн внуками Стрнбожими, разом з іншими богами предків нашої Матері—Землі стає на захист благ народу. То він відвертає стріли від мужніх воїнів та тріпоче в голубім небі золотий стяг <a href="/Українська міфологія/Дажбог.html">Дажбога</a>, зовучи свій нарід до Перемоги, Звитяги і Слави.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Валерій Войтович ☼ Міфи та легенди давньої України/">Войтович Валерій Миколайович Міфи та легенди давньої України</a>. — Тернопіль: Навчальна книга — Богдан. 2005. — 392 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Стрибог, Стрибайло, Посвистач</h1>
	<p>Стрибог (Стрибайло, Посвистач) — бог вітрів. За поетичною уявою давніх українців — неврівноважений літун з бородою та батогом, яким він поганяє свої вітри. У широчезних шароварах, що служать йому за вітрила. Згідно з повір’ям, його подих — вітер. (За П. Трощиним).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
