<!--#include virtual="/-/inc/general__page_start.inc" -->
<title>М’ята ☼ Українська міфологія ☼ Народна творчість</title>
<meta name="Description" content="Український міф «М’ята» ☼ Український фольклор, усна народна творчість України">
<link rel="canonical" href="https://proridne.org/Українська міфологія/М’ята.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">М’ята</h1>
	<p>М’ята — приворотне зело, оберіг дитини та її здоров’я; символізує принаду. При першій купелі дитини (коли це була дівчинка) м’яту добавляють у воду, щоб вона гарно пахнула (Гуцульщина). Дівчата рвали м’яту до сходу Сонця в день Купала (24 червня) і дарували її хлопцям (Покуття). Збирали м’яту і на Зелених святах, коли застеляли підлогу пахучим зелом. Разом з іншими рослинами її освячували на Маковія (1/14 серпня). У піснях м’ята є символом самотності й строгості. Жінка садить м’яту і говорить, що від неї «родинонька одріклася». М’ята фігурує у піснях разом з рутою:</p>
	<div class="poem">
		<p>
			По городу ходжу,<br>
			Руту-м’яту саджу.
		</p>
	</div>
	<p>М’ята, барвінок і рай-дерево виросли з попелу, що зостався од трьох дівчат-сиріт. За те, що сироти не встерегли золотої ряски на коноплях, мачуха спалила дівчат, і з того попелу виросли м’ята, барвінок і рай-дерево (І.Нечуй-Левицький).</p>
	<p>На Гуцульщині дим спалюваної м’яти використовували для підкурювань при болю у вухах. На Галичині її рекомендували як профілактичний засіб при епідеміях, особливо холерних.</p>
	<p>У фольклорних пісенних текстах м’ята: а) мати молодого насіяла м’яти, щоб узяти за невістку вподобану дівчину; б) запитують бояри: «де та хата, шо посіяна м’ята?»</p>
	<p>Повір’я: При зустрічі з русалкою в Русалчин Великдень не можна згадувати слово м’ята, бо м’ята приваблює русалок. Та дівчина, яка порушила заборону і сказала, що у неї м’ята, гинула, «залоскочена» русалками. </p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
