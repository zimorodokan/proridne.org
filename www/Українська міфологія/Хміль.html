<!--#include virtual="/-/inc/general__page_start.inc" -->
<title>Хміль ☼ Українська міфологія ☼ Народна творчість</title>
<meta name="Description" content="Український міф «Хміль» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Хміль.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Хміль</h1>
	<p>Хміль — символ родючості, молодого буяння. Мати питає сина, на якого скаржаться «молодиці, що він шкоду робить»:</p>
	<div class="poem">
		<p>
			Де ти, хмелю, зимував? <br>
			Де ти, синку, ночував?
		</p>
	</div>
	<p>Парубок увивається біля дівчини, «як хміль біля тичини». Козака-гуляку також порівнюють з хмелем:</p>
	<div class="poem">
		<p>
			Ой рости, хмелю, над водою, <br>
			Врівні з тичиною! <br>
			Ой далеко чути та козака орла, <br>
			Що йде з кобзиною.
		</p>
	</div>
	<p>Хміль є символом війни, хоробрості та відваги, гнучкості та розуму, як і інші повзучі рослини: горох, квасоля, льонок. У козацькій пісні питається:</p>
	<div class="poem">
		<p>
			Чи не той то хмель, <br>
			Що коло тичини в’ється? <br>
			Гей то наш козак Нечай, <br>
			Що з ляхами б’ється!
		</p>
	</div>
	<p>З давнини зберігся звичай: коли молода іде на вінчання, мати обсипає її хмелем.</p>
	<p>Загадка: Ноги на морозі, кишки на дорозі, а голова на весіллі. (Хміль).</p>
	<p>Словник Б.Грінченка: «Хміль — не вода: чоловікові біда»; «Жили за царя Хмеля, як було людей жменя, чоловік та жінка».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
