<!--#include virtual="/-/inc/general__page_start.inc" -->
<title>Земля ☼ Українська міфологія ☼ Народна творчість</title>
<meta name="Description" content="Український міф «Земля» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Земля.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Земля</h1>
	<p>Сидить Сокіл-Род на вершечку Дуба-Стародуба й думу думає. Довго-довго. Багато часу минуло. І тоді сказав Сокіл Білобогові: «Ти пірни на дно озера і набери скільки можеш священного піску і розсій в пітьмі його, аби твердь була».</p>
	<p>Тоді пірнув Білобог на дно озера Живої Води, схопив піску в обидві жмені, випірнув з води і пішов чорний світ піском засівати.</p>
	<p>І де він сипав — утворилася Земля з долинами і полями.</p>
	<p>Тоді Перун мову мовив до Сокола: «Великий Роде, дозволь і мені іти Землю творити».</p>
	<p>І сказав Сокіл: «Іди».</p>
	<p>І ось пірнув Перун на дно озера, набрав у обидві жмені священного піску, та тільки хотів випірнути, аж озеро Живої Води товстою кригою вкрилося. То Чорнобог підкрався до Вирію і заморозив озеро. Що робити Перунові? Він пісок запхав собі в рот, а в руки схопив з-за пояса вогненні стріли й щосили пробив ними кригу, ще й пустив блискавку в Чорнобога, обпалив його.</p>
	<p>Провалився Чорнобог у чорну прірву й зачаївся там до пори до часу.</p>
	<p>А Перун кинувся Землю творити. І де він випльовував з рота пісок, там гори утворилися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
