<!--#include virtual="/-/inc/general__page_start.inc" -->
<title>Рута ☼ Українська міфологія ☼ Народна творчість</title>
<meta name="Description" content="Український міф «Рута» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Рута.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Рута</h1>
	<p>Рута — символ дівочості; також символізує тугу та гірке життя, символ краси, розквіту, зрілості, символ оповіщення, що в роду є дівчина, а також символізує втрату дівоцтва. Руту вплітали у вінки купальські вінки, освячували на Спаса. Щоб убезпечитись від уроків разом із м’ятою, зашивали в подушки, щоб захистити себе від кошмарів (Полісся). Її разом із чистотілом, м’ятою та іншими травами зібраними на Купала або Спаса, клали у купіль новонародженої дитини. Рута увійшла в арсенал знахарських трав, які народна уява наділяла чародійними властивостями. Згадки про це маємо в пісенній творчості:</p>
	<div class="poem">
		<p>
			Чи ви чули, добрі люди, що в нас за новина:<br>
			Зчарувала Парасочка вдовиного сина.<br>
			Ой уна го зчарувала в хаті на порозі,<br>
			Дала єму чари їсти в ячміннім пирозі.<br>
			В однім розі є в пирозі зелененька рута,<br>
			В другім розі є в пирозі гадинонька люта...
		</p>
	</div>
	<p>В одному з варіантів легенди про дівчину і нечистого, який намагався її спокусити, рута, навпаки, виступає як оберег. Дівчину від лихого врятувало лише те, що мала біля себе руту і тою: «Коли б не рута да й не тоя, була б ти, дівчино, вже моя». </p>
	<p>Рута згадується як приворотне зілля. У гуцульській коломийці дівчина дає парубку пиріг з рутою, щоб приворожити його. У баладі обманута дівчина пригощає парубка пирогом із запеченими в ньому рутою і змією (Покуття). Дівчина говорить: «Посію я рутоньку, буду підливати», тобто вона берегтиме свою дівочість, а вислів «Загубила віночок з зеленої рути» означає зворотне. У весільних піснях згадується про рутяний віночок, який наречена має зняти назавжди; вона припадає до ніг батька і просить:</p>
	<div class="poem">
		<p>
			Не дай же мене ти, мій батеньку, од себе: <br>
			Най же я сходжу з рути віночок ще в тебе.
		</p>
	</div>
	<p>А батько відповідає:</p>
	<div class="poem">
		<p>
			Не єдин — єсть, не два з рути віночки сходила; <br>
			Не раз — єсть, не два добрими людьми згордила.
		</p>
	</div>
	<p>Дружки заспокоюють молоду, співаючи:</p>
	<div class="poem">
		<p>
			Чого, Мар’єчко, смутненька? <br>
			Твоя рутонька зелененька!
		</p>
	</div>
	<p>Рутою прикрашають шаблю або меч — атрибут весільного обряду, пов’язаний з мотивами добування молодої. На могилі брата саджають руту, щоб його згадувала кохана (Покуття). </p>
	<p>У фольклорних пісенних текстах рута: а) наречена шкодує, що її рута залишається у матері; б) молода просить дружок, щоб опололи її руту, бо їй уже не до цього; в) молода просить, щоб вона росла і гарно цвіла, а її подруги не сиділи у дівках; г) зів’яла, розтоптана рута.</p>
	<p>У легенді про дівчину і нечистого, який намагався її спокусити, рута виступає як оберіг. Від лихого її врятувало лише те, що мала біля себе руту і тою. </p>
	<p>У замовляннях від кровотечі рута займає проміжне місце між м’ятою-рутою і ружею. Її так само вирощує Пречиста Діва, однак заорює для цього не землю, а небо. </p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
