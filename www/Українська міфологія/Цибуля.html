<!--#include virtual="/-/inc/general__page_start.inc" -->
<title>Цибуля ☼ Українська міфологія ☼ Народна творчість</title>
<meta name="Description" content="Український міф «Цибуля» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Цибуля.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Цибуля</h1>
	<p>Цибуля, як і часник, вживалася як охоронний засіб від пошесті, мору. Цибулю рекомендували вішати в хаті під стелею, вважаючи, що вона очищує повітря. Щоб зашкодити злим діям чаклуна по дорозі до вінця, мати молодої або близький родич зав’язували у ганчірку головку цибулини або часнику і клали у кишеню молодої. За повір’ям, якщо цибулина у кишені почорніла, значить цибуля врятувала молодого і молоду від напущеної причини. Для захисту від хворобі злих духів на Різдво в сіно, яким застеляли стіл, клали дванадцять цибулин і три головки часнику (Галичина). На Великдень для захисту від русалок рвали цибулю, полин, часник і примовляли: «Як би тебе не полин, я б тебе задавила. Як би тебе не часник, я б в тебе за часок. Як би тебе не цибуля, я б тебе не забула». І вона не буде к тебе ходить, а кали буде, так не зробить нічого (Чорнігівщина). </p>
	<p>Вірили, що цибуля сприяє вдалій рибалці: на Великдень, коли йшли до храму, потрібно було підперезатися вінком із цибулі і після слів священика «Христос воскрес» сказати: «а в мене до риби цибуля є» (Б.Грінченко). Так само підперезавшись цибулею йшли на рибалку, щоб улов був великим (Київщина). </p>
	<p>Згідно легенди цибуля (як і інші нечисті рослини) виріс із тіла Іуди; із очей великого грішника або царя Ірода (Харківщина). У поширених легендах син намагається витягнути матір (батьків) із киплячої смоли пекла за допомогою пера цибулини; скупу жінку витягнув із смоли, подавши їй перо цибулини, старець, якому вона при житті дала маленьку цибулину. В одній із легенд людина виграла спір з дияволом: за сумісну працю він отримав те, що знаходиться в землі (луковиці), а дияволу дісталася зелень, яка восени зникає.</p>
	<p>Повір’я: У переддень Різдва не можна вимовляти слово цибуля, за порушення заборони протягом всього року будуть виникати чиряки величиною з цибулю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Войтович Валерій Миколайович Українська міфологія. — К.: Либідь, 2002. — 664 с.: іл.; Українська міфологія. — Вид. 3-є. — Рівне: Видавець В. Войтович, 2012. — 681 с.: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
