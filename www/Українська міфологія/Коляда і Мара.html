<!--#include virtual="/-/inc/general__page_start.inc" -->
<title>Коляда і Мара ☼ Українська міфологія ☼ Народна творчість</title>
<meta name="Description" content="Український міф «Коляда і Мара» ☼ Український фольклор, усна народна творчість України">
<link rel="canonical" href="https://proridne.org/Українська міфологія/Коляда і Мара.html">
<!--#include virtual="/-/inc/pageType__Український міф.inc" -->

<article class="articleMain">
	<h1 class="articleMain__header">Коляда і Мара</h1>
	<p>І сказав Сокіл Чорнобогові: «Що ж, іди в свою пітьму і володарюй там».</p>
	<p>Ступив Чорнобог у безконечний морок, і одразу тіло його вкрилося чорною смердючою шерстю.</p>
	<p>І не злюбив Чорнобог пітьму, зародилася в нього заздрість до Білобога.</p>
	<p>Тоді пустив Чорнобог дві чорні сльози, і вродилися з них Змій-Дракон із трьома головами та вогнедихаючими пащами і потворна жінка — Мара з гнилими очима та кублом зміюк на голові.</p>
	<p>Мара стала дружиною Чорнобога, а Змій-Дракон — Чорнобоговим військом.</p>
	<p>І сказав Чорнобог Змієві: «Ти полети у Вирій і вбий Білобога, а Дуба спали разом з Соколом на ньому. Хочу я бути володарем Вирію».</p>
	<p>Став розправляти свої велетенські панцирні крила Змій-Дракон та виригувати вогонь із своїх залізних пащек — аж заклекотіла пітьма.</p>
	<p>Той клекіт почув Білобог у Вирії й пустив дві світлі чисті сльози. І вродилися з них красень-велетень Перун з огненними стрілами в руках та вродлива молода жінка Коляда.</p>
	<p>Дав їм Білобог вкусити молодильні яблука, стали вони невмирущими богами.</p>
	<p>І сказав Білобог Перунові: «Ти будеш моїм військом і охоронятимеш Вирій вогненними стрілами своїми».</p>
	<p>І сказав Білобог Коляді: «Ти будеш моєю жоною і народжуватимеш золотеє коло — Божича-Сонце, аби збороти пітьму і все злеє, що в ній».</p>
	<p>Тоді саме прилетів Змій-Дракон у Вирій, кинувся на Білобога, та Перун метнув стрілу-блискавку, що спалила крила Драконові, й він загримів у чорну безодню.</p>
	<p>Там володар пітьми окропив чорними сльозами спалені Драконові крила, й відросли вони, та вже побоявся Змій сунутись у Вирій. І збагнув Чорнобог, що не бути йому володарем Вирію, і ще дужче він зненавидів Білобога та його Світ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Сергій Плачинда ☼ Словник давньоукраїнської міфології/">Плачинда С. П. Словник давньоукраїнської міфології</a>: — К.: Укр. письменник, 1993. — 63 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
