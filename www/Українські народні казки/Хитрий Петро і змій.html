<!--#include virtual="/-/inc/general__page_start.inc" -->
<title>Хитрий Петро і змій ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хитрий Петро і змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий Петро і змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий Петро і змій <br><span class="article__headerDescription">Українська народна казка Полтавщини</span></h1>
	<p>Був час, коли по землі бродили велетні-чудовиська. У них були величезні вогняні крила і хвости, а луска сяяла, як сонце. Жили вони в горах, в глибоких печерах, і, коли літали, ставали невидимими. Ці чудиська називалися зміями.</p>
	<p>І ось трапився на землі великий потоп, і всі змії потонули, бо плавати вони не вміли, а довго літати по небу не могли — крила слабшали. Лишився на землі тільки один змій. Він піднявся на найвищу гору і чекав, доки води потопу не стечуть в моря, озера і річки. І ось обсохла земля, і змій вирушив в дорогу. Прийшов він на українську землю і оселився в горах, в одній печері. Підшукав собі в служниці стару відьму і відправився шукати богатирів-юнаків.</p>
	<p>А в той час уже народилися на світі хитруни, що перемагали не силою, а розумом. Ішов-ішов змій, і зустрівся йому одного разу такий хитрун. Звали його хитрий Петро. Ось змій і питає його здалеку:</p>
	<p>— Ей, людино, ти богатир-юнак?</p>
	<p>— Богатир, — відповідає хитрий Петро.</p>
	<p>— А в чому твоя сила?</p>
	<p>— Візьму в руку камінь, стисну—вода потече.</p>
	<p>— Не вірю, — говорить змій.</p>
	<p>— Давай потягаємося. Тільки спершу ти візьми камінь і зціп.</p>
	<p>Змій підняв із землі камінь, зціпив його, в порошок розкришив — не тече вода.</p>
	<p>— Ну, тепер дивися на мене, — говорить хитрий Петро.</p>
	<p>Нагнувся Петро, підняв камінь, а іншою рукою непомітно вийняв з торби грудку свіжого сиру. Зціпив в руці камінь разом з сиром і потекла вода. Здивувався змій на таку богатирську силу.</p>
	<p>— Ну, ти сильніший за мене, — говорить, — давай побратаємося!</p>
	<p>— Давай, — погодився хитрий Петро.</p>
	<p>Побраталися. Далі пішли разом. Йшли-йшли — дійшли до винограднику. Бачать: стоїть серед виноградника висока черешня із стиглими плодами. Змій-велетень рве стиглі черешні з високого дерева і їсть з долоні. А Хитрий Петро крутиться навколо стовбура та облизується — не може дістати рукою до гілок. Обібрав змії всі гілки і нахиляє саму верхівку, щоб і її очистити. Тут хитрий Петро приловчився, зловив одну гілку і почав рвати черешні. Наївся змій, відпустив верхівку, а Хитрий Петро не встиг вчасно випустити свою вітку та і злетів на повітря, як птах. Перекувиркнувся через черешню і гепнувся прямо в терновий кущ. Під тим кущем дрімав заєць. Злякався заєць, вискочив і тягу.</p>
	<p>— Що з тобою, побратиме? — питає змій хитрого Петра.</p>
	<p>— Та нічого! Побачив я зайця. «Дай, — думаю, — переплигну через черешню та схоплю його за вуха». А заєць — навтіки. Втік, проклятий!</p>
	<p>Змій ще більше дивується. Пішли далі. Ідуть — ідуть, дісталися до лісу. А в лісі повним-повнісінько всякої дичини: і зайців, і сарн, і оленів. Змієві захотілося їсти. Ось він і говорить хитрому Петру:</p>
	<p>— Давай обгородимо ліс високою стіною, дичину ловитимемо. Спіймаємо—зажаримо та з’їмо.</p>
	<p>— Ну що ж, я не проти, — відповідає хитрий Петро.</p>
	<p>Засукали рукава, взялися за справу. Змій трудиться по-богатирськи—цілі скелі тягає, одну на іншу нагромаджує, а Петро затикає гряззю дірочки між каменями. Склали високу стіну, обгородили ліс. Змій переліз через стіну і почав ловити ведмедів, вовків, лисиць, сарн, зайців—всяких звірів. Ловить і на купу складає. А хитрий Петро кудись сховався. Став змій його кликати. Кликав-кликав, нарешті хитрий Петро показався вдалині. Трохи згодом підійшов до змія з двома малими пташенятами в руках і говорить:</p>
	<p>— Бачиш? Я і птахів ловити можу! Невелике уміння ловити тих, хто по землі ходить. А ти спробуй злови того, хто по повітрю літає!</p>
	<p>І ось змій з Петром розклали під деревом величезне вогнище. Змій оббілував дичину, насадив на вертели сто оленів, двісті сарн, п’ятсот зайців. Засмажилося м’ясо, змій і говорить Петру:</p>
	<p>— Сідай, побратиме, м’ясо їсти!</p>
	<p>Сіли. Змій їв по-богатирськи, як змії їдять, — зайця за один раз ковтав, а Петро ледве-ледве управився з лопаткою молодої сарни. Дивиться Хитрий Петро на змія, заздрить, хочеться йому показати, що і він може їсти по-богатирськи. І став він хапати величезні шматки м’яса. Та не їсть, тільки за спину собі кидає, коли змій убік дивиться. Настав вечір. Змій і говорить Петру:</p>
	<p>— Підемо до мене ночувати.</p>
	<p>Прийшли вони в печеру. Зустрічає їх відьма і питає зміїною мовою:</p>
	<p>— Це хто такий?</p>
	<p>— Мій побратим.</p>
	<p>— Що він за птах?</p>
	<p>— Юнак. Богатир, яких мало — сильніший за мене .</p>
	<p>— Чого ж ти його не уб’єш?</p>
	<p>— А як його убити?—питає змій.</p>
	<p>— Засне він вночі, а ти візьми молот в сто пудів вагою та і пристукни його.</p>
	<p>Хитрий Петро всі мови розумів і мову зміїв теж. Злякався до смерті, але ні слова не зронив. Лягли спати, згасили світильник. Тут Петро встав з ліжка, вийшов з печери, набрав в мішок каменів і поклав його на своє ліжко під ковдру, а сам сховався за дверима і чекає, що буде.</p>
	<p>Опівночі змій піднявся, схопив стопудовий молот, підійшов до ліжка Петра і ну дубасить по мішку. Б’є по каменях що є сили—з каменів іскри летять. Бив-бив, повернувся до відьми і каже:</p>
	<p>— Ну, тепер убив! Що правда, то правда: міцний був цей юнак, куди міцніший за мене, — я його б’ю, а з нього іскри летять.</p>
	<p>І змій ліг спати. На ранок, звідки не візьмися, з’являється Петро.</p>
	<p>— Добрий ранок, побратиме!</p>
	<p>Змій очі витріщив.</p>
	<p>— Як? Ти живий? Та я ж тебе вбив!</p>
	<p>Усміхнувся хитрий Петро:</p>
	<p>— Так це ти мене бив? А я думав, мене блоха кусала. Ні, брате, краще вже ти не трудися мене вбивати. Я загартований.</p>
	<p>— Як же ти загартувався?</p>
	<p>— У окропі.</p>
	<p>— Зроби милість, загартуй і мене, —просить змій, — ми ж з тобою побратими.</p>
	<p>— Чому не загартувати, загартую, — відповідає Хитрий Петро, —та тільки чи витерпиш.</p>
	<p>— Витерплю! —каже змій. — Дуже вже хочеться мені стати таким богатирем-юнаком, як ти.</p>
	<p>— Ну що ж, так тому і бути, — говорить хитрий Петро, — накажи своїй старій закип’ятити чан води. Та підкотите сюди бочку.</p>
	<p>Підкотили бочку. Змій наказав відьмі налити повний чан води і розвести під ним вогонь. Закипіла вода, ось Петро і говорить змію:</p>
	<p>— Ну, юнак-богатир, лізь в бочку! Тебе загартовуватиму.</p>
	<p>Змій з великим страхом вліз у бочку, а Петро забив її якнайміцніше, потім провертів дірку і почав лити окріп в бочку. Закричав змій:</p>
	<p>— Ой, ой! Побратиме, гаряче!</p>
	<p>— Терпи, побратиме! — втішає його Петро. — Витерпиш, загартуєшся не гірше за мене.</p>
	<p>Ось хитрий Петро налив бочку доверху і говорить відьмі:</p>
	<p>— Тримай його в бочці до вечора і загартується, стане міцніший заліза. А як сонце зайде, ти бочку розбий і випусти його.</p>
	<p>Пішов Петро і був такий. А відьма сидить, вечора чекає. Зійшов місяць, розбила вона бочку і побачила, що змію кінець прийшов. З тієї пори немає більше зміїв на землі, всі перевелися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>129 (7133). Хитрий Петро і змій. СУС 1115. Записала Костиря Лілія 2009 року. Бутко В. А. (1935). Полтавська область, Кобеляцький район, Білики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
