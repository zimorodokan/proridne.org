<!--#include virtual="/-/inc/general__page_start.inc" -->
<title>Щастя ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Полтавщини, Подніпров’я (Наддніпрянщини) «Щастя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Щастя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Щастя <br><span class="article__headerDescription">Українська народна казка Бойківщини</span></h1>
	<p>Були в одного пана два слуги — один мав щастя, а другий не мав. Поїхав пан з тими слугами до міста, підходить пора обіду. Один слуга пішов до міста і приходить п’яний. А другому треба дати гроші, аби купив собі обід. Той поїв, а того другого пан питається:</p>
	<p>— Де-сь напився?</p>
	<p>— Попали мені знайомі.</p>
	<p>Тоді пан іде в ресторан без грошей і сідає коло стола. Думає: «Як мій слуга має знайомства, то я тим більше маю знайомства». Просидів до обіду — ніхто д’нему не підходив.</p>
	<p>Приходить він додому, дає обом слугам гроші і каже:</p>
	<p>— Ідіть по світі і взнайте, що ліпше мати — гроші чи щастя. Беруть вони гроші і приходять на торговицю. Там господар продає дрова-рубанці на візку. Попитали вони його:</p>
	<p>— Як жиєш? Кілько дітей маєш?</p>
	<p>Дають йому грошей на коня і на кований віз і кажуть:</p>
	<p>— Продавайте або лишайте тоти дрова, ідіть купіть коня й віз і возіть дрова на торговицю возом.</p>
	<p>Давав йому гроші той слуга, який не мав щастя.</p>
	<p>Узяв він тоти гроші і, щоб не вкрали в него злодії, заховав їх у шапку. Не доїжджає до села, і виникла в него потреба відійти. Щоб не загубити шапку в корчах, він лишив її на тім візку. Вертається — шапки нема, ворони взяли на гніздо. Приїжджає додому і розказує про тото жінці. А вона:</p>
	<p>— Ти щось таке говориш. Якісь гроші тобі дали, а ти загубив. Того нічого не було.</p>
	<p>А завтра він бере той візок, їде в ліс, рубає дрова і знов на торговицю везе, як возив. А тоти два панські слуги знов приходять на торговицю й видять — він знов продає дрова з ручного візка. Питаються:</p>
	<p>— Що ся стало? Що-с коня не купив?</p>
	<p>А він їм розказує, як гроші пропали. Тоді вони ще раз дають йому гроші на коня й воза і кажуть:</p>
	<p>— Лишай тоти дрова. Вже йди купуй коня й воза. І знов гроші давав той, що щастя не мав.</p>
	<p>Так він і зробив: залишив дрова і йде домів. Приходить — жінки нема дома, десь у селі вона. Під лавицею був збитий глиняний горнець, такий, у яких голубці колись варили. Він поклав тоти гроші у той горнець і пішов до жидів годити коні. Жінка приходить з села, видить, що чоловік так скоро прийшов, а вона не зварила обід. Долів селом їде чоловік і везе до міста молоко продавати. Просить його жінка:</p>
	<p>— Продайте мені молока, але я не маю грошей. Чи заміняли би ви мені за лляну полову?</p>
	<p>Він каже:</p>
	<p>— Заміняю, але посудини не маю, аби взяти полову. А жінка йому:</p>
	<p>— У мене є старий великий горнець. Я вам у той горнець полови наберу.</p>
	<p>Так вона й робить — набирає в той горнець полови і віддає тому чоловікови за молоко. Та й поїхав той господар до міста. А за селом горнець розбився до кінця, бо він уже був збитий. Він вимітує за селом ту полову, бо стала сипатися по дорозі, і пішли гроші на вітер.</p>
	<p>Жінка готовить їсти, а чоловік вертається від жидів. Домовився купити коня. Під лавицю за грошима — горшка нема.</p>
	<p>— Де горнець? Я поклав у него гроші.</p>
	<p>— Я дала його з половою за молоко, тому, що віз молоко до міста. На третій день бере знов той візок і везе на торговицю продавати дрова. А тоти два слуги знов приходять на то місце, дивляться — він знов продає дрова з ручного візка. Питаються:</p>
	<p>— Яка тобі пригода сталася? Чого не купив коня?</p>
	<p>Він розказує, яка причина сталася з грішми. І вони вже не дають йому грошей на експерименти, бо й сами не мають. Але найшли на дорозі гачок, що ся рибу лапає. Дали йому той гачок. А давав той, який мав щастя.</p>
	<p>Він той гачок узяв, приносить додому і дає своїм дітям. Приходить рибак і каже до того господаря:</p>
	<p>— Твої хлопці мають такий файний гачок, най дадуть мені, бо вони сами до риби не дуже спритні. А нині добре риба йде. Злапається перша риба, то я твоїм хлопцям дам. А завтра поїдеш дрова продавати і мені купиш гачок.</p>
	<p>Лапається на той гачок першою дуже велика риба, і він дає ту рибу хлопцям.</p>
	<p>— Най вам мама спече.</p>
	<p>Мати вдома розрізує тоту рибу, а всередині — дияментовий камінь. Такий, що вночі світить. Чоловік каже:</p>
	<p>— Ади, добре, жінко, що є такий камінь — вже не будем купувати нафту.</p>
	<p>А жиди дізналися, що в Івана є такий дияментовий камінь, і кажуть:</p>
	<p>— Іване, дай нам той камінь. Ми тобі дамо бочку нафти. Іван не хоче.</p>
	<p>— Дамо дві.</p>
	<p>Іван не хоче. Тоді вони кажуть:</p>
	<p>— Іване, ми тобі хату побудуємо. А жінка йому:</p>
	<p>— Іване, якщо жиди побудують хату, то віддаймо камінь. У нас хата старенька. Жили-смо без каменя дотепер, то й будем далі жити.</p>
	<p>Жиди купують за селом кавалок поля і будують Іванови хату. Збудували і віддають ключі. Іде Іван в нову господарку робити порядок. Треба зробити дорогу, щоб в’їжджати на обору. Треба зрубати великого дуба, бо заважає. Зрубали дуба, а на дубі — гніздо вороняче. Побігли до того гнізда діти, подивилися та й кажуть:</p>
	<p>— Тату, тут є шапка ваша.</p>
	<p>Старий біжить туди, а в шапці — гроші. Він тоти гроші в пазуху. Побігли діти берегом — найшли старий горнець з половою, що той вивер за селом. Висипають полову, а на дні — гроші. Батько гроші в пазуху, іде до жидів, купує пару коней і віз. І робиться господарем. Прийшли тоти слуги на торговицю знов і питаються:</p>
	<p>— Тут чоловік продавав з ручного візка дрова. Де він є, що його не видно?</p>
	<p>А люди кажуть йому:</p>
	<p>— Він уже давно дрова не продає. Він — господар. У него пара коней, дві корови, нова хата, то не має коли їздити з ручним візком дрова продавати.</p>
	<p>Та й кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Новошин, Долинського району, Івано-Франківської області 10 березня 1989 року Федорич Микола Михайлович (1933 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Щастя <br><span class="article__headerDescription">Українська народна казка Полтавщини</span></h1>
	<p>Жили два сусіди. В одного все велося: і врожай добрий збирав, і господарство вів удало, все в достатку. А інший скільки не працював, то дарма.</p>
	<p>Якось, встав рано-вранці непутящий господар, вийшов у двір і завмер від подиву. Якась небачена тваринка переносить всі його овочі у сусідський двір. Він її спіймав та й питає:</p>
	<p>— Ти хто такий? Що це робиш? Навіщо мій урожай до сусіда носиш?</p>
	<p>— Я твого сусіда щастя, от і дбаю про нього.</p>
	<p>— Сусідове щастя, кажеш? А де ж тоді моє ховається ?</p>
	<p>— Та он сидить під деревом, на бандурі грає, ото і є твоє щастя.</p>
	<p>Чолов’яга не взяв слова дивної тваринки до уваги і далі продовжував марно витрачати сили на ведення господарства. Та одного разу, після невдалого урожаю, він згадав, що сусідське щастя йому говорило. Так і зробив. Пішов, сів під дерево з бандурою і почав співати. Немов і не бувало, пропали всі незгоди і негаразди, поле повне врожаю, хата пахне хлібом. Так і зажив чоловік у злагоді і доброполуччі.</p>
	<p>Той, хто не знайде своє щастя, так все життя і проживе, не маючи нічогісінько за душею, а хто піде за ним, той завжди матиме успіх в усьому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>141 (7140). Щастя. СУС —. Записала Бобрищева Ярослава 2009 року. Бобрищева Євгенія Ярославівна (1968). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Щастя <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Не за високими горами, не за дрімучими лісами, а у маленькій Слободянщині жила сім’я: дід, баба і внученька Марфиночка. Їхня хата по вікна влізла в землю, повітка перекособочилася, журавель на колодязі давно поламався.</p>
	<p>Сім’я жила бідно. Ціле літо тяжко працювали, але не могли заробити на прожиття. Їли квашу, лише у свята пекла баба драники та варила ріденький узвар. Марфиночка допомагала, чим могла. Влітку мочила прядиво у ставку, а зимою не відходила від терниці та прядки.</p>
	<p>Баба часто гримала на діда:</p>
	<p>— Пішов би та пошукав щастя!</p>
	<p>А йому було це, що горохом об стіну. Сильніше затягався своїм самосадом та загадково посміхався у підкручені вуса.</p>
	<p>Слухаючи цю розмову дівчинка сама вирішила пошукати щастя. Ні світ ні зоря, одягнувши бабусин старий сачок, взувши старі чуні, Марфиночка вирушила на пошуки щастя.</p>
	<p>Ішла вона не годину і не дві темним лісом. Раптом побачила величезний палац, який сіяв вогнями. Підійшла, відчинила двері і завмерла. Все блищало навкруги, а на столі стояла всяка снять. Внучка привіталась до пишно одягненої жінки, що сиділа на золотому ліжечку.</p>
	<p>— Здрастуйте, у вашій хаті! Я шукаю щастя, — сказала дівчинка — бачу, ви добре маєтесь, може, підкажете, що треба, щоб стати щасливим?</p>
	<p>На що жінка відповіла:</p>
	<p>— Тут ти його не знайдеш, я тяжко хвора. Мені не миле ніяке багатство, ніяка снять…</p>
	<p>Пішла Марфиночка далі. Аж раптом бачить, прямо на неї біжить маленька козуля, а за нею женуться собаки. Дівчинка схопила козуленьку на руки, а собак відігнала канцюбою.</p>
	<p>— Ой, яка я щаслива! — замекала козуленька, — я залишилася живою!</p>
	<p>Вийшла внучка на битий шлях. Аж тут іде гурт людей. Всі сміються, розмовляють. Дівчинка привіталася до них.</p>
	<p>— Чому ви так радієте, добрі люди?</p>
	<p>А перехожі й розповіли, що вони дуже щасливі, бо чумаки приїхали хурою з Криму, привезли всім людям сіль, якої вже дуже давно ніхто не міг ніде роздобути. Усі спішать одержати свій пайок. Яке щастя!</p>
	<p>Пішла мандрівниця далі. Аж ось назустріч їй парубійко. Дива! Танцює по дорозі, грає на сопілочку. Побачивши Марфиночку закричав:</p>
	<p>— Який я щасливий, я знайшов свою сопілочку! Як я довго її шукав, як довго про неї мріяв!</p>
	<p>Раптом дівчинка зрозуміла, що одного щастя для людей не буває, що у кожної людини своє щастя. Внученька розвернулась і почала бігти назад до діда й баби. Вітер зривав з неї сачок, ноги задубіли, але вона не зупинялася і на хвилинку.</p>
	<p>Аж ось нарешті її рідна хатина. Яке щастя, що вона вдома! Дідусь і бабуся кинулись до внученьки:</p>
	<p>— Яке щастя, що ми тебе діждались! — закричали в один голос.</p>
	<p>Сім’я сіла до столу. Бабуся поставила на стіл в ринці драники, а в макортеті — квашу. Яка смакота! А потім полізли всі на піч. Черінь була гаряча, вкрилися теплим ліжником. Марфиночка довго розповідала своїм рідненьким про те, як шукала щастя, і головне те, що і в багатстві люди не завжди щасливі.</p>
	<p>От і казочці кінець, а хто слухав, та ще й зрозумів щось — справді молодець!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>31 (7180). Щастя. СУС —. Записали Черкаська Лілія та Суворова Алла 2009 року. Фролонцова Лідія Григорівна (1947). Дніпропетровська область, Царичанський район, Преображенка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Щастя <br><span class="article__headerDescription">Українська народна казка Поділля</span></h1>
	<p>Жили в одному селі два брати: старший — багатий, а молодший — бідний. Засіяли ранньою весною кожен своє поле житом. Пішов бідний брат подивитися на своє поле, а його жито зійшло погано, братове ж — добре.</p>
	<p>Настали жнива, пішов бідолаха жати. Коли підійшов, то побачив, що по його полю якесь дівчисько ходить. Підійшов ближче, придивився, а вона жито з його поля рве та на братове кидає.</p>
	<p>— Ти хто така і що ж це ти робиш? Моє жито й так погано вродило, а ще й ти шкоду робиш! — розсердився бідняк.</p>
	<p>— Я — братове щастя! — відповідає дівча.</p>
	<p>— А де ж моє щастя?! Що воно робить?! — обурився молодший брат.</p>
	<p>— А твоє щастя в запічку спить. Не руш мене, то я навчу як його розбудити. Виломи лозового літоруса та піди до хатини, що край лісу стоїть. Побачиш там багато дітей. Але їх не чіпай — йди далі. Там, в запічку й спить твоє щастя. Підійди до нього, тричі вдар літорусом і воно прокинеться. Проси його, що хочеш.</p>
	<p>Зробив бідняк так, як йому сказало дівча. Пішов до хатини, що стояла на краю лісу, зайшов і бачить, що в хаті багато дітей. І всі вони ділом зайняті. Хто їсти варить, хто посуд миє, хто в печі палить, хто в хаті прибирає. Пройшов він до запічка, а там спить дитина та така замащена! Вдарив бідняк її три рази літорусом, як наказало братове щастя, і прокинулося дитинча.</p>
	<p>— Як ти можеш спати, коли я бідую ?! — розгнівався молодший брат.</p>
	<p>Почухалося його щастя, дістало з-за пазухи мідяка і дало бідному. А само повернулося на другий бік і заснуло знову.</p>
	<p>Дуже засмутився бідняк, бо ж мідний гріш, що за нього купиш? Зажурений пішов він додому. По дорозі зустрів торговців рибою, які продавали свій товар. За мідяка купив бідний рибину, дома ж голодні діти, і подався додому.</p>
	<p>Прийшов до жінки, побідкався, що не з його щастям на світі жити — бо хоч і знайшов своє щастя, та воно виявилося ледачим. А як і помогло, то дало лише мідного гроша.</p>
	<p>Пожурилися, побідкалися. Та нічого не поробиш, взялася жінка чистити рибу. Розрізала її, а з рибини випав дорогоцінний камінь. Поклала вона камінь на стіл, а він засяяв таким яскравим світлом, що аж на двір видно. А на ту пору проїжджав вулицею пан. Як побачив він сяйво, то дуже захотілося йому дізнатися, що ж це в бідняків у хаті так сяє. Зупинив кучера, зайшов до хати, а як побачив камінь, то захотів неодмінно купити. Дав за нього багато грошей, вбрання, хліба. Відтоді молодший брат розбагатів.</p>
	<p>Ось так вдалося йому своє щастя розбудити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3 (5955). Щастя. СУС порівн.. 736. Записала Войтас Світлана (5 клас) 2008 року.Б’ялковська Фросинія Андріївна (1929). Хмельницька область, Деражнянський район, Божиківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
