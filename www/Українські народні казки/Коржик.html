<!--#include virtual="/-/inc/general__page_start.inc" -->
<title>Коржик ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів), Полтавщини «Коржик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коржик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коржик <br><span class="article__headerDescription">Українська народна казка про тварин</span></h1>
	<p>Жив собі дід та баба. Дід і каже бабі: «Спечи ти, бабо, коржик, і хто його влове, той і з’їсть». Баба спекла коржик. Дід взяв його, покотив по сінях і каже бабі: «Ну, лови, бабо!»</p>
	<p>Баба по сінях ловила, ловила — не вловила. Взяв дід коржик, пішов надвір, покотив його і каже: «Лови, сіренький котику!» Кіт по двору ловив, ловив — не вловив.</p>
	<p>Іде дід з коржиком дальше. Сидить на тину красний півень. «Лови, красний півень, коржик!» Півень ловив, ловив — не вловив.</p>
	<p>Пішов дід на тік. Молотники молотять хліб. «Ловіть по току коржик!» Молотники ловили, ловили і ціпи побили, а коржика не вловили.</p>
	<p>Пішов дід на лід. Прачки перуть. «Ловіть, прачки, по льоду коржик!» Прачки коржик ганяли, ганяли і сорочки в ополонку повпускали, а коржика не вловили.</p>
	<p>Пішов дід на дорогу. Йдуть сіновози. «Ловіть, сіновози, коржик!» Сіновози ловили, ловили, сіно розгубили, а коржика не вловили.</p>
	<p>Іде дід дальше по дорозі. Йдуть дрововози. «Ловіть коржик, дрововози, по дорозі!» Дрововози коржик ловили, ловили, дрова розгубили, а коржика не вловили.</p>
	<p>Іде дід оп’ять по дорозі, а навстрічу йому старичок Макарчик. «Старичок Макарчик, лови коржик, як зловиш — з’їси!»</p>
	<p>Макарчик ловив, ловив коржик, не вловив, розсердився, як кине палку — та й прибив коржик, взяв і з’їв його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Коржик. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 296. Зап. П. Іванов у м. Куп’янську Харківської губ. від І. Тура. Час запису не зазначений. Відділ рукописів Інституту етнографії ім. М. М. Миклухо-Маклая АН СРСР (Москва)., ф. 22, од. зб. 331, арк. 7—8.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коржик <br><span class="article__headerDescription">Українська народна казка про тварин</span></h1>
	<p>Був собі дід та баба, та була в них курочка ряба; та пішла на тічок, та знайшла колосок. Понесла в хату:</p>
	<p>— Спечи, бабо, корж.</p>
	<p>Вона спекла та й вийняла, положила на лаві. Він з лави стрибнув:</p>
	<p>— Лови мене, — каже, — стара бабо, по хаті. Вона ловила, ловила — не піймала.</p>
	<p>Він із хати та в сіни:</p>
	<p>— Лови мене, — каже, — старий діду, по сінях. Ловила мене стара баба по хаті, а ти, старий діду, по сінях.</p>
	<p>Ловив, ловив — не піймав. Із сіней викотився на двір:</p>
	<p>— Лови мене, — каже, — кусь-пес, по двору. Ловила мене стара баба по хаті, старий дід по сінях, а ти, кусь-пес, по двору.</p>
	<p>Ловив, ловив — не піймав. Він побіг на тічок:</p>
	<p>— Ловіть мене, молотники, по току. Ловила мене стара баба по хаті, старий дід по сінях, кусь-пес по двору, а ви, молотники, по току.</p>
	<p>Ловили, ловили — не піймали. Він із току та на тин:</p>
	<p>— Лови ж тепер мене, котику, по тину. Ловила мене стара баба по хаті, старий дід по сінях, кусь-пес по двору, молотники по току, а ти, котику, по тину.</p>
	<p>Ловив, ловив — не піймав. Він побіг на лід:</p>
	<p>— Ловіть мене, прачки, по льоду. Ловила мене стара баба по хаті, старий дід по сінях, кусь-пес по двору, молотники по току, котик по тину, а ви ловіть мене, прачки, по льоду.</p>
	<p>Ловили, ловили — не піймали. Він побіг у степ:</p>
	<p>— Ловіть мене, пастухи, по степу. Ловила мене стара баба по хаті, старий дід по сінях, кусь-пес по двору, молотники по току, котик по тину, прачки по льоду, а ви ловіть, пастухи, по степу.</p>
	<p>Ловили, ловили — не піймали. Він побіг у ліс:</p>
	<p>— Ловіть мене, лісничі, по лісу. Ловила мене стара баба по хаті, старий дід по сінях, кусь-пес по двору, молотники по току, котик по тину, прачки по льоду, пастухи по степу, а ви ловіть мене, лісничі, по лісу.</p>
	<p>Вони піймали та й убили, та й з’їли, та ще й шкурку продали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Коржик. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 296. Зап. П. Мартинович в 1888 р. у м. Костянтинограді Харківської губ. «від дівчини Уляни (Гнатківни) з села Попівки». Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1 1-4, од. зб. 605, арк. 5.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51 (7202). Коржик. СУС (2025). Записала учениця 7 класу Холод Валерія 2009 року. Холод Надія Миколаївна (1954). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коржик <br><span class="article__headerDescription">Українська народна казка Полтавщини</span></h1>
	<p>Жили собі дід та баба. От одного разу каже дід бабі:</p>
	<p>— Спечи мені, бабо, хлібця!</p>
	<p>А баба каже:</p>
	<p>— Не спечу, бо нема борошна.</p>
	<p>— То піди в комору, повигрібай у засіках, то й знайдеться трохи.</p>
	<p>Пішла баба з віником, повигрібала, повимітала і справді назбирала трохи борошенця. Взяла баба те борошно, влила води, вбила пару яєчок, замісила, виробила коржик. Запалила піч і спекла коржик.</p>
	<p>Вийняла його з печі, але їсти не могли, бо був дуже гарячий. Поклала баба його на вікно, а дід уже так його дожидає.</p>
	<p>— Оце, — каже, — розломимо, бабо, навпіл та й з’їмо.</p>
	<p>А коржик слухав, слухав та й утік. Стриб з вікна на призьбу, а звідти на землю і покотився. Котиться дорогою, зустрічає його заєць і каже:</p>
	<p>— Коржику, коржику, я тебе з’їм!</p>
	<p>А коржик відповідає:</p>
	<p>— Не їж мене, зайчику, я тобі пісеньку заспіваю.</p>
	<p>— Ану, співай!</p>
	<div class="poem">
			<p>
				Я по засіку метений,<br>
				Я на яйцях печений.<br>
				Я від баби утік,<br>
				Я від діда утік,<br>
				То й від тебе утечу.
			</p>
	</div>
	<p>Та й утік, поки зайчик слухав, розвісивши вуха. Котиться дорогою, коли стрічає його вовк та й гукає:</p>
	<p>— Коржику, коржику, я тебе з’їм!</p>
	<p>А коржик просить:</p>
	<p>— Не їж мене, вовчику, я тобі пісеньку заспіваю.</p>
	<p>— Ну, співай!</p>
	<div class="poem">
		<p>
			Я по засіку метений,<br>
			Я на яйцях печений.<br>
			Я від баби утік,<br>
			Я від діда утік,<br>
			Я від зайця утік,<br>
			То й від тебе утечу.
		</p>
	</div>
	<p>Та й покотився далі. А вовк тільки зубами клацнув від злості. Котиться собі коржик, коли стрічає його здоровий ведмідь. От він і каже:</p>
	<p>— Коржику, коржику, я тебе з’їм!</p>
	<p>А коржик вигукує:</p>
	<p>— Не їж мене, ведмедику, я тобі пісеньку заспіваю.</p>
	<p>— Ну, добре, співай!</p>
	<div class="poem">
		<p>
			Я по засіку метений,<br>
			Я на яйцях печений.<br>
			Я від баби утік,<br>
			Я від діда утік,<br>
			Я від зайця утік,<br>
			І від вовка утік<br>
			То й від тебе утечу.
		</p>
	</div>
	<p>Та й швиденько покотився. Коли стрічає його лисичка та й каже:</p>
	<p>— Коржику, коржику, я тебе з’їм!</p>
	<p>А коржик вигукує:</p>
	<p>— Не їж мене, лисичко, я тобі пісеньку заспіваю.</p>
	<p>— Ну, співай!</p>
	<div class="poem">
			<p>
				Я по засіку метений,<br>
				Я на яйцях печений.<br>
				Я від баби утік,<br>
				Я від діда утік,<br>
				Я від зайця утік…
			</p>
	</div>
	<p>Співає, а сам думає, як би це втекти. Побачила лисичка, що не здожене його та й каже:</p>
	<p>— Ой хороша пісенька! Я такої ще зроду не чула. Але погано чую, тож підійди ближче і заспівай ще раз.</p>
	<p>Вистромила язика, а коржик сів на кінчик та й заспівав:</p>
	<div class="poem">
			<p>
				Я по засіку метений,<br>
				Я на яйцях печений.<br>
				Я від баби утік,<br>
				Я від діда утік…
			</p>
	</div>
	<p>А лисичка хап його зубами. Та коржик був твердий і сухий, тому лисичка зламала собі три зуби. От вищерблений коржик вирвався і побіг. Біжить та й каже:</p>
	<p>— От побіжу я до старих, погляну, що вони роблять, чи сумують за мною.</p>
	<p>Прибіг, сів на призьбу та й слухає. А дід з бабою сидять та й плачуть:</p>
	<p>— От який у нас хороший був коржик! Мали його з’їсти, а так…</p>
	<p>А коржик слухав, скочив з призьби та й гукнув:</p>
	<p>— Не журіться, все одно ви б мене не з’їли, надто я вже твердий.</p>
	<p>Зраділи дід з бабою, що з зубами цілими лишилися, а коржик каже:</p>
	<p>— Піду я ще по світу погуляю. А хто мудрий, хай мене зловить.</p>
	<p>Та й покотився співаючи:</p>
	<div class="poem">
		<p>
			Я по засіку метений,<br>
			Я на яйцях спечений…
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8 (4769). Коржик. СУС 2025. Записала Погоріла А. О. 2008 року. Погоріла Єфросинія (1938). Полтавська область, Решетилівський район, Шамраївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коржик <br><span class="article__headerDescription">Українська народна казка Чернігівщини</span></h1>
	<p>Жили собі дід і баба та й була у них курочка ряба. Пішли вони на ток, принесли звідти колосок.</p>
	<p>— Спечи, бабо, корж, — сказав дід.</p>
	<p>Вона спекла, а корж втік. Та й кричить:</p>
	<p>— Лови мене, бабо, по хаті!</p>
	<p>Баба ловила, ловила, не впіймала.</p>
	<p>Він з хати та в сіни.</p>
	<p>— Лови мене, діду, в сінях!</p>
	<p>Ловив дід, ловив — не піймав. Побіг корж на тік та й каже:</p>
	<p>— Ловила мене баба по хаті, дід — по сінях, а ви, молотники, ловіть на току!</p>
	<p>Ловили, ловили — не впіймали. Побіг він у степ та й кричить:</p>
	<p>— Ловила мене баба по хаті, дід — по сінях, молотники — на току, а ви, пастухи ловіть у степу!</p>
	<p>Ловили, ловили — не впіймали. Побіг він у ліс і кричить:</p>
	<p>— Ловила мене баба по хаті, дід — по сінях, молотники — на току, пастухи — у степу, а ви, лісники, ловіть у лісі!</p>
	<p>А вони його піймали і …з’їли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8 (4324). Коржик. СУС 2025. Записав Авраменко Антон (10 клас) 2008 року. Федоренко Ганна Іллівна (1951). Чернігівська область, Городнянський район, Городня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коржик <br><span class="article__headerDescription">Українська народна казка Кіровоградщини</span></h1>
	<p>Жили собі дід та баба. Одного разу дід каже бабі:</p>
	<p>— Спечи ти, бабо, коржиків.</p>
	<p>Напекла баба коржиків. Серед них дід вибрав найкращого, припеченого. Дід взяв його покотив по столі та й каже бабі:</p>
	<p>— Ну лови, бабо!</p>
	<p>Баба ловила коржика поволі, ловила — не вловила. Коржик впав зі столу, покотився в сіни. Дід побіг за коржиком у сіни, а з сіней — на вулицю. На призьбі сидів Мурчик. Дід і каже:</p>
	<p>— Лови, Мурчику! Якщо зловиш, з’їси.</p>
	<p>Кіт ганяв по двору, ловив — не вловив. Покотився коржик до воріт, на яких сидів півень.</p>
	<p>— Лови, півнику, коржика!</p>
	<p>Півник змахнув крильми, злетів з воріт і побіг за коржиком. Бігав, бігав, ловив — не вловив.</p>
	<p>Побіг коржик за ворота на дорогу. А по дорозі сіновози їдуть.</p>
	<p>— Сіновози, ловіть коржика!</p>
	<p>Сіновози почали ловити коржика, сіно розгубили, а коржика не вловили. Побіг коржик далі по стежині, до річки. Там прачки перуть.</p>
	<p>— Ловіть, прачки, коржика!</p>
	<p>Прачки почали коржика ловити, бігали за ним, сорочки в воду повпускали, а коржика не вловили.</p>
	<p>Побіг коржик далі, добіг до лісу. А в лісі дроворуби на галявині відпочивали. Дід знову кричить:</p>
	<p>— Ловіть коржика!</p>
	<p>Дроворуби кинулись ловити його, ловили — не вловили. Вибіг коржик з лісу, а на галявині хлопчик Іванко худобу пасе.</p>
	<p>— Хлопчику, лови коржика! Як зловиш, з’їси.</p>
	<p>Іванко ловив, ловив — не вловив, розсердився — як кинув палицею та й пхнув коржика. Той впав і зупинився. Взяв хлопчик і з’їв його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (7953). Коржик. СУС (2025). Записала Дубина Юлія 2010 року. Токаренко Марія Федорівна (1924). Кіровоградська область, Новомиргородський район, Оситна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коржик <br><span class="article__headerDescription">Українська народна казка Чернігівщини</span></h1>
	<p>Жили-були собі дід та баба, та була в них курочка ряба. От пішла курочка на точок, та найшла колосок. Принесла в хату та й каже:</p>
	<p>— Бабо, спечи корж!</p>
	<p>Баба спекла корж, вийняла з печі, поклала на лавці. Корж з лавки зістрибнув і каже:</p>
	<p>— Лови тепер мене, бабо, по хаті!</p>
	<p>Стара ловила-ловила, не піймала. Він вискочив із хати в сіни та й каже:</p>
	<p>— Лови мене, старий діду, по сінях! Ловила мене стара баба вже по хаті, а ти, діду, лови мене по сінях.</p>
	<p>Дід ловив-ловив і не зловив. Далі викотився корж із сіней і покотився надвір та каже:</p>
	<p>— Лови мене, кусь-пес, по двору. Ловила мене стара баба по хаті, старий дід по сінях, а ти, кусь-пес, лови по двору.</p>
	<p>Ловив-ловив кусь-пес по двору, але не впіймав. Тоді побіг коржик на точок і каже молотникам, щоб вони його ловили по точку:</p>
	<p>— Ловила мене стара баба по хаті, старий дід по сінях, кусь-пес по двору, а ви, молотники, ловіть мене по току.</p>
	<p>Ловили, ловили молотники, та не впіймали. Тоді коржик вискочив із току та на тин. А там спав якраз котик-вуркотик. От коржик і каже:</p>
	<p>— Лови мене, котику-вуркотику, по тину. Мене вже ловила стара баба по хаті, старий дід по сінях, кусь-пес ловив по двору, молотники ловили по току, а ти лови мене, котику-вуркотику, по тину.</p>
	<p>Ловив, ловив котик-вуркотик коржик і не впіймав.</p>
	<p>А саме в цей час на ставу прачки прали. От коржик і до них побіг і каже, щоб вони його ловили по льоду. Ловили, ловили прачки по льоду і не впіймали.</p>
	<p>Захотілося коржику збігти ще і в степ, подражнити пастухів. Прибіг до пастухів і каже:</p>
	<p>— Ловіть мене, пастухи, по степу!</p>
	<p>Ловили, ловили пастухи коржика по степу і не впіймали. А в лісі працювали лісничі. От коли коржик до них підбіг, то вони, не довго думаючи, піймали його і з’їли, бо були дуже голодними.</p>
	<p>Оце вам казка, а мені бубликів в’язка, глек молока і булка м’яка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>205 (4387). Коржик. СУС 2025. Записала Гаврик Ольга (7 клас) 2008 року. Гавриш Ганна (1936). Чернігівська область, Ніжинський район, Кропивне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
