<!--#include virtual="/-/inc/general__page_start.inc" -->
<title>Про скарб ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про скарб» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про скарб.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про скарб <br><span class="article__headerDescription">Українська народна казка Чернігівщини</span></h1>
	<p>Жили собі дід і баба і мали кияхове поле. Дід все стеріг це поле так пильно, що й годі. От прийшов він якось пообідати та й каже синові:</p>
	<p>— Біжи, синку на поле живо та постережи кияхи.</p>
	<p>Пішов син. Іде він та чує, як в кияхах каже хтось:</p>
	<p>— От і хлопчик іде і пундик несе. Як візьму я хлопчика за волосся та закину в темні гаї. Як почну я хлопчика м’яти, а не буде кому обороняти. Ото буде…</p>
	<p>Вернувся хлопчик додому і каже:</p>
	<p>— Тату, у наших кияхах щось є!</p>
	<p>Батько не йме віри синові й посилає дочку стерегти поле. Приходить дівчина на те місце. А з кияхів знов щось озивається:</p>
	<p>— От і дівчинка іде і пундик несе. Як візьму я дівчинку за волосся та закину в темні гаї. Як почну я дівчинку м’яти, а не буде кому обороняти. Ото буде…</p>
	<p>Вернулася дівчинка додому та й каже батькові:</p>
	<p>— Щось і справді є на нашому полі!</p>
	<p>Розсердився батько на дочку й вирішив жінку послати на поле. А та саме мазала бовдура. Почула, що чоловік гукає, швидко спустилася та й пішла в поле. Іде та й чує:</p>
	<p>— От і жінка іде і пундик несе. Як візьму я жінку за волосся та закину в темні гаї. Як почну я жінку м’яти, а не буде кому обороняти. Ото буде…</p>
	<p>Почула це жінка, почимчикувала додому та й каже:</p>
	<p>— Ні, старий, ти мені кажи, що хочеш, а на нашому полі таки щось є!</p>
	<p>— І ти мені брешеш! — розсердився чоловік.</p>
	<p>Але на всяк випадок згодом вирішив освятити своє поле. Пішов до попа і попросив, щоб той освятив його кияхи. Зібрався той, взяли образи з церкви та й пішли. А воно знову озивається:</p>
	<p>— От і попик іде і пундик несе. Як візьму я попика за волосся та закину в темні гаї. Як почну я попика м’яти, а не буде кому обороняти. Ото буде…</p>
	<p>Злякався піп та навтьоки, навіть хрест загубив. Всі люди образи покидали та й повтікали. Залишився дід сам, аж іде якийсь хлопчик. А воно з кияхів озивається:</p>
	<p>— От і хлопчик іде і пундик несе. Як візьму я хлопчика за волосся та закину в темні гаї. Як почну я хлопчика м’яти, а не буде кому обороняти. Ото буде…</p>
	<p>А хлопець все йде та прислухається, звідки голос лунає. А воно йому каже:</p>
	<p>— Приступи, приступи!</p>
	<p>А той хлопчик все підходив, побачив щось, а тоді як ударить по ньому булавою. Воно так і розсипалося грішми.</p>
	<p>Поділився хлопець з дідом грішми та й пішли собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>216 (4396). Про клад. СУС —. Записано 2008 року. Максименко Парасковія Степанівна (1928). Чернігівська область, Ічнянський район, Хрещате</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про скарб <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були собі дід і баба, і мали вони собі просо на полі. Все дід його стеріг. Раз прийшов пообідати додому та й каже:</p>
	<p>— Біжи, сину, постережи проса!</p>
	<p>От пішов він стерегти проса. Іде він і чує, щось каже в просі:</p>
	<p>— Ось і хлопчик іде і пряник несе. Як візьму я хлопчика за волосся, закину хлопчика в чорні ліси. Як почну я хлопчика терти та м’яти, то не буде кому хлопчика обороняти.</p>
	<p>Прийшов той хлопчик додому і каже:</p>
	<p>— Тату, щось у нашому просі є!</p>
	<p>— Брешеш, сину, — каже тато, — захотів їсти та й прийшов додому.</p>
	<p>Посилає батько дочку стерегти просо. Пішла вона. Приходить на те</p>
	<p>місце — воно знову з проса обзивається:</p>
	<p>— Ось і дівчинка іде і пряник несе...як візьму я дівчинку за волосся, закину дівчинку в чорні ліси. Як почну я дівчинку терти та м’яти, то не буде кому дівчинку обороняти.</p>
	<p>Прийшла дівчина додому та й каже:</p>
	<p>— Тату, щось і справді є у нашому просі!</p>
	<p>Каже їй батько:</p>
	<p>— Брешеш, ти не хотіла стерегти та й прийшла додому. Біжи ще й ти, бабо!</p>
	<p>Пішла баба, а воно знов озивається:</p>
	<p>— Ось і баба іде і пряник несе. Як візьму я бабу за волосся, закину бабу в чорні ліси. Як почну я бабку терти та м’яти, то не буде кому бабку обороняти.</p>
	<p>Прийшла баба додому та й каже старому:</p>
	<p>— Ні, діду, що не кажи, а в нашім просі щось-таки є!</p>
	<p>— Брешеш, — каже дід, — і ти, стара бабо! Піду я сам.</p>
	<p>Пішов і дід, а воно йому й каже:</p>
	<p>— Ось і дід іде і пряник несе. Як візьму я діда за волосся, закину діда в чорні ліси. Як почну я діда терти та м’яти, то не буде кому діда обороняти.</p>
	<p>Прийшов дід додому та й каже до старої:</p>
	<p>— Справді, щось є в нашім просі, треба йти за попом, щоб його освятити.</p>
	<p>Каже йому баба:</p>
	<p>— То й піди, діду.</p>
	<p>От і пішов дід до попа і попросив, щоб він прийшов освятити його просо. Зібрався піп. Зібрали з церкви образи та й пішли просо святити. А воно знову озивається:</p>
	<p>— Ось і попик іде і пряник несе. Як візьму я попика за волосся, закину попика в чорні ліси. Як почну я попика терти та м’яти, то не буде кому попика обороняти.</p>
	<p>Піп перелякався та навтіки, загубив хрест і кадильницю. Всі люди повтікали і образи покидали на полі, а дід лишився один та й дивиться, аж іде хлопчик, а те, що в просі обзивається:</p>
	<p>— Ось і хлопчик іде і пряник несе. Як візьму я хлопчика за волосся, закину хлопчика в чорні ліси. Як почну я хлопчика терти та м’яти, то не буде кому хлопчика обороняти.</p>
	<p>А той хлопчик іде та й все прислухається, де воно говорить. А воно йому й каже:</p>
	<p>— Приступи, приступи! Приступи, приступи!</p>
	<p>А той хлопчик все ближче приступав, аж поки не побачив: а тоді як ударить по ньому булавою, а воно так і розсипалося грішми.</p>
	<p>Поділився той хлопець з дідом грішми та й пішли додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>184 (5233). Про скарб. СУС —. Записано 2008 року. Козак Олена Оверківна (1939). Черкаська область, Уманський район, Паланка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
