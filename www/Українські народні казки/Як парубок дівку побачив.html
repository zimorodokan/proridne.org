<!--#include virtual="/-/inc/general__page_start.inc" -->
<title>Як парубок дівку побачив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як парубок дівку побачив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як парубок дівку побачив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як парубок дівку побачив <br><span class="article__headerDescription">Українська народна казка Гуцульщини</span></h1>
	<p>Була в одної баби дівка. Така файна, що її всі хотіли видіти. А хто йшов дивитися, то платив бабі. А один бідний леґінь хотів її видіти, але не мав чим заплатити. Прийшов до баби та й каже:</p>
	<p>— Я би хотів вашу дочку увидіти, яка вона.</p>
	<p>— Як маєш ґроші, то будеш ся дивити, а як не маєш, то не будеш. Він сказав, що не має, та й пішов геть. Та й стрічається з циганом.</p>
	<p>Циган питає:</p>
	<p>— Що ви такі смутні?</p>
	<p>— А, ви нічого не поможете.</p>
	<p>— А може, поможу?</p>
	<p>Та й зачав парубок казати.</p>
	<p>— Тут є в баби дуже файна дівчина. Я би хотів її видіти, та не маю чим заплатити.</p>
	<p>А циган каже:</p>
	<p>— Що там дивитися! Ти ще й спати будеш з нею цю ніч.</p>
	<p>— Мені аби лиш подивитися.</p>
	<p>— Ходи зо мною. Ми щось порадимо.</p>
	<p>У цигана були ґроші. Пішли вони на базар і купили свиню. Та й ведуть її до тої баби. Та й каже циган:</p>
	<p>— Ґаздинько, ви би не позволили, аби ми зарізали у вас цю свиню?</p>
	<p>— Чому ні? Можете різати.</p>
	<p>— Коби ви дали мені ножа, бо я не маю чим зарізати.</p>
	<p>Баба дала йому ножа. А вони не ріжуть ту свиню, як то ся ріже, а тичуть ніж у свиню ззаду. Свиня кричить. Баба подивилася та й каже:</p>
	<p>— Та як ви, ґаздо, ріжете свиню? То так ся не ріже. Ви не ріжете, а лиш мучите її.</p>
	<p>Пішла баба до хати та й каже:</p>
	<p>— Ганько, ану йди подивися, як свиню ріжуть нефайно. Дівка вийшла, подивилася та й каже:</p>
	<p>— Мамо, покажіть їм, як різати свиню. І він уже подивився на дівку. Файна.</p>
	<p>Зарізали ту свиню, розібрали її. Вони то поволи робили, не квапилися, аби ночувати в баби. Внесли все до хати. А циган каже:</p>
	<p>— Ґаздинько, може, ми переночуємо у вас? Бо то вже ніч, нема куди йти. Щось би зготовили собі їсти, бо ми вже голодні.</p>
	<p>— Та ночуйте. Готовте собі.</p>
	<p>Дала їм баба баняка та й наклала ватру. Та й пішла. Ватра горить, а циган поставив баняк під піччю. Входить баба.</p>
	<p>— Люди, як це ви варите їсти, що ватра горить, а ви поклали баняк під піччю?</p>
	<p>Каже циган:</p>
	<p>— Ми так і дома варимо.</p>
	<p>— Та як так?</p>
	<p>Пішла баба до хати та й каже:</p>
	<p>— Ганько, ану йди подивися, як вони готовлять їсти паскудно. Прийшла донька подивитися та й пішла знов до тої хати. І парубок знов уздрів її. А циган каже:</p>
	<p>— Чекай, ти ще будеш спати з нею. А дівка каже:</p>
	<p>— Мамо, зготовте їм. Ви ж видите, що вони не вміють готовити. Приставила баба їм, зварила їсти та й насипала в миску, аби вони</p>
	<p>їли. А сама пішла геть. А тоді входить, дивиться, як вони їдять, а вони обернулися плечима д’столови та й назад руками досягають, поза себе. Подивилася на то баба та й каже:</p>
	<p>— Люди, як ви їсте? Я ще не виділа, аби хто так їв.</p>
	<p>— Ми інакше не вміємо.</p>
	<p>Пішла баба до тої хати та й знов каже:</p>
	<p>— Йди, Ганько, подивися, як вони їдять паскудно. Я ще не виділа, аби хто так їв.</p>
	<p>Прийшла дівка, подивилася, пішла до матері та й каже:</p>
	<p>— Мамо, знаєте що? Ви погодуйте старого, а я погодую молодого. Сіла стара коло старого, а молода коло молодого. Та й годують.</p>
	<p>Погодували, та й молода пішла до тої хати, а стара постелила їм ліжко, аби вони спали. А вони лягли поперек та й ноги на стіну поставили. Вбігає стара подивитися, як вони сплять. Та й каже:</p>
	<p>— Люди, як ви спите? Та я ще не виділа, аби хто так спав.</p>
	<p>— Ми інакше не вміємо спати.</p>
	<p>Та й пішла баба до тої хати та й каже:</p>
	<p>— Ганько, ану йди подивися, як вони сплять. Так нефайно сплять, що я ще такого не виділа.</p>
	<p>А дівка прийшла, подивилася, як вони сплять, пішла до тої хати та й каже:</p>
	<p>— Мамо, ви знаєте що? Ви приспіть старого, а я молодого.</p>
	<p>Та як зачали спати, то й поженилися вони — стара з циганом, а молода з молодим парубком. Та й донині жиють вони.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 6 березня 1983 року Матійчук Олена Дмитрівна (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
