<!--#include virtual="/-/inc/general__page_start.inc" -->
<title>Сливи за сміття ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Сливи за сміття» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сливи за сміття.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сливи за сміття <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі один чоловік. І мав він дорослого сина.</p>
	<p>Настала пора парубкові женитися. А батько й думає: «Хлопець у мене добросердний, совісний, роботящий. То й дівчину йому треба знайти таку саму до пари».</p>
	<p>От натрусив він повний віз сливок і поїхав од села до села. Їде й гукає:</p>
	<p>— Міняю сливи на свіже сміття! Міняю сливи на свіже сміття!</p>
	<p>Дівки, баби, молодиці за віники і ну хати мести. Хто сміття у відрах несе, хто у кошиках, а хто й по кілька лантухів несе.</p>
	<p>Чоловік міняє сливи на сміття, веселі жарти відпускає, а сам думає: «Ні не знайти мені невістки між цих нечупар. Адже господу свою вони, либонь, по півроку не метуть...».</p>
	<p>Коли це в одному селі побачив він бідненько, але охайно одягнене дівча. Личко таке чепурне та миле, очі лагідні-прелагідні. Стоїть осторонь з маленьким вузликом, а до воза підступитись не наважується. Чоловік підкликав дівчину й питає:</p>
	<p>— А де ж твоє сміття?</p>
	<p>— Осьдечки у вузлику, — відповідає та, — тут тільки жменька. Я в сусідки випросила.</p>
	<p>Розпитав він, як дівчину звати, де вона живе, а за кілька днів справили весілля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>33 (5092). Сливи за сміття. СУС —, низка варіантів. Записано 2008 року. Максютенко Антоніна (1922). Черкаська область, Монастирищенський район, Монастирище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сливи за сміття <br><span class="article__headerDescription">Українська народна казка Полтавщини</span></h1>
	<p>В одного чоловіка був син. Коли він виріс і настав час його женити, став батько думати, як би йому добру дівчину до пари знайти.</p>
	<p>Думав, думав і врешті надумав. Набрав він цілий віз слив і поїхав по селах</p>
	<p>продавати.</p>
	<p>— Гей, люди, міняю сливи на сміття, сливи на сміття! Несіть сміття!</p>
	<p>Дівчата, молодиці, старі баби, всі кинулися хати замітати. Кожна хоче чим більше сміття принести, щоб більше слив виміняти.</p>
	<p>Назбиралося його чималенько. Одна цілий мішок тягне, друга — сито з верхом, третя — повен фартух. Несуть та ще й хваляться:</p>
	<p>— Бач, скільки я сміття в хаті зібрала! Добре, що такий дурний сливар трапився. Віддам йому сміття, щоб дарма не валялося по кутках!</p>
	<p>— Я ось яку купу сміття зібрала і ще стільки зібрати можу.</p>
	<p>— А в мене стільки, що за раз і не донесеш. Зібралося його, зібралося за цілий рік. Оце нашвидкуруч змела трохи, дуже мені сливок схотілося.</p>
	<p>А чоловік бере в жінок сміття і роздає сливи. Всі раді, він теж усміхається. Сміється і насміятися не може.</p>
	<p>Останньою прийшла гарненька дівчина. Принесла в хусточці жменьку сміття.</p>
	<p>— Е, дівчино, чом же ти так мало зібрала? Скільки ж я тобі слив за оцю жменьку дам?</p>
	<p>— Принесла б і більше, дядьку, та немає, зовсім немає. І це не наше, а сусіди дали, як помагала їм замітати.</p>
	<p>Почувши це, чоловік дуже зрадів. Така охайна й працьовита дівчина, в якої вдома ані порошинки сміття немає, буде чудовою господинею. І посватав її за свого сина. Одружилися вони і жили щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (4703). Сливи за сміття. СУС —, низка варіантів. Записала Цись Ніна 2008 року. Мовчан Тетяна Андріївна (1932). Полтавська область, Пирятинський район, Сасинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сливи за сміття <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Надумав якось парубок одружитися. Та й розмірковує:</p>
	<p>— Як би це вибрати дівку, щоб і гарна була, і добра господиня. А то всі дівки гарні, а де беруться погані жінки?</p>
	<p>От він не довго думав та й придумав. Нарвав слив повен віз та й поїхав у сусіднє село. Став посеред вулиці та й гукає:</p>
	<p>— Сливи! Міняю сливи на сміття!</p>
	<p>Швидко облетіла новина, що міняють сливи на сміття, селом. І почали нести дівки сміття, хто в жмені, хто в торбинці, а хто і в мішках. сміються, що хлопець за те сливи роздає. Коли бачить: стоїть дівчина збоку, і так дивиться на сливи.</p>
	<p>— Ти що слив не хочеш?</p>
	<p>— Та хочу я слив, але сміття не маю.</p>
	<p>Тоді хлопець віддав їй всі сливи які в нього залишились. А на наступну неділю заслав старостів до неї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>53 (5511а). Сливи за сміття. СУС —. Записано 2008 року. Попович Софія Прокопівна (1920). Черкаська область, Смілянський район, Пастерське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сливи — за сміття <br><span class="article__headerDescription">Українська народна казка Чернігівщини</span></h1>
	<p>Жив у селі один чоловік. А в нього був син на ймення Іван. Дуже красивим зріс той хлопець, розумним і працелюбним . Дівчата за ним ходили хмарами. Кожній хотілося з таким вік прожити.</p>
	<p>Та яку ж вибрати, коли всі до вподоби: і веселі, і гомінкі, і спритні, і красиві.</p>
	<p>Батько знав, що не все золото, що блищить. Потрібно знайти синові ту, що любить працю.</p>
	<p>— Іди-но сюди, Іване! — сказав батько.</p>
	<p>— А що треба?</p>
	<p>— Та нічого, окрім слив.</p>
	<p>— Навіщо вам сливи, тату? — запитав Іван.</p>
	<p>— Навіщо? Підемо тобі наречену шукати.</p>
	<p>Вони пішли до саду, де росло дві сливи. Вродило їх того року рясно. Листя не видно, гілки до землі діставали.</p>
	<p>Чимало часу витратили, та й зібрали немало. Цілий віз! Потім син з батьком запрягли конячину та й вирушили в дорогу.</p>
	<p>Ідуть селом та й вигукують :</p>
	<p>— Сливи — за сміття! Сливи — за сміття!</p>
	<p>Люди дивувалися та швидше бігли шукати сміття, вимітаючи його звідусіль. Виносили відрами, ряднами. Скільки сміття — стільки й слив.</p>
	<p>Вже й товару на возі не так багато лишилося. І от виходить з хати дівчина, та така красива та охайна, й гарно так одягнена. А на обличчі смуток. І сміття винесла небагато, лише одну пригорщу. Запитав тоді батько:</p>
	<p>— Чому ж так мало? Стільки ж і слив дамо. Лише покуштуєш, а на зиму й не насушиш!</p>
	<p>Заплакала дівчина й мовила:</p>
	<p>— Оце все, що в мене є.</p>
	<p>Сподобалась вона Івану, в він — їй. Засватали цю дівчину та справили весілля.</p>
	<p>Ось і казці кінець. Хто слухав, молодець! І я там був, мед, пиво пив, у роті не було, а по бороді текло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>250 (4523). Сливи за сміття. СУС —. Записано 2008 року. Борсук Параска Семенівна (1930). Чернігівська область, Прилуцький район, Голубів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
