<!--#include virtual="/-/inc/general__page_start.inc" -->
<title>Лиха мачуха і сироти ☼ Українська народна казка ☼ Народна творчість</title>
<meta name="Description" content="Українська народна казка Покуття «Лиха мачуха і сироти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лиха мачуха і сироти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лиха мачуха і сироти <br><span class="article__headerDescription">Українська народна казка Покуття</span></h1>
	<p>Жили чоловік та жінка. Та й було в них двоє дітей, хлопчик і дівчинка. Жінка померла, а чоловік лишився з дітьми. Через рік мусив чоловік женитися, бо не було кому їсти варити, сорочки прати. Привів він собі жінку, а дітям мачуху. А мачуха дуже не любила тих дітей. І все з чоловіком сварилася: -... Нащо мені твоїх дітей?! А чоловік їй:</p>
	<p>— А що я з ними зроблю?</p>
	<p>— Ади, відвези в ліс та й там лиши. І вони позамерзають, — каже мачуха.</p>
	<p>Чоловік запряг коні в сани та й каже дітям:</p>
	<p>— Поїдемо, діти, в ліс по дрова. А мачуха:</p>
	<p>— Принеси мені з них якийсь знак, що ти їх побив. Аби ти живих не лишив у лісі.</p>
	<p>Чоловік узяв дітей на сани у ліс. Хлопчикови відрубав голову і кинув у мішок, аби привезти додому на знак мачусі. А дівчинка дуже плакала. Чоловікови стало жаль дитини і він забрав її додому.</p>
	<p>Чоловік показав мачусі голову з хлопчика, і вона втішилася. Але свариться:</p>
	<p>— Нащо ти привіз додому дівчину? А він каже:</p>
	<p>— Не сварися. Ади, вона нам буде хату замітати, миски мити, корову пасти.</p>
	<p>Витяг голову з міха і дав мачусі. Вона зварила ту голову, наварила кулеші, сіли та й обідають. Просять дівчину, аби йшла їсти, а вона плаче. І каже:</p>
	<p>— Я не буду з свого брата м’ясо їсти.</p>
	<p>А мачуха їсть м’ясо і кістки розкидає по хаті. А дівчинка тоти кістки збирає в фартушок. Позбирала, вийшла надвір та й подивилася на хату. А там пташка звила гніздечко, і те гніздечко з літа лишилося на хаті. Дівчинка взяла драбину, полізла до того гніздечка і поклала в гніздечко кісточки зі свого брата.</p>
	<p>На другий день рано вийшла дівчинка надвір, подивилася на хату, а з тих кісточок зробилася пташка, сидить в гніздечку та й каже:</p>
	<p>Ці-ці-ці, тату, заріж д$шка,</p>
	<p>Мамо, звари юшки.</p>
	<p>А сестричка-попрятушка</p>
	<p>Попрятала кісточки</p>
	<p>І занесла в гніздечкй.</p>
	<p>Дівчинка слухає, а пташка співає. Співає сеї пісні та й співає.</p>
	<p>Але над’їхала фіра. Везли до склепу різну матерію, сукенки, сорочки, черевики. Пташка се уздріла, сіла на фіру і все з фіри скидає: черевики, сукенки, сорочки. А ті, що їдуть на возі, та й не видять сего. Сидять собі на возі та й балакають. Та й поїхали вони, а пташка все збирає з дороги по одному, несе дівчинці на подвір’я і кладе коло неї. Дівчинка так файно вбралася, що мачуха навіть не пізнала її. Питає мачуха дівчини:</p>
	<p>— А відки ти маєш се вбрання? А дівчинка каже:</p>
	<p>— Мені та пташка дала, що на хаті співає.</p>
	<p>Мачуха вийшла надвір, здоймила руки до тої пташки та й каже:</p>
	<p>— Дай і мені щось трохи!</p>
	<p>А люди везли дорогою цеглу. Пташечка полетіла, вхопила цеглу — і мачусі в голову. І вбила мачуху.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Торговиця, Городенківського району, Івано-Франківської області 5 вересня 1987 року Гринюк Євдокія Михайлівна (1917 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
