<!--#include virtual="/-/inc/general__page_start.inc" -->
<title>Сирітка і Дванадцять Місяців ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Сирітка і Дванадцять Місяців» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сирітка і Дванадцять Місяців.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сирітка і Дванадцять Місяців <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка. У жінки була своя дочка, а в чоловіка — своя. Жінчина була таке ледащо, що гіршого світ не бачив. А дідова дочка була доброю, лагідною, трудящою. Одного разу каже баба дідові:</p>
	<p>— Вези свою дочку в ліс, хай її вовки роздеруть.</p>
	<p>Хоч як дідові було жаль дочки, та все-таки відвіз. Викинув на мороз, бо дуже баби боявся.</p>
	<p>А дочка ішла лісом, коли дивиться, вогонь горить, а кругом нього сидять Дванадцять Місяців. Вона підійшла, чемно привіталася і каже:</p>
	<p>— Зігрійте мене, будь ласка.</p>
	<p>А Січень каже:</p>
	<p>— Я тебе заморожу, якщо ти під снігом не знайдеш пролісків.</p>
	<p>Вона пошукала, пошукала і знайшла тільки сходи. А Лютий каже:</p>
	<p>— Знайди ряст.</p>
	<p>Стала вона шукати, знайшла, але він ще не розцвів. Одягли брати її в кожух, а Березень каже:</p>
	<p>— Знайди мені фіалку.</p>
	<p>Почала вона шукати і знайшла. А потім пішла лісом і побачила білочку. Вона її зігріла і за те Місяці подарували багато всякого добра. А баба тим часом каже:</p>
	<p>— Вже десь вона замерзла, їдь, діду, та хоч кісточки позбирай.</p>
	<p>Дід поїхав і знайшов дочку здорову, красиву і багату. А мачуха як побачила її, то й напала на діда:</p>
	<p>— Повези і мою дочку туди, куди свою віз.</p>
	<p>Повіз дід дівчину у ліс та й залишив там. Бачить вони, що біля вогнища гріються Дванадцять Місяців. Пішла вона туди. Але що Місяці не просили її зробити, вона все відмовлялася. От Січень каже:</p>
	<p>—Я її заморожу.</p>
	<p>А Лютий і собі:</p>
	<p>— Я її в кригу одягну.</p>
	<p>А Березень:</p>
	<p>— Я її звірові дикому оддам.</p>
	<p>Стали вилазити ведмеді голодні та й роздерли її. А баба каже дідові:</p>
	<p>— Їдь за моєю дочкою.</p>
	<p>Але дід привіз самі кості. Так мачуха од злості померла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>267 (5048). Сирітка і Дванадцять Місяців. СУС порівн. 480. Записано 2008 року. Шинкаренко Галина Федорівна (1933). Полтавська область, Семенівський район, Заїчинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
