<!--#include virtual="/-/inc/general__page_start.inc" -->
<title>Неслухняне зайченя ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Неслухняне зайченя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Неслухняне зайченя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Неслухняне зайченя <br><span class="article__headerDescription">Українська народна казка Кіровоградщини</span></h1>
	<p>Тихий і непорушний був ліс узимку. Високо над ним густі хмари огортали землю, а з них не переставав падати легенький, пухнастий сніг. Сніжинка за сніжинкою пробивались крізь густе, хоч і голе, гілля велетнів-дерев і лягали спочивати на килим, насипаний хуртовинами минулих днів.</p>
	<p>Тихо було в лісі. Тільки зрідка десь трісне гілочка. Несподівано почулися чиїсь кроки. Затріщали надламані гілочки кущів, і здивовані дерева побачили ще зовсім молоду зайчиху. Напевне, вона когось шукала. У її очах був страх і розпач.</p>
	<p>«Куди ж воно побігло в таку погоду?» — подумала зайчиха.</p>
	<p>Вона була дуже мудра і не дозволяла далеко бігти зайчикові від їхньої хатини. Він був неслухняний і легковажний, йому зовсім нецікаво було слухати мамині поради. І без неї знав, скільки ворогів у бідного заячого роду: і лисиці, і вовки, і мисливці, і їх собаки.</p>
	<p>— Єдиний наш порятунок, — повчала зайчиха, — це наші ноги і одяг. Взимку ми станемо білими і нас не можна буде побачити на снігу.</p>
	<p>Зайчик не послухав маму, втік.</p>
	<p>— Я побіжу до лісу, там побілію, стану таким красивим, що мене ніхто не впізнає, — втішав він себе.</p>
	<p>Зайчик справді став білим, але так замерз, що не міг всидіти на одному місці. Став шукати їжу, але не знайшов.</p>
	<p>«Що я буду їсти?» — подумав він. Згадав маму, яка приносила йому моркву, капусту.</p>
	<p>«Треба шукати свою родину», — подумав він. Зайчик побіг що було сили. Ось він уже в рідному лісі, зелена ялинка, старий дуб і рідна домівка.</p>
	<p>«А де ж моя мама?» — подумав маленький.</p>
	<p>А зайчиха петляла по лісу туди-сюди, шукала своє дитя. А ввечері повернулася до своєї хатинки і побачила білого-білого зайчика. Він був дуже красивий, але вона все ж таки посварила:</p>
	<p>— Бачиш, до чого доводить неслухняність? А могло ж бути й гірше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>253 (8154). Неслухняне зайченя. СУС —, новотвір. Записано 2010 року. Пузир Тамара Павлівна (1944). Кіровоградська область, Добровеличківський район, Помічна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
