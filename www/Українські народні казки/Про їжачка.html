<!--#include virtual="/-/inc/general__page_start.inc" -->
<title>Про їжачка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про їжачка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про їжачка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про їжачка <br><span class="article__headerDescription">Українська народна казка Полтавщини</span></h1>
	<p>Жили собі дід та баба. І не було у них дітей. От і вилізає з-під печі їжачок і каже:</p>
	<p>— Я буду вашим онучком.</p>
	<p>Дід і баба питають:</p>
	<p>— А що ж ти вмієш робити?</p>
	<p>А він каже:</p>
	<p>— Свині пасти.</p>
	<p>На другий день дід з бабою вигнали поросят пасти і їжачок погнав їх на пасовище. Знайшов у лісі, сам сів під кущиком та й вкрився листячком. Коли іде один цар, він заблудився і шукає дорогу. Він запитує:</p>
	<p>— Гей, хто тут пастух?</p>
	<p>Коли вилази з-під кущів їжачок і каже:</p>
	<p>— Я тут пастух!</p>
	<p>А цар питає:</p>
	<p>— Такий маленький? Допоможи мені вибратись із лісу,бо я заблукав і дуже голодний.</p>
	<p>А їжачок і каже:</p>
	<p>— Як віддаси за мене меншу дочку заміж,тоді покажу.</p>
	<p>Але цар не погодився. Він довго шукав дорогу, блукаючи лісом. Вдруге попрохав їжачка про допомогу, але їжачок наполягав на своєму, і зрештою цар погодився. Приїжджає цар додому та й говорить:</p>
	<p>— Дочко, менша, я тобі нареченого привіз.</p>
	<p>Дівчина зраділа, думала це справжній наречений. А це виявився їжачок. Вона взяла його у фартушок і понесла в хату. А старші дочки з неї насміхаються. І в цей день о дванадцятій годині ночі їжачок скинув з себе колючки, зробився гарним парубком і жили вони довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>204 (4875). Про їжачка. СУС —. Записано 2008 року. Сурмило Марія Гаврилівна (1930). Полтавська область, Оржицький район, Денисівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
