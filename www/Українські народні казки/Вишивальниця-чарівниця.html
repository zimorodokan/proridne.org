<!--#include virtual="/-/inc/general__page_start.inc" -->
<title>Вишивальниця-чарівниця ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Вишивальниця-чарівниця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вишивальниця-чарівниця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вишивальниця-чарівниця <br><span class="article__headerDescription">Українська народна казка Полтавщини</span></h1>
	<p>На краю села, од степу, жила одинока жінка. Вона уміла так ловко вишивать, що всі її узори були, як живі: цвітки зацвітали, птички оживали, сонце світило. Через таке вміння всі у селі називали її вишивальниця-чарівниця.</p>
	<p>А в панському будинку жила маленька сирітка. Хоч вона була і маленька, та вже все діло уміла робить, бо життя її навчило. Дуже знущалась з неї зла панна. За роботою дівчина не бачила ні дня, ні ночі. Та все терпіла, бо не було куди діваться.</p>
	<p>От раз і задумалось панні, щоб дівчина принесла їй такі цвітки, яких немає на цій землі. Заплакала сирітка Та й пішла на край села. А як заморилась, то біля крайньої хати сіла на призьбі і заснула. А це була хата вишивальниці-чарівниці. Вийшла вона надвір і добачила бідну дівчинку. Вона торкнулась до неї і спитала:</p>
	<p>— Чого ти тут сидиш? Куди ти йдеш?</p>
	<p>Сирітка гірко заплакала та й каже:</p>
	<p>— Загадада мені моя панна, щоб я принесла її такі цвітки, яких немає на цій землі. А де їх узять?</p>
	<p>І знов гірко заплакала сирітка. Жінка пожаліла її і завела у хату, стала показувати свої вишивки. Дівчина не могла на них надивитись, такі вони були ловкі. Жінка спитала дівчину:</p>
	<p>— Ти коли-небудь бачила такі цвітки?</p>
	<p>— Ні, — відповіла та.</p>
	<p>Тоді чарівниця взяла голку, торкнулася нею узору і цвітки ожили. Жінка взяла їх і оддала сиротині, а та понесла своїй панні. А панна навіть не подякувала і знов послала наймичку, принести заморських птичок. Дівчина собрала всі свої пожитки в торбу та й пішла. На краю села вона знов сіла перепочить. Та вже не плакала, а зайшла попрощатися з жінкою, яка була до неї дуже доброю, бо думала, що вже ніколи не вернеться у своє село. Коли дівчина зайшла в хату, жінка сиділа якраз вишивала павичів. Сиротинка стала за спиною у неї і мовчки дивилась. Вишивальниця спитала:</p>
	<p>— Що у тебе знов трапилось, дитино?</p>
	<p>Дівчина тільки тяжко зітхнула:</p>
	<p>— От якби мені таку птичку, я б однесла її своїй панні і не прийшлось би мені мандрувать за море.</p>
	<p>Жінка сказала:</p>
	<p>— Зачекай трохи, я зараз дошию і цей павич буде у твоїх руках.</p>
	<p>Як сказала, так і зробила. Взяла сирітка його та й понесла своїй панні. Та зла панна і не думала зупиняться на цьому, І загадала принести сонце. Від таких слів у наймички і ноги підкосились. Де вона може сонечко дістать?! Пожурилась сирота і пішла до чарівниці розказати про свою біду. А та дістала чарівну голку, торкнулась нею вишитого на полотні сонечка (а перед цим приготувала мішок),воно засяяло. Жінка вкинула його у той мішок і оддала сирітці. Та приказала їй:</p>
	<p>— Як оддаси своїй панні, то не одкривай мішок, а бігом виходь з хати.</p>
	<p>Дівчина так і зробила, оддала сонце, а сама вибігла надвір. А панна випустила сонце, так воно її й спалило. І не стало злої панни, а бідна сирота з того часу перейшла жить до вишивальниці-чарівниці та й стала їй за рідну дочку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>196 (4865). Вишивальниця-чарівниця. СУС порівн. 480. Записала Кропивко Світлана 2008 року. Момот Анастасія Яківна (1923). Полтавська область, Оржицький район, Чайківщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
