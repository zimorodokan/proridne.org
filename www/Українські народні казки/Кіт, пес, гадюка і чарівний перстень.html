<!--#include virtual="/-/inc/general__page_start.inc" -->
<title>Кіт, пес, гадюка і чарівний перстень ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Кіт, пес, гадюка і чарівний перстень» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт, пес, гадюка і чарівний перстень.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт, пес, гадюка і чарівний перстень <br><span class="article__headerDescription">Українська народна казка Бойківщини</span></h1>
	<p>Була собі вдова і мала єдного сина. Вони дуже бідно жили. Одого разу вона каже:</p>
	<p>— На тобі гроші, йди до міста та й купи хліба.</p>
	<p>Дала йому якісь там гроші й він пішов по хліб. Їде, а якийсь чоловік веде пса.</p>
	<p>— Куди ти, чоловіче, пса ведеш?</p>
	<p>— Та вже старий він, не годен, веду забити.</p>
	<p>— Краще віддай мені, я тобі заплачу.</p>
	<p>— Та на.</p>
	<p>Дав він ті гроші, що мама дала на хліб, а пса забрав і вернувся додому. Мама каже йому:</p>
	<p>— Ти купив хліба?</p>
	<p>— Ні.</p>
	<p>— А чому?</p>
	<p>— Бо я оди пса купив.</p>
	<p>— Ба та нащо тобі пса, як ти сам не маєш що їсти? Та на тобі ще гроші, але нич такого більше не купуй. Хліба купи, бо нема то їсти.</p>
	<p>— Та добре, добре.</p>
	<p>Іде він, а якийсь несе кота.</p>
	<p>— Та де ти кота несеш?</p>
	<p>— Я несу забити його, бо він уже старий, не вартує нічого, не ловить мишей.</p>
	<p>— Та не бий його, то гріх. Продай мені.</p>
	<p>— Та купи.</p>
	<p>Він вийняв ті гроші, що мама дала на хліб, віддав за кота та й приніс кота домів. Приніс кота, а мати каже:</p>
	<p>— Чи купив ти хліба?</p>
	<p>— Та ні.</p>
	<p>— А що ти купив?</p>
	<p>— Кота купив.</p>
	<p>— Та нащо тобі кота, як ти сам не маєш що їсти? На тобі ще грошей, але вже нич такого не купуй. Бо як купиш ще щось, то я тебе ви¬жену геть, бо їсти не є що.</p>
	<p>Дала йому ще грошей, він іде, а якийсь б’є гадину. Той каже:</p>
	<p>— Та що робиш, чоловіче?</p>
	<p>— Гадину б’ю.</p>
	<p>— Нащо? Продай її мені.</p>
	<p>— Та на купи.</p>
	<p>Він йому заплатив та й іде додому, вже з тою гадиною, А вона йому говорить:</p>
	<p>— За то, що ти мене відкупив від смерти. Я тобі даю перстень. Як перекинеш цей перстень з руки на руку, то що подумаєш, то тобі й стане.</p>
	<p>Ну та й добре. Він прийшов з гадюкою додому. Переверг перстень з руки на руку — уже є хліб.</p>
	<p>— Видите, мамо, вже є хліб. А ви боялися, що не буде що їсти.</p>
	<p>Через якийсь час він переверг перстень з руки на руку і подумав, щоб з’явилася йому одежа і гроші. І вже є одежа, і гроші є. Уже зажили вони добре. А потому, як уже добре зажили, він переверг перстень з руки на руку і подумав, що треба йому гарного дому. Щоб був такий, як у пана, що там недалеко жив. І за єдну ніч такий дім йому побудували, обладнали і вже він пан. І тоді говорить він матері свої:</p>
	<p>— Мамо, я хочу женитися. Ідіть до пана і договоріться. Я би женився в пана. Спитайте, чи віддасть пан за мене дівку.</p>
	<p>Ну та й она пішла. Прийшла, а пан питає:</p>
	<p>— А чого ти, бабо, прийшла?</p>
	<p>— Та мене мій син прислав спитати, чи дасте свою дівку за мого сина.</p>
	<p>А пан говорить:</p>
	<p>— Дівка тут. Якщо вона хоче твого сина, то най іде. Кажи дівці.</p>
	<p>Она до дівки, а дівка каже так:</p>
	<p>— Як вік мені зробить мешти точно на мою ногу, і щоб не брав примірку до мої ноги, тоді я піду за нього заміж.</p>
	<p>Мати прийшла додому та й то йому повіла. Він переверг перстень з руки на руку, подумав про мешти, та й через ніч з’явилися мешти. Такі красиві стояли на лавці. Він знову загнав матір до пана.</p>
	<p>— Ідіть. Най примірює на ноги, чи будуть добрі.</p>
	<p>Тота припасовала — добрі.</p>
	<p>— Тепер, — каже, — ще сукню до шлюбу най він мені постарає. Як він це зробить, тоді можна приходити мене сватати.</p>
	<p>Мати прийшла, повіла йому про ту сукню. Він переверг перстень з руки на руку, і так сталося. На ранок повставали — красно спрасована сукня лежить на лавці. Мати понесла, і дівка до себе приміряла.</p>
	<p>— Добре, — каже, — нехай приходить сватати.</p>
	<p>Прийшов він сватати, посватав, а вона йому говорить, тота дівка:</p>
	<p>— Коли буде весілля, щоб був від мої хати до церкви тротуар. І обома боками щоб були сади: груші, яблуньки, черешні, вишні. І би все цвіло і пташки співали. А як будеме з шлюбу йти, би все доспіло, так, щоби вже мож яблуко зірвати і їсти.</p>
	<p>— Добре.</p>
	<p>Згодився він і на то. Та вже як там було, так було, Прийшов день весілля. Гуляють весілля і вже йдуть до шлюбу. А він переверг перстень з руки на руку і так подумав, і тротуар зробився і всі дерева. Як вона казала, так все і є. Ідуть собі тротуаром до шлюбу. Весілля! Обома боками сади цвітуть, пташки співають. А після шлюбу йдуть додому — яблука, груші, вишні доспівають. Вже мож їх їсти.</p>
	<p>І поженилися вони, забрав він її додому. А вона його питає:</p>
	<p>—Як ти зміг мені такі мешти зробити і примірки не брав на мою ногу?</p>
	<p>— Та, — каже, — видиш, зміг.</p>
	<p>— Як ти зміг мені таку файну сукню пошити? 1 такий тротуар зробити. Ти мені скажи, як ти то зробив?</p>
	<p>І він їй признався. Каже:</p>
	<p>— В мене є такий перстень, що як переверну його з руки на руку, то що задумаю, то і є.</p>
	<p>А він на ніч знімав той перстень з пальця і клав. А она придивилася добре та й украла той перстень. Та й ур наче ат з руки на руку і сказала:</p>
	<p>— Замуровати його тут, у цій хаті, хіба малейке вікенце лишити, аби трошки видів. І би він тут умер.</p>
	<p>І його там ур наче а, а она взяла і втекла аж за море.</p>
	<p>А собака і кіт осталися. І ходять вони по полі. Люди роблять у полі, беруть з собою їсти на обід, а они то в людей крадуть і дають своєму ґазді в то вікенце, аби він не Евмер з голоду. Наносили йому доста, і тоде говорить кіт до собаки:</p>
	<p>— Підеме за море. Ми мусиме її найти і принести нашому хазяїнови той перстень. Він нас відкупив від смерти, і ми мусиме і його врятувати від смерти.</p>
	<p>Зібралися оба й пішли. Прийшли до моря. Собака пливе через море, а кіт сидить на собаці. І перепливли. І найшли його жінку. І говорить собака до кота:</p>
	<p>— Ти йди до хати, мене, собаку, она до хати не допустить. А ти помалейку, помалейку побіля ніг її та й до хати. А там залізь під ліжко і будеш ся дивити, де вона перстень кладе. Вкрадеш його і втечеш.</p>
	<p>І вони так зробили, собака заховався, а кіт пестився сюди-туди попри її ніг. Она пішла до тої хати, де она спала, а кіт наперед неї вскочив та й під постіль. І сидить там. А она повечеряла і пішла спати. Та перстень з руки, та й під подушку поставила.</p>
	<p>Кіт до того придивився, і як она спала, той перстень зі під подушки витяг і знову під постіль заліз. Она ранейко встала, йде надвір, і кіт за ногами вистрибнув надвір та й пішов.</p>
	<p>Приходить він до пса.</p>
	<p>— Чи вкрав ти перстень?</p>
	<p>— Украв, є перстень.</p>
	<p>— Ну то підем.</p>
	<p>Прийшли до моря. Та й знову пес пливе, а кіт на псови сидить. І в зубах тримає перстень. Та й говорить пес:</p>
	<p>— Ти маєш перстень?</p>
	<p>А кіт отворив писок.</p>
	<p>— Маю, маю.</p>
	<p>А перстень випав та й упав у море. Та й усе.</p>
	<p>Перепливли вони та й почали битися. Пес почав бити кота.</p>
	<p>— Чого перстень упустив?!</p>
	<p>І відтоді вони не любляться, кіт з псом. Кіт каже псови:</p>
	<p>— А чого ти кричав на мене?</p>
	<p>Посварилися, побилися, але що? Треба обов’язково перстень найти. Вийшла з моря жаба, они їмили її.</p>
	<p>— Перстень нам найди.</p>
	<p>— Та я не найду.</p>
	<p>За нею вийшло малейке жабеня. Они їмили й мучать його, а оно пищить.</p>
	<p>— Та пустіть його, — каже жаба.</p>
	<p>— Не пустиме, поки перстень не принесеш.</p>
	<p>Пішла она в море, шукала, шукала і найшла перстень, і принесла їм. Они пустили жабеня, понесла перстень своєму хазяїнови і віддали йому. Він знову переверг перстень з руки на руку і сказав:</p>
	<p>— Щоб моя жона тут стала.</p>
	<p>Прийшла жона, і жили они, як жили перше, і він жону не карав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>150 (2197). Кіт, пес, гадюка і чарівний перстень. СУС 560. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
