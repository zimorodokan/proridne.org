<!--#include virtual="/-/inc/general__page_start.inc" -->
<title>Про попа та Івана-дурака ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про попа та Івана-дурака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про попа та Івана-дурака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про попа та Івана-дурака <br><span class="article__headerDescription">Українська народна казка Чернігівщини</span></h1>
	<p>Жили собі дід з бабою. Були у них три сини два розумні, а третій — Ванька -дурак. Пожили трохи дід з бабою та й повмирали. Брати й кажуть: «Давай, розділимо майно, яке в нас є, а тоді підемо на заробітки». Розділили вони, а Ваньці-дураку дали ступу, щоб пшоно товкти. Ванька й погодився. Зібрались брати йти в Київ на заробітки. Набрали всього на дорогу, а Ванька ступу</p>
	<p>забирає. Брати дивуються, а він на своєму стоїть.</p>
	<p>Ідуть вони полем, лісом. Потомились, сіли обідати під дубом, густим та кучерявим. Зварили собі кашу, поїли і полягали спати. Встають, а до них три бандити йдуть. Стали вони думати, куди дітись. Вирішили полізти на дерево. Лізуть на дуба, а Ванька й ступу тягне. Сидять брати і дивляться, що там внизу. А бандити дійшли до дуба, побачили, що хтось обідав, і собі вирішили пообідати. Сіли, пообідали та й полягали. Брати ж сидять тихенько на дереві. Ванька каже: «Давайте, пустимо з ступи товкача на бандитів». Як пyстив товкача Ванька, так і вбив двох бандитів. Тоді брати кажуть: «Кидай і ступу». Кинув і ступу — вбив третього. Позлізали з дерева, дивляться, а в бандитів три мішки грошей — з сріблом, золотом і мідними монетами. Вони забрали ті мішки і повернулися додому. Сіли та й думають, як поділити гроші. Один брат каже, що у попа є мірка, яка гроші міряє. От Івана й посилають до попа по мірку, тільки щоб не признавався, для чого вона їм. Прийшов до попа Іван, просить мірку, а той питає навіщо. Іван і розказав, що вони знайшли три мішки грошей, дак треба поділиться. Дав піп мірку. Прийшов Іван додому, а брати й питають, чи не розказав попові про золото. Іван і признався.</p>
	<p>— Ну, — кажуть, — тоді стій у воротах і стережи, як ітиме піп, так ти свисни.</p>
	<p>А самі почали ділити. Одному мірка, другому — мірка, а Ваньці — на держачок. Ділили, ділили, коли Іван заходить. Брати полякались, що піп прийшов. Та Іван каже, що піп вже не прийде, бо він свиснув молотком по голові. Брати вибігли, дивляться — лежить піп у воротах убитий. Вони того попа та в погреб, а в погребі в діжку вкинули і накрили.</p>
	<p>Нема попа день-два, почали поминать його. Братів позвали на поминки, а Івана — ні. Він побув дома та й пішов і собі. Приходить і каже:</p>
	<p>— Це я поминки зробив, а мене не позвали. Я ж попа убив у воротах, а в погребі ми його заховали.</p>
	<p>Брати, як почули, побігли додому, витягли попа з діжки, а туди мертвого козла вкинули. Приходять до них люди, Ванька їх у погреб веде. Відкривають діжку, брати й питають:</p>
	<p>— У вашого попа борода є?</p>
	<p>— Є, — відповідають люди.</p>
	<p>— А роги є?</p>
	<p>— Ти що, Іване, які роги? Ану, витягуй!</p>
	<p>Іван витяг з бочки щось, дивляться, а то козел. Брати й кажуть людям: «Ну що з дурного візьмеш? Він що хочеш може набалакати». Люди й розійшлися. Брати стали думати, де попа подіти. Кажуть Ваньці, щоб утопив у річці. Ванька з мішком іде повз церкву, а там сторож був. Він і питає</p>
	<p>— Хто ідьот?</p>
	<p>А Ванька відповідає:</p>
	<p>— Чорт попа нєсьот.</p>
	<p>Сторож як почув це, побіг до другого попа та й каже:</p>
	<p>— Ховайтеся, бо чорт попів збирає!</p>
	<p>Зібрався піп тікати по дорозі, а тут Іван. Подумав бідний, що це його піп виліз з мішка та в мішок його.</p>
	<p>— Тепер не вилізеш!</p>
	<p>На другий день по селу пішли чутки, де ж ділися батюшки. Сторож розказав, що всіх їх чорт забрав. Отак брати обдурили Івана, забрали собі гроші, розбагатіли, а менший зостався при своїх інтересах.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38 (4164). Про попа та Івана-дурака. СУС 1653. Записала Доманенко О. М. 2008 року. Дяченко Ольга Іванівна (1928). Чернігівська область, Бобровицький район, Нова Басань</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
