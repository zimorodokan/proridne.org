<!--#include virtual="/-/inc/general__page_start.inc" -->
<title>Лінивому добру жінку ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Лінивому добру жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лінивому добру жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лінивому добру жінку <br><span class="article__headerDescription">Українська народна казка Бойківщини</span></h1>
	<p>Ішов Ісус Христос з учениками, і дуже сонце гріло. Захотілося їм води. Та й повернули до одного пана попросити води. А служниця, що доїла в стайні корови, якраз вийшла назустріч їм з молоком із стайні. Вони попросили її, щоб дала їм напитися води. А вона така добродушна була, що їх усіх молоком напоїла. Не побоялася своєї пані і ціле відро молока межи ними розділила і всіх напоїла. Вони її подякували і пішли далі. А вона зажурилася, бо пані може спитати: «Де молоко ділося?» пішла вона руки помити.</p>
	<p>Помила вона руки, повернулася, дивиться, відро знов повне. І вона зраділа, що вже її не буде пані сварити.</p>
	<p>Іде Ісус з учениками далі. І бачать вони сад великий, а в саду лежить чоловік. А довкола нього падуть груші. Він розкриває рота, щоб хоч одна груша впала в рот, та ні одна не попадає. І тут підходить до нього Петро і каже:</p>
	<p>— Добрий чоловіче, дай пару яблук або груш. Спрагу втолити.</p>
	<p>А той каже:</p>
	<p>— Ти не бачиш, що я не можу піднятись. Ледарі ви ходите. Вам би ще нарвати та й даровати.</p>
	<p>Пішли Ісус з учениками далі. Підходить святий Петро до Ісуса та й каже:</p>
	<p>— Господи, що дати тому ледареви й скупареви?</p>
	<p>— Ге, Петре, — каже, — треба дати йому щастя.</p>
	<p>— Господи, та за що йому щастя?</p>
	<p>— Та так треба, бо він би не жив. Я йому оцю невістку дам, котра нас напоїла молоком.</p>
	<p>Каже святий Петро:</p>
	<p>— Та хіба воно правильно?</p>
	<p>Сказав Ісус:</p>
	<p>— Усе правильно, що дано Отцем Небесним. Якби, — каже, — йому була дана така сама, як він лежащий, вони б обоє пропали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>105 (1744). Лінивому добру жінку. СУС 822. 1 квітня 1988 р. Булеца Николай Михайлович (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
