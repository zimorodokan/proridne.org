<!--#include virtual="/-/inc/general__page_start.inc" -->
<title>Про вірну жону ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про вірну жону» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вірну жону.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вірну жону <br><span class="article__headerDescription">Українська народна казка Закарпаття</span></h1>
	<p>Було де не було, жив один цар. Той цар мав сина, котрий легінював до тридцяти років, а на тридцятім році оженився. Узяв собі просту сільську дівку.</p>
	<p>Жив із нею красно, а раз зібрався в місто і зайшов до корчми. Там зустрівся зі своїм товаришем, міністровим сином.</p>
	<p>Почали говорити про всякі дурниці. Каже міністрів син:</p>
	<p>— Хвалишся ти, що твоя жона превірна. Айбо я беруся її звести.</p>
	<p>— Мою жону ти не зведеш ніяким способом. Коли її введеш, даю тобі свій маєток. Як ні — ти мені свій.</p>
	<p>І заклалися.</p>
	<p>— Ну, як я буду знати, що ти звів мою жону? — питає царський син.</p>
	<p>— Я тобі скажу, які вона має знаки на тілі.</p>
	<p>Міністрів син стрів царську служницю. Закликав її до себе і почав їй говорити:</p>
	<p>— Я тобі даю сто срібних, лиш піди і скажи жоні царського сина, аби вона з тобою йшла купатися. Придивися, які має знаки на тілі, та й принеси мені її перстень. Служниця все зробила.</p>
	<p>Міністрів син увидів царського сина й каже:</p>
	<p>— Пропав твій маєток, бо я звів твою жону!</p>
	<p>— Якщо мій маєток пропав, бери його, а я собі піду, куди сам знаю.</p>
	<p>І міністрів син сказав царевичеві, які знаки має його жона й показав йому перстень.</p>
	<p>Царський син прийшов додому й не говорить нічого з жоною, дарма вона щебече коло нього, як ластівка.</p>
	<p>Наказав він слугам приготувати два човни і пустити їх на Дунай. До жони тільки промовив:</p>
	<p>— Візьми щось їсти.</p>
	<p>Вона сіла в один човен, а він у другий, і пливуть за водою. Коли допливли до кінця Дунаю, де дві розтоки розходилися, царський син проговорив.</p>
	<p>— Ти — в одну сторону, а я — в другу! Так і розійшлися.</p>
	<p>Жона вийшла з човна і потрапила в одне місто. Купила собі поліцейську одежу, й прийняли її на службу.</p>
	<p>Служить вона кілька років і раз іде майданом. Видить: чоловік продає яблука. Думає: «Піти б купити яблук».</p>
	<p>Підійшла до чоловіка, а він зітхнув і сказав:</p>
	<p>— Боже мій, чи можу я далі так тяжко бідувати?</p>
	<p>Вона його почала питати, і він усе розповів. Розказав їй, яку дурну річ зробив. А то був її чоловік. Вона розмахнулася, дала йому по лицю й сказала:</p>
	<p>— Ходи за мною! Привела його у поліцію.</p>
	<p>— Сиди тут!</p>
	<p>Сама пішла в місто і купила на нього одежу.</p>
	<p>— Тепер ходімо у твою державу, і будемо питати твого товариша, чи він звів твою жону.</p>
	<p>Як прийшли, закликали міністрового сина. Поліцай питає:</p>
	<p>— Як ти сидиш на цім маєтку?</p>
	<p>— Я цей маєток виграв жартом.</p>
	<p>— Яким жартом?</p>
	<p>— Заложилися з царським сином, що його жону зведу. Та я його обдурив: через служницю дізнався, які знаки має на тілі його жона.</p>
	<p>Потім поліцай дав закликати царського сина. І знову розмахнувся і вдарив його по лицю.</p>
	<p>— Чи знаєш, хто тебе б’є? Я — твоя жона! А б’ю тебе за твій дурний розум!</p>
	<p>Міністрового сина засудили до темниці, а царський син знову зостався на маєтку.</p>
	<p>І живуть донині, коли не померли. Казка скінчена і розтолкована.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про вірну жону. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 882А. Подається за: «Закарпатські казки Андрія Калина / Запис текстів і вступ, стаття П. Лінтура; Упорядник Г. Ігнатович. — Ужгород: Закарпатське обласне видавництво, 1955.», с. 210 — 212. Варіант: Васько — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
