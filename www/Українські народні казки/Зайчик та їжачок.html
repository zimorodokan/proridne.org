<!--#include virtual="/-/inc/general__page_start.inc" -->
<title>Зайчик та їжачок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Зайчик та їжачок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зайчик та їжачок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зайчик та їжачок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це давним-давно, коли ще звірі говорили. Ва одному лісі на самому узліссі жили собі зайчик-Побігайчик та їжачок — Голова з Голочок.</p>
	<p>Як були вони маленькими, то не розлучались і на хвилинку. Разом гралися, під одним кущиком від дощу ховалися, одним листочком лопуха вночі вкривалися.</p>
	<p>Та ось вони виросли і настав час їм будувати свої домівки.</p>
	<p>— Давай разом збудуємо хатинку, — каже їжачок, — і разом будемо жити в ній, буде веселіше.</p>
	<p>— Е, ні, — каже зайчик, — ти дуже повільний, ти все повільно робиш, а я швидкий. Ти доки нагнешся, доки підведешся, а я вже і хатинку зведу. Не хочу я робити один за двох. Будемо будувати кожен свою хатинку.</p>
	<p>— Як собі знаєш. Так то й так.</p>
	<p>Стали вони кожен собі хатку будувати, їжачок не поспішає, але і не зволікає. Назбирав гілочок, листячка сухого та й звив собі кубельце просторе, сухеньке та гарненьке. А потім і про запаси на зиму не забув. Пішов до лісу та й почав збирати грибочки. Наколює їх на свої колючки, принесе до кубельця та й розвісить на гілочках сушитись. А сам знову до лісу біжить, яблучка та грушки збирає та на колючій голівці до хатинки несе.</p>
	<p>От зустрів якось-їжачок свого колишнього приятеля та й питає:</p>
	<p>— Як твої справи? Збудував собі хатинку? Бо вже скоро прийде зима, то спитає, що робив влітку.</p>
	<p>— Ще встигну збудувати. Я ж швидкий. Та й що мені будували, я під кущиком сховаюсь, листочком прикриюсь та й ніякої зими я не боюсь.</p>
	<p>— А їсти ти що взимку будеш, зібрав уже запаси на зиму?</p>
	<p>— Нащо їх збирати, скрізь повно їжі: і травичка соковита, і листочки смачненькі, і гілочки зелененькі. Годі вже розмовляти, на мене чекають метелики на галявині, я з ними змагаюсь, хто прудкіший.</p>
	<p>— Але ж зима скоро прийде.</p>
	<p>— Не боюсь я ніякої зими.</p>
	<p>І Побігайчик пострибав на галявину гратися з метеликами, а їжачок — Голова з Колючок пішов збирати грибочки, яблучка і грушки.</p>
	<p>Час швидко плинув. Красне літечко скінчилось. Пролетіла осінь. До лісу прийшла Зима із Завірюхою, Метелицею та тріскучим Морозом.</p>
	<p>Їжачок сидить у своєму кубельці, там сухо, тепло. Сушені грибочки та яблучка їсть. А зайчику геть погано. Соковита травичка померзла, зелені листочки опали та все глибоким снігом засипало. Та й сховатись ніде, скрізь Мороз дістане. Іде зайчик-Побігайчик до свого побратима.</p>
	<p>— Пусти мене, братику, погрітися, бо я з голоду ледь ноги тягну.</p>
	<p>— Зачекай, ти ж казав, що я дуже повільний та нічого не встигну зробити, буду за твій рахунок жити, а тепер сам прийшов на мої пожитки? Ну гаразд, пожалію я тебе, залишайся, але пам’ятай: зима завжди спитає, що влітку робив!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>255 (7400). Зайчик та їжачок. СУС —, новотвір. Записала Мацан Вікторія 2009 року. Дрищ Віра Якимівна. Дніпропетровська область, Межівський район, Добра Надія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
