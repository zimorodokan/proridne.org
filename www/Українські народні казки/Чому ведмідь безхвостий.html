<!--#include virtual="/-/inc/general__page_start.inc" -->
<title>Чому ведмідь безхвостий ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чому ведмідь безхвостий» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому ведмідь безхвостий.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому ведмідь безхвостий <br><span class="article__headerDescription">Українська народна казка Полтавщини</span></h1>
	<p>Жила собі лисиця. Частенько в гості до неї навідувався ведмідь. Погостюють вони та й давай вихвалятися кожен своїм хвостом. А хвіст у ведмедя на той час був довгий та пухнастий.</p>
	<p>Якось лисиця та й похвалилась:</p>
	<p>— Піду рибки наловлю!</p>
	<p>Ведмідь питає:</p>
	<p>— Ти що, сестричко, отак голіруч збираєшся ловити?</p>
	<p>А лисиця відказує:</p>
	<p>— Дуже просто. Залізу на повалену вербу, опушу хвоста у воду, а риба сама приб’ється, дуже вона полюбляє за хвоста чіплятись!</p>
	<p>Пішла лисиця рибалити. Іде, бачить, на річці хлопці рибалять. Лисиця вляглася на дорозі та й прикинулася мертвою. Хлопці склали улов на воза та й поїхали. Дивляться, посеред дороги мертва лисиця лежить. Підібрали вони її, кинули на воза. А вона потихеньку рибинку за рибинкою кидала, поки на возі нічого не залишилось. Тоді і сама зіскочила, всю рибу позбирала, сіла та й їсть.</p>
	<p>Коли це йде ведмідь. Побачив, як лисиця рибу наминає і взяли його завидки. Він і подумав: «Отак і я зможу наловити. Адже хвіст у мене не гірший лисячого!».</p>
	<p>Прийшов до річки, заліз на повалену вербу, опустив хвіст у воду. А там якраз пропливала зубата щука. Клацнула вона зубами і відкусила косолапому хвіст. Відтоді ведмідь безхвостий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>92 (4996). Чому ведмідь безхвостий. СУС 1. Записано 2008 року. Троїцька Надія Тимофіївна (1938). Полтавська область, Козельщинський район, Козельщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
