<!--#include virtual="/-/inc/general__page_start.inc" -->
<title>Про дикого кабана ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про дикого кабана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дикого кабана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дикого кабана <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі батько й мати, і було в них два сини. От одного разу пішли сини полювати на дикого кабана. Молодший брат убив звіра, а старший цілий день ходив і не вдалося йому вполювати дикого кабана. Уже й додому пора.</p>
	<p>«Що ж робити? — думає старший брат, — мене ж у селі засміють, що я повертаюся без здобичі».</p>
	<p>І задумав він убити молодшого брата. Як задумав, так і зробив. Убив, на поляні зарив, забрав кабана та й притяг додому. Хвалиться усім своєю здобиччю. А батьки й питають:</p>
	<p>— Де ж молодший син?</p>
	<p>— Та він не вбив нічого, то ще залишився в лісі.</p>
	<p>А на тому місці, де був заритий молодший брат, виріс розкішний кущ калини. Пастушки гнали додому отару, вирізали сопілку, приклали до вуст, а вона заспівала-заквилила:</p>
	<p>Ой помалу-малу, пастуше, грай,</p>
	<p>Та помалу-малу серденько край.</p>
	<p>Брат мене вбив, з світу згубив,</p>
	<p>Та за того кабана у лісі зарив.</p>
	<p>А батько й мати виглядають сина, стоячи біля воріт, та й кажуть:</p>
	<p>— А дайте, хлопчики, ми пограємо на вашій дивній сопілці.</p>
	<p>Узяв батько, приклав сопілку до вуст, а вона заграла-заплакала:</p>
	<p>Ой помалу-малу, батечку, грай,</p>
	<p>Та помалу-малу серденько край.</p>
	<p>Брат мене вбив, з світу згубив,</p>
	<p>Та за того кабана у лісі зарив.</p>
	<p>— Ану дай я заграю, — сказала мати.</p>
	<p>Узяла вона сопілочку, а вона заграла-заридала:</p>
	<p>Ой помалу-малу, матінко, грай,</p>
	<p>Та помалу-малу серденько край.</p>
	<p>Брат мене вбив, з світу згубив,</p>
	<p>Та за того кабана у лісі зарив.</p>
	<p>Здогадалися батьки, в чому тут річ, та й стали кликати старшого сина, щоб і він заграв. А той не хоче грати.</p>
	<p>— Грай! — грізно наказав батько.</p>
	<p>Злякано взяв до рук сопілку старший брат, а вона тужливо завела:</p>
	<p>Ой помалу-малу, душогубе, грай,</p>
	<p>Та помалу-малу серденько край.</p>
	<p>Ти ж мене вбив, із світу згубив,</p>
	<p>Та за того кабана у лісі зарив.</p>
	<p>Признався хлопець у своєму злочині, повів людей на те місце, де він зарив брата. Батько облив рани мертвою водою, потім покропив тіло живою водою і син ожив.</p>
	<p>А старшого сина прогнали з села, і блукає він вовкулаком в лісі та виє вночі з жалю на ясний місяць.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>208 (5446). Про дикого кабана. СУС 780. Записала Борона Галина Іванівна 2008 року. Тищенко Єфросинія Авакумівна (1903). Черкаська область, Шполянський район, Станіславчик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
