<!--#include virtual="/-/inc/general__page_start.inc" -->
<title>Чарівний макогін ☼ Українська народна казка ☼ Народна творчість</title>
<meta name="Description" content="Українська народна казка Поділля «Чарівний макогін» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний макогін.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний макогін <br><span class="article__headerDescription">Українська народна казка Поділля</span></h1>
	<p>Вирішив Іван, наймит поглузувати зі свого пана, обдурити його. Виточив</p>
	<p>гарного макогона, оздобив його золотистою охрою, прив’язав червону</p>
	<p>стрічку. Потім накупив різного яства: ковбасу, печену курку, паляницю і</p>
	<p>пляшку горілки. Позакопував все це в різних місцях у себе в городі, позначивши собі їх умовними знаками: то грудка землі більша лежить то</p>
	<p>бур’ян якийсь там лежить зрубаний, то тріска.</p>
	<p>Дивиться іде вулицею пан. А город Іванів виходить на вулицю одним боком, так що його весь видно. Побіг Іван в хату, швидко взяв макогона та вийшов на город . Кидається макогоном то в один бік, то в інший.</p>
	<p>Побачив це пані каже:</p>
	<p>— Іване, Іване! Що це ти робиш? Нащо кидаєшся макогоном не знати на кого?</p>
	<p>— Отак, оце купив на базарі чарівного макогона, що вміє творити дива та й вирішив його випробувати.</p>
	<p>— Які це такі дива може творити звичайний макогін?</p>
	<p>— А ось дивіться, пане! — і кинув макогін туди, де закопав ковбасу.</p>
	<p>Розкопали, аж там в торбинці кільце ковбаси. Пан аж рота роззявив від подиву:</p>
	<p>— Ану ще кинь! Хай зробить ще якусь закусь.</p>
	<p>Кинув Іван макогона туди, де заховав буханець хліба з калачами.</p>
	<p>— Ну це тільки їжа, а справжньої горілки не зробить.</p>
	<p>— Дивіться, пане!</p>
	<p>І кинув макогона на місце закопаної пляшки з перцівкою. Пан аж підскочив:</p>
	<p>— Іване, продай мені цього макогона .Я тобі за нього пару волів дам.</p>
	<p>— Ет, що там воли! Коли б коней дали та ще бричку!</p>
	<p>— Гаразд, Іване, буде по-твоєму!</p>
	<p>Взяв пан макогона, а Іван сів у запряжену бричку та й поїхав собі. Приходить пан на свій город та й давай кидати макогін куди попало. Кидав-кидав, копав, копав, аж поки весь город не перекопав. Переконаний, що Іван його обдурив, пан вирішив повернути свої гроші.</p>
	<p>Прийшов до Івана додому. А Іван і каже:</p>
	<p>— Макогін я вам продав. Але мого городу до себе не понесете. Чари діють тільки на моєму городі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (6526). Чарівний макогін. СУС —. Записала Мельник Валентина 2009 року. Слободяник Віра (1927). Вінницька область, Калинівський район, Глинськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
