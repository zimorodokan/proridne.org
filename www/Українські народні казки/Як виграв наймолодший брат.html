<!--#include virtual="/-/inc/general__page_start.inc" -->
<title>Як виграв наймолодший брат ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як виграв наймолодший брат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як виграв наймолодший брат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як виграв наймолодший брат <br><span class="article__headerDescription">Українська народна казка Закарпаття</span></h1>
	<p>Один чоловік мав три сини. Всі три пішли до царя.</p>
	<p>— Що ви, хлопці, знаєте робити?</p>
	<p>— Я знаю чоботи шити, — повідає старший. — Я за ніч можу зробити стільки, що можна регімент солдатів убути.</p>
	<p>— Добре, як зробиш таке, дістанеш віз грошей. А другий? Що ти знаєш робити?</p>
	<p>— Я, — каже, — одягу можу зшити на регімент солдат за єдну ніч.</p>
	<p>— Добре, дістанеш і ти віз грошей, як зробиш тото. А третій? Що ти можеш зробити?</p>
	<p>— Я можу хлопців зробити за єдну ніч на цілий рєгімент. І всі будуть браття.</p>
	<p>— І ти за таку роботу дістанеш віз грошей.</p>
	<p>Старший і середущий брати зробили то, що казали царьови, і дав цар одному віз грошей і другому віз. Перший дістав віз грошей старший брат, швець. Везе він тоти гроші та й заїхав до сагадова, би переночовати й коні погодовати. А хазяйка того сагадова, єврейка, що годовала коні, звідає його:</p>
	<p>— А що везете на тім возі?</p>
	<p>— Віз грошей маю. Попоїли, випили, а вона каже:</p>
	<p>— А ви би не хотіли помиловатися зо мною?</p>
	<p>— Хотів би-м.</p>
	<p>— Айбо як оповісте, що вам доста миловатися, то ваш віз грошей зостанеться мені. А як я оповім, що мені доста миловатися з вами, то я даю вам віз грошей.</p>
	<p>— Най буде так, — погодився старший брат. Намиловався він з нею, намиловався та й каже, що доста. Та й зостався віз грошей їй. А він пішов додому.</p>
	<p>— Чи ти дістав віз грошей? — звідає його середущий брат.</p>
	<p>— Ай, біда, не дістав.</p>
	<p>— То йду за грішми до царя я.</p>
	<p>Та пішов він до царя, цар йому дав віз грошей, як обіцяв, і поїхав середущий брат з грішми додому, і заїхав до того самого сагадова. Попоїв, випив. Та й звідає його тота жидка:</p>
	<p>— А що везете?</p>
	<p>— Гроші.</p>
	<p>— А ви не хочете помиловатися зо мною?</p>
	<p>— Хочу.</p>
	<p>— Но, айбо я хочу вам повісти, що вам буде, як скажете, що вам доста миловатися. Вкажете так, то я забираю ваш віз грошей. А як я оповім, що мені доста, то я вам дам ще єден віз грошей.</p>
	<p>А він гадає собі: «Буде в мене два вози грошей». Намиловалися вони з жидкою, та й каже він:</p>
	<p>— Мені вже доста.</p>
	<p>І остався віз грошей у сагадові, а він пішов додому. А браття звідають:</p>
	<p>— А де віз грошей?</p>
	<p>— Не є.</p>
	<p>Та й іде до царя той, що хлопців зробить. Та й зробив він для царя хлопців на регімент війська. І дав йому цар віз грошей. А він заїхав з тим возом до того сагадова. Відпочили коні, погодовали їх. А вони з хазяйкою попоїли, випили.</p>
	<p>— А чи не помиловалися би ми з вами? — каже вона.</p>
	<p>— А чому нє? Помилуємося.</p>
	<p>— Айбо як оповісте, що вам доста, то віз грошей мій. А як я оповім, що мені доста, я вам дам два вози.</p>
	<p>І милуються вони добу, милуються дві доби, три доби. Вже йому то набридло, вже він того не хоче. Що ж робити? Подивився в оболок, а дорогою йде якийсь чоловік. Молодший брат кличе його:</p>
	<p>— Ей, чоловіче!</p>
	<p>— Що є?</p>
	<p>— Ану ходи сюди.</p>
	<p>— А що?</p>
	<p>— Скажи мойому няньови, най передасть мені рукавиці, холошні й вуйош, бо я туй буду зимовати.</p>
	<p>— Добре, добре.</p>
	<p>Та й пішов той чоловік. А жидка обзивається:</p>
	<p>— Та вже мені доста.</p>
	<p>І привіз він додому два вози грошей та й свій третій. Та й прийшов та й сміється:</p>
	<p>— Брати, де ділися ваші вози? Ви прогуляли. І наша казочка закінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 11 вересня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
