<!--#include virtual="/-/inc/general__page_start.inc" -->
<title>Як баба чорта з біди вирятувала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як баба чорта з біди вирятувала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як баба чорта з біди вирятувала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як баба чорта з біди вирятувала <br><span class="article__headerDescription">Українська народна казка Гуцульщини</span></h1>
	<p>Зібралися двоє молодих і дуже гарно жили. А старший чорт післав до них молодого чорта і наказав йому:</p>
	<p>— Як ти до сім років не з’юдиш&nbsp;<sup>*</sup> їх до сварки, то я тебе вб’ю.</p>
	<p>А той, що не робив, не міг їх з’юдити, аби вони дійшли до сварки. І вже йому речинець&nbsp;<sup>*</sup> виходить. Іде він дорогою та й плаче. І стрічає його баба.</p>
	<p>— Здоров, чорте, — каже.</p>
	<p>А він бабі відповідає:</p>
	<p>— Здоров.</p>
	<p>— Чому ти, чорте, плачеш? — питає баба. А чорт каже:</p>
	<p>— Що ти мені, бабо, порадиш? Баба йому каже:</p>
	<p>— А ти не знаєш, що де хлопець і баба, там чорта не треба? І він розповів їй, який наказ дав йому старший чорт.</p>
	<p>— Як я за сім років не з’юджу ту пару до сварки й до бійки, то старший чорт мене вб’є.</p>
	<p>Баба відповідає йому:</p>
	<p>— Ти дай мені мішок грошей, то я вирятую тебе від цего. І він тебе не вб’є.</p>
	<p>— Я дам.</p>
	<p>— Принеси, — каже, — на це місце та й жди мене тут.</p>
	<p>Чорт приніс їй гроші, і баба пішла до тої пари. Чоловік на подвір’ю рубає дрова. Підійшла баба.</p>
	<p>— Добрий день!</p>
	<p>— Доброго здоровля. Каже баба:</p>
	<p>— Я подорожня ворожбитка. Ану дайте руку. Я подивлюся і поворожу вам. Я нічого за це не хочу, а хочу лиш сказати вам правду.</p>
	<p>Дивиться вона на руку та й каже:</p>
	<p>— Ви такий чесний ґосподар, що вже ліпшого не може бути. Але жінка ваша має любчика. І вони радяться обоє, аби вона вам перетяла бритвою горло, як ви будете спати. Але ви це нікому не кажіть, а як ляжете спати, то майте це на увазі.</p>
	<p>Та й каже баба:</p>
	<p>— Я так схотіла води.</p>
	<p>— То, — каже, — йдіть у хату. Увійшла в хату.</p>
	<p>— Добрий день! Жінка відповіла.</p>
	<p>— У вас є водиця, би я напилася? Жінка дала води.</p>
	<p>— Я ворожбитка. Ану дайте руку, най я подивлюся. Та дала руку. Каже баба:</p>
	<p>— Ви така ґосподиня чесна, що вже кращої не може бути. Але ваш чоловік має багато любасок.</p>
	<p>— А що би це зробити, аби він їх не мав? Каже баба:</p>
	<p>— Я вас пораджу. Я іду, а завтра буду вертатися та й до вас поверну. А ви, як чоловік ляже спати, аби взяли бритву та й одну шінку йому втяли. Та й дасте ту шінку мені. Та як я примовлю коло неї, то його погляд буде спрямований тільки у ваше серце.</p>
	<p>Чоловік ляг спати та й мається на думці. Та й ніби хропить, але не спить. Вона надійшла та й дивиться, чи чоловік спить. А чоловік ще дужче хропить. Жінка взяла бритву та й іде до чоловіка шінку втяти. А чоловік як схопився та як зачав жінку бити!</p>
	<p>— Ти з любчиком порадилася мені горло перетяти?! Зробився ґвалт&nbsp;<sup>*</sup>.</p>
	<p>Баба прийшла до чорта та й узяла в него мішок грошей. Та й каже:</p>
	<p>— Ти, чорте, дурний. Ти юдив сім років та й нічого не міг зробити, а я за десять хвилин усе зробила. Іди, тепер тебе старший чорт уже не вб’є.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> 3’юджувати — підбурювати, провокувати до злих дій.</p>
			<p><sup>*</sup> Речине́ць — строк.</p>
			<p><sup>*</sup> Ґвалт — галас.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 19 березня 1984 року Копчук Микола Васильович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
