<!--#include virtual="/-/inc/general__page_start.inc" -->
<title>Як лисичка на хрестини ходила ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як лисичка на хрестини ходила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лисичка на хрестини ходила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лисичка на хрестини ходила <br><span class="article__headerDescription">Українська народна казка Гуцульщини</span></h1>
	<p>Вовк і лисичка поженилися і пішли в поле сапати. Та й узяли собі їсти горщик меду. Та й сапають, а пугач каже: «Пугу-гу!»</p>
	<p>— А чуй, — каже лисичка, — мене кличуть на хрестини.</p>
	<p>І пішла вона «на хрестини». А як вернулася, вовк питає:</p>
	<p>— А що, схрестила?</p>
	<p>— Схрестила.</p>
	<p>— Що, хлопчик чи дівчинка?</p>
	<p>— Хлопчик, — каже, — Вершечком назвали.</p>
	<p>Та й знов сапають. А пугач знов: «Пугу-гу!». А вона каже:</p>
	<p>— А чуй, знов мене кличуть на хрестини.</p>
	<p>І пішла вона «на хрестини». Приходить відти, а вовк питає:</p>
	<p>— Чи схрестили?</p>
	<p>— Схрестили.</p>
	<p>— Хлопчик чи дівчинка?</p>
	<p>— Дівчинка.</p>
	<p>— А як ім’я?</p>
	<p>— Серединка.</p>
	<p>Та й знов сапають. А пугач знов кричить: «Пугу-гу!». А вона каже:</p>
	<p>— А чуй, знов мене кличуть на хрестини. А вовк каже:</p>
	<p>— Йди.</p>
	<p>Вона пішла «на хрестини» та й з’їла весь мед до решти. Приходить, а вовк питає:.</p>
	<p>— Ну й що, схрестили? А лисичка каже:</p>
	<p>— Схрестили.</p>
	<p>— Хлопчик чи дівчинка?</p>
	<p>— Хлопчик.</p>
	<p>— Як ім’я?</p>
	<p>— Сподочок.</p>
	<p>Та й далі вони сапають. Трошечки посапали, а вовк каже:</p>
	<p>— Може, би ми вже йшли їсти?</p>
	<p>Та й ідуть їсти. Приходять, а горщик порожній. Так Лисичка ходила «на хрестини».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 17 липня 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
