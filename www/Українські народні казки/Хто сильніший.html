<!--#include virtual="/-/inc/general__page_start.inc" -->
<title>Хто сильніший ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хто сильніший» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто сильніший.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто сильніший <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно, коли ще рослини і звірі розмовляли. У полі ріс столітній дуб. Він був високий, дужий, його крислате гілля сягало майже до хмар.</p>
	<p>А біля дуба ріс маленький кущик. Його гіллячко стирчало у різні боки. І посперечалися дуб і кущ, хто з них сильніший.</p>
	<p>Дуб каже:</p>
	<p>— Я найсильніший, я всіх здолаю.</p>
	<p>А кущ відказує:</p>
	<p>— Ні, ти не найсильніший.</p>
	<p>Так вони довго сперечалися. А вітер почув їх суперечку і вирішив провчити зарозумілого дуба. Він сердито завив. Застугоніла земля, небо вкрили густі чорні хмари. Почалася буря.</p>
	<p>Дуб розправив свої могутні гілки. Та вітер нещадно ламав їх, обривав листя і ніс його далеко. А кущ нахилився до землі і завмер.</p>
	<p>Коли закінчилася буря, кущ піднявся, розправив свої гілочки і весело подивився на дуб, який, похнюпившись, стояв весь обшарпаний, з поламаними гілками.</p>
	<p>Дуб сумно промовив:</p>
	<p>— Тепер я знаю, що я не найсильніший.</p>
	<p>Отак життя вчить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (7217а). Хто сильніший. СУС —. Записала Скоробагата Юлія 2009 року. Дубовиченко Євдокія Юхимівна (1928). Дніпропетровська область, Павлоградський район, Богданівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хто сильніший <br><span class="article__headerDescription">Українська народна казка Чернігівщини</span></h1>
	<p>Давно-давно у наших місцях жили двоє друзів. Вони доглядали за панським лісом. Кордони лісів межували і друзі разом полювали та доглядали худобу. Одного разу вони помітили ведмедя, який ходив до кабанячого лігва. Розлютивши кабана, він починав тікати і плигав на криву березу. Кабан побігає навколо берези, а дістати пустуна не може. Вирішили друзі перевірити, хто із звірів сильніший. Спиляли вони «ведмежу» березу.</p>
	<p>Зранку ведмідь за звичкою став балуватися, а сховатися ніде. Постояв він біля пня та й подався до свого барлогу. Так і не дізналися друзі, хто з них сильніший.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25 (4342). Хто сильніший. СУС —. Записано 2008 року. Родинченко Іван Петрович (1972). Чернігівська область, Городнянський район, Бурівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
