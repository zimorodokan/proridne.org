<!--#include virtual="/-/inc/general__page_start.inc" -->
<title>Що віщун віщував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Що віщун віщував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що віщун віщував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що віщун віщував <br><span class="article__headerDescription">Українська народна казка Гуцульщини</span></h1>
	<p>Був ґазда-багатир та й мав одного сина. Та й з того сина зробився вже парубок. І ніде він не ходить, лиш у ліс на полювання. Та й чи в ліс, чи з лісу йде, все мав охоту зайти посидіти до цигана на зарінок. Не раз той хлопець певертав до цигана і нарешті пішов у армію.</p>
	<p>Поки він був у армії, тато й мама найшли йому аж три дівці. Щоб він вибрав собі одну з них за жінку. Відслужив він, іде з армії, а в лузі хата і коло тої хати людей повно. Він повертає до тої хати і питається людей, що тут є. А люди кажуть:</p>
	<p>— Тут пам’ятник&nbsp;<sup>*</sup>, вгадує ціле твоє життя. Що в книжці буде стояти, то він тобі скаже.</p>
	<p>Він заждав, поки люди пройшли, та й зайшов до того віщуна. Той утворив книжку та й йому сказав:</p>
	<p>— Ти йдеш додому з армії. Аби ти знав, що тато й мама найшли тобі три дівці. І би ти їх не брав. Подивися, гезди в мене є чотири постелі. Дивися, ці всі постелі порожні, а ця одна постіль повна. Повна постіль — це постіль циганки. Як ти мав іти в армію, то в того цигана часто сидів. Би ти брав у цигана ту дівку. Мама та й тато тебе зречуться, але ти роби то, що я тобі кажу, що тобі в книжці стоїть.</p>
	<p>Він прийшов додому, а мама та й тато дівки йому показують. А він каже:</p>
	<p>— Ви мене цим не гуліть&nbsp;<sup>*</sup>, я собі дівку маю. У цигана.</p>
	<p>Тато й мама з великої жури зреклися його, а він іде до цигана та й каже:</p>
	<p>— Я хочу у вас дівку брати. А циган вигнав його з хати.</p>
	<p>— Не бери мені дитину на збитки&nbsp;<sup>*</sup>. Іди собі.</p>
	<p>Він пішов. І все собі думає: «Той добре мені казав. Як я циганку возьму, то не буду бідувати». Та й ходив, куди ходив, і знов іде до цигана.</p>
	<p>А циган каже:</p>
	<p>— Ти багацький син, ти мою дитину на збитки маєш. Тато й мама тебе зреклися. Як возьмеш мою доньку, де будете жити?</p>
	<p>А він каже:</p>
	<p>— Підем на комірне. Циган каже дівці:</p>
	<p>— Ти хочеш за него йти?</p>
	<p>— Хочу, — каже вона. Циган сказав:</p>
	<p>— Як ти хочеш її брати, то я тобі даю цю стару хату, аби ви в комірнім не жили.</p>
	<p>Та й робить циган весілля. Зробив весілля, дав йому ту хату, а сам пішов у кузню. А посеред тої хати була яма велика, така, що можна корову закопати. Він іде в ліс на полювання та й каже жінці:</p>
	<p>— Ти відсувай постіль, чокануй&nbsp;<sup>*</sup> та й закидай ту яму. А я прийду, піллю її водою та й затовчем.</p>
	<p>Вона ту яму так закидала, що аж горб зробився. Він прийшов додому пілляли той горб водою і зачали бити довбнею. Він побиває, а то всідається і знов яма зробилася. Він відсунув лавицю і знов довбе. Уже ввечір накидали глини, знов то побили довбнею, а то знов сідає. Рано відсунув він далі лавицю та й каже:</p>
	<p>— Довби ще тут.</p>
	<p>Та й знов до вечора водою поливали та й зарівнювали. А рано встали та й він ще стіл відсунув.</p>
	<p>— Ще це довби, — сказав він їй та й пішов.</p>
	<p>Вона то чоканує і сапою та городником на купу згортає. А там щось шкрінькає&nbsp;<sup>*</sup>. Щось там є. І вона вже то не киває, бо боїться.</p>
	<p>Він увечір приходить, а вона йому це каже. Він перехрестився, прикляк, виговорив до бога «Отче наш», до Матінки Божої, до Ісуса Христа — до всіх трьох. Полляв то місце свяченою водою та й бере шкребче навколо него. Йой, це баняк! Вибрав він той котел, а там дукати золоті.</p>
	<p>Та й стали вони багаті. Поклав він нову хату, уже в него є коло хати дві-три корові. Та й прийшли його тато й мама.</p>
	<p>— Синку, ми тебе зреклися. А тепер ми вже старенькі... І вже тато й мама коло него доживали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Пам’ятни́к — ворожбит.</p>
			<p><sup>*</sup> Тули́ти — вабити, приваблювати.</p>
			<p><sup>*</sup> Зби́тки — тут: жарти, пустощі.</p>
			<p><sup>*</sup> Чоканува́ти — розбивати щось чоканом (киркою).</p>
			<p><sup>*</sup> Шкрі́нькати — бряжчати.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Пістинь, Косівського району, Івано-Франківської області 29 лютого 1988 року Третяк Марія Николаївна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
