<!--#include virtual="/-/inc/general__page_start.inc" -->
<title>Скупий платить двічі ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Скупий платить двічі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Скупий платить двічі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Скупий платить двічі <br><span class="article__headerDescription">Українська народна казка Чернігівщини</span></h1>
	<p>Жив собі один бідний чоловік, котрого звали Миколою. Мав він лише стареньку хату, а в тій хатині повно дітей.</p>
	<p>Одного разу пішов Микола з жінкою в ліс. Коли дивляться, а багач, в якого він даром цілий рік робив, веде з ярмарку корову. Жінка Миколина прошепотіла:</p>
	<p>— Коли б нам таку корову. Було б дітям молоко.</p>
	<p>— Цить, жінко, — відповідає Микола, — багач мені винен, то й корова буде</p>
	<p>наша.</p>
	<p>Залишив він жінку в кущах, а сам пішов на дорогу. Тишком-нишком підступив до корови, зняв з ріг мотузку, затягнув собі на шию. Корова пішла собі в ліс пастися, а Микола нишком іде за багачем.</p>
	<p>Зраділа жінка, бо зрозуміла, що чоловік надумав, та й повела корову додому. А багач ішов і не оглядався, коли раптом озирнувся і за голову схопився:</p>
	<p>— Чорт таке бачив! Купив добру корову, а що з неї стало? Звідки ти тут узявся? — питає він Миколу.</p>
	<p>— Я й сам не знаю, — відповідає той.</p>
	<p>— Як же ти став коровою?</p>
	<p>— Не знаю, — Микола знову, — то, мабуть, мене прокляла вдова. Колись я був багатий та скупий. Служила вдова в мене цілий рік даром. Я їй заробленого Не заплатив, ото вона мене й закляла: « Ой, Миколо, бодай ти коровою став та й був нею, аж доки не віддаси хоч молоком оте, що я заробила у тебе». Багач вислухав і вилаявся на Миколу:</p>
	<p>— Послав тебе чорт на мою голову та й гроші забрав. Іди собі та не роби сміху з мене.</p>
	<p>— Що ти кажеш? — каже до нього Микола. — Це тобі не обійдеться так легко! Хто ж таке чув, щоб невинному чоловікові та мотузку на шию засиляти? Мусиш на суді відповісти!</p>
	<p>Заплатив Миколі гроші, аби той мовчав. Прийшов чоловік додому з повними кишенями, а жінка вже встигла корову подоїти і молочко дітям наливає.</p>
	<p>Через якийсь час корова отелилася і вигодував Микола другу. Стару вирішив продати. Кращої корови, ніж у них, того дня на базарі не було. Жінка торгується, а Микола все вдивляється кудись. Раптом бачить, іде багач. Сказав про це Микола своїй жінці, а сам швиденько сховався. Багач оглянув корову й прошепотів їй на вухо:</p>
	<p>— Що, Миколо, знов тебе продають? Так тобі й треба. Та я не такий дурний, щоб тебе знов купити.</p>
	<p>І пішов геть. А Микола з жінкою продали корову і повернулися додому, насміявшись із багача.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>203 (4453). Скупий платить двічі. СУС 1529. Записав Багва Владислав 2008 року. Назаренко Валентина Петрівна (1949). Чернігівська область, Менський район, Ушня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
