<!--#include virtual="/-/inc/general__page_start.inc" -->
<title>За шість ринських ☼ Українська народна казка ☼ Народна творчість</title>
<meta name="Description" content="Українська народна казка Бойківщини «За шість ринських» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За шість ринських.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За шість ринських <br><span class="article__headerDescription">Українська народна казка Бойківщини</span></h1>
	<p>Був бідний швець. Прийшов до нього багач та й каже:</p>
	<p>— — Ти зробив би мені чоботи?</p>
	<p>— Зроблю.</p>
	<p>— Кілько мають коштовати?</p>
	<p>— П’ять ринських.</p>
	<p>І багач дав йому п’ять ринських наперед. А він узяв тих п’ять ринських і розходував їх. І помер.</p>
	<p>Приходить багач до його жінки.</p>
	<p>— Чи зробив твій чоловік мені чоботи?</p>
	<p>— Не зробив, бо він помер.</p>
	<p>— Віддай мені гроші.</p>
	<p>— Я не маю грошей. Хіба би вам дала дитину.</p>
	<p>— Мені твоїх дітей не треба. Але я йому тоти гроші не подарую.</p>
	<p>І пішов багач.</p>
	<p>А втому селі був багатий пан. І мав єдного сина. А вдовиця мала дочку, і панський син ходив до тої дочки. А батько каже йому женитися.</p>
	<p>— Я би-м женився, але в тої вдовиці, що за цвинтарем жиє. Вона має файну дочку.</p>
	<p>— Я тобі не дам цього зробити, бо ми пани. Щоби я тобі дозволив у такої бідної вдовиці женитися?</p>
	<p>— А я інде женитися не хочу. Хіба з дочкою тої вдовиці.</p>
	<p>— А я тобі не дозволяю того робити.</p>
	<p>— То я не женюся. Дайте мені мою часть, і я собі поїду.</p>
	<p>— Добре, — батько каже.</p>
	<p>І далі ходив той панич до вдовичиної дівки. Ішов він до неї попри цвинтар і почув на цвинтарі якийсь шум. А то багач викопав із гробу шевця і хоче з нього шкіру знімати.</p>
	<p>— Я з тебе здойму шкіру і продам за своїх п’ять ринських.</p>
	<p>Панич підійшов і каже:</p>
	<p>— Що тут є?</p>
	<p>— Я йому дав п’ять ринських, а він ми чоботи не зробив. Я з нього шкіру здойму.</p>
	<p>Коли панич каже:</p>
	<p>— Дай спокій. На тобі шість ринських. П’ять твоїх, що він тобі винен, а єден ринський, би ти його положив, як він був, і загріб у яму.</p>
	<p>І багач ся втішив, що ще й ринський заробив. І загріб шевця, і пішов додому.</p>
	<p>Панич прийшов від тої дівки додому, до батька свого, і каже:</p>
	<p>— Давайте мені мою часть і коні, котрі найліпші, і я від вас від’їжджаю.</p>
	<p>Пан йому то дав, і він поїхав.</p>
	<p>Їхав він день, їхав два, та й йому скушно самому їхати. Заїхав у єдно місто, дав коням їсти. А в місті все був чоловік, що брав по стаєнне з тих, які заїжджали на ринок і кормили коні. І прийшов до нього той постаєнник.</p>
	<p>— Ти мені заплати пів ринського.</p>
	<p>Панич каже:</p>
	<p>— Я тобі дам цілого ринського, а ти попильнуй моїх коней, бо я йду собі пошукати дагди фурмана.</p>
	<p>Той каже:</p>
	<p>— Ну йдіть, я попильную.</p>
	<p>Пішов панич по місту. Іде тротуаром, а назустріч іде фурман із бичом. Витріскує собі в бич. Пан питає:</p>
	<p>— Що ти за єден?</p>
	<p>— Я фурман.</p>
	<p>— А де твої коні?</p>
	<p>— А я коней не маю. Я шукаю такого пана, щоби-м пішов до нього за фурмана.</p>
	<p>— Може би ти пішов до мене?</p>
	<p>— Піду.</p>
	<p>І пішов він з паном. Пан прийшов з ним до своїх коней.</p>
	<p>— От, — каже, — маєш. Поїдеш зо мною тими моїми кіньми.</p>
	<p>— Добре.</p>
	<p>Пан заплатив тому, що коні пильнував, і поїхав з фурманом. Їхали вни дуже далеко. Заїхали на роздоріжжя. Там були дві дороги. І написано на таблиці:</p>
	<p>«Хто поїде направо, той ся верне, хто поїде наліво, той ся не верне». Читають вони ту таблицю оба. Пан каже фурманові:</p>
	<p>— Куди поїдеме?</p>
	<p>— Поїдеме наліво.</p>
	<p>А пан йому каже:</p>
	<p>— Диви, що тут пишуть: «Хто поїде направо, той ся верне, хто поїде наліво, той ся не верне». То чого ж їхати наліво?</p>
	<p>— А би ти дурний, — фурман йому каже.</p>
	<p>— Раз я дурний, їдь, куди хочеш.</p>
	<p>І поїхали наліво. Дорога була красна, заїхали в глибокий ліс, а в тому лісі красна ровіньця і керниця з водою. Фурман каже до пана:</p>
	<p>— Тут будемо відпочивати і коней годувати. Бо тут є де напоїти.</p>
	<p>Пан каже:</p>
	<p>— Добре.</p>
	<p>— Но але, каже, — пане, я їду, пильную коней, а ви спите на бричці. А тепер я хочу спати, а ви годуйте коней і би-сьте не спали. Бо знаєте, що там було написано, на тому роздоріжжю.</p>
	<p>— Добре, добре, я не буду спати, — каже пан.</p>
	<p>Фурман ніби заспав. Але він не спав. А пан сидів, сидів на бричці та й заспав. Фурман слухає, а в лісі великий шум. Гуде, тріщить. А то змій дванадцятиголовий долі лісом опутався і то все кришив. А фурман увидів його, скочив з брички. Він мав шаблю і змійови всі дванадцять голів відтяв. І вийняв ніж, і відрізав усі дванадцять язиків. З кожної голови язик. Він завив ті язики в папір і заховав у кишеню. І збуджує пана.</p>
	<p>— Пане, ви спите?</p>
	<p>— Ні, ні, я не сплю.</p>
	<p>— А дивіться, що мало з нами статися. Подивіться, який змій. Він мав нас поїсти.</p>
	<p>Пан увидів то та й зайойкав:</p>
	<p>— Йо-цоц!</p>
	<p>Фурман напоїв коней і поїхав далі.</p>
	<p>Заїхали вони у чужу країну. У саму столицю. А там, у ті країні, був цар, і він осліп на очі. І всі люде жаліли його, бо той цар був дуже добрий для людей.</p>
	<p>І були в ті столиці вивішені чорні прапори. І спущені вдолину. Фурман питає:</p>
	<p>— Що у вас тутки за жалоба така?</p>
	<p>А йому розказують, який у них добрий цар. І що цар осліп. І вже багато лікарів приїжджали з інших країн, і не можуть його полікувати. Тому й вивішені чорні прапори.</p>
	<p>А той фурман каже:</p>
	<p>— О! У мене є лікар, що лолікує вашого царя. Це той, що зі мною їде.</p>
	<p>А там були пани міністри. Вони то вчули і відразу забрали їх з собою, пана й фурмана. До царя їх забрали.</p>
	<p>Приїхали вони іс казали цареви, який тут лікар є. цар сказав покликати його до себе. І прийшов «лікар» до царя. Цар йому сказав так:</p>
	<p>— Як ти лікар і як ти мене вилікуєш, я тобі дам, що ти схочеш, а як не вилікуєш, скажу тобі голову відтяти. Бо тут уже доста таких було, що маєтки забрали, а мене не полікували.</p>
	<p>А пан каже до царя:</p>
	<p>— Дайте мені п’ять мінут для роздуму.</p>
	<p>І пішов до фурмана і каже:</p>
	<p>— Така й така справа. Як вилікую царя, то цар мені дасть, що схочу, а як не вилікую, то скаже голову мені відтяти.</p>
	<p>А фурман йому каже:</p>
	<p>— Скаже відтяти, бо ти дурний.</p>
	<p>— Раз я дурний, най я буду дурний.</p>
	<p>Тоді фурман каже йому:</p>
	<p>— Йди, пане, до царя. І скажи йому, щоб були три покої: єден покій, де цар спить, другий покій для лікаря, а третій для фурмана. І в коридорі всю сторону зняти, би не було ніякої сторожі.</p>
	<p>І пішов пан до царя, і сказав то цареви. І цар погодився. І пішов пан до свого покою. Там йому занесли їсти й пити. І він так напився, що вже нічого не пам’ятав. Бо він же знав, що він нічого не знає і ніякий він не лікар. І йому цар прикаже голову відтяти. І пан напився, щоби вже не чув, коли йому будуть голову рубати. І заспав.</p>
	<p>А фурман уночі встав, взяв тих дванадцять язиків із змія і пішов до царя. Повтирав тими язиками цареви очі і сказав цареви, щоби очі не відкривав і би не вставав до восьмої години. І пішов собі фурман до совго покою.</p>
	<p>А п’яний пан киває головою, перевіряє, чи не відрубали йому ще голову. Устав цар у восьмій годині, відкрив очі — уже добре видить. І пішов він до «лікаря», до пана. І поклонився йому. Той підняв очі, дивиться на царя. А цар підняв «лікаря» і почав йому дякувати. І дуже втішився цар, що він його вилікував. І стала втіха всім людям. Цар скликав багато панів, запровадив великі гості і зачав там славити «лікаря».</p>
	<p>— Ну й що вам, пане лікарю, за то дати? — спитав цар. — Як-исьте нежонаті, в мене суть дві дочки. Котру схочете, ту я за вас віддам.</p>
	<p>І покликав цар старшу дочку. Ладна дочка була, але худенька. А молодша дуже красива.</p>
	<p>— Котру хочете, пане лікарю, ту й беріть.</p>
	<p>А пан каже:</p>
	<p>— Дайте п’ять мінут для роздуму.</p>
	<p>І пішов пан до фурмана. І скзав йому про йарських дочок. Молодша дуже красива, а старша не така, худенька. Котру брати? А фурман йому каже:</p>
	<p>— Ніякі родичі не тішаться, як молодша дочка віддається, а старша ся лишає. Бо то негарно.</p>
	<p>І пішов пан до царя, і сказв, що він бере старшу дочку. Цар дуже ся втішив і зробили весілля. Побавилися, погостювали, а на другий день фурман каже до пана:</p>
	<p>— Я би-м хотів, пане, піти поспацірувати. Ви, пане, з жінкою і я. але би ми пішли в темну вулицю.</p>
	<p>Погодився пан, і пішли вони всі троє на спацір. Зайшли в темну вулицю, і тоді фурман каже:</p>
	<p>— Слухай, пане. Нам треба поділитися тою здобиччю, що ми здобули в царя.</p>
	<p>— Добре, — каже пан. — Ми поділимеся всім по половині. А з жінкою як?</p>
	<p>— По половині, — фурман каже.</p>
	<p>А пан йому:</p>
	<p>— Тоді не буде ні тобі, ні мені.</p>
	<p>— Бо ти дурний, — сказав йому фурман.</p>
	<p>— Раз-єм дурний, діли.</p>
	<p>Фурман виймає шаблю, розмахує нею, ніби хоче ділити жінку, рубаючи через голову. Шабля вже до голови летить, і тут їй вискочила з рота змія. Вона ще малейкою десь на потічку пила воду і спила гадинча мале. І то їй всередині виросло і пекло, і тому вона така худенька була. І як вискочила їй та гадина з рота, вна відразу красніша стала.</p>
	<p>І тоді фурман каже до пана:</p>
	<p>— Знаєш, пане, хто я такий? Я той швець, що ти не дав богачеви з нього шкіру зняти.ю що ти заплатив за нього шість ринських. І будь здоров.</p>
	<p>І фурман зник.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>56 (1932). За шість ринських. СУС — 19 листопада 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
