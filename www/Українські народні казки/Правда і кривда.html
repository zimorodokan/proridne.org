<!--#include virtual="/-/inc/general__page_start.inc" -->
<title>Правда і кривда ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Буковини «Правда і кривда» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Правда і кривда.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Правда і кривда <br><span class="article__headerDescription">Українська народна казка Бойківщини</span></h1>
	<p>Ішла Кривда дорогою і надибала Правду. Правда каже:</p>
	<p>— Йой, така-м голодна. Кривда їй:</p>
	<p>— І я голодна. Ходім попоїмо в їдальні. Правда питається:</p>
	<p>— А ти маєш гроші?</p>
	<p>— Я не маю, але ми попоїмо.</p>
	<p>— Та там задарма не дають, — каже Правда. А Кривда їй:</p>
	<p>— Нам дадуть. Ти би тихо була, — каже Кривда. — Я буду робити. Зайшли вони в їдальню, сіли коло вікна, там, де видають обід.</p>
	<p>Замовили собі два обіди і два пива. Їдять помалу. І дивиться Кривда, як люди розплачуються. Їден чоловік дає сто рублів, а Кривда подивилася на тоту сотку та на її нумер.</p>
	<p>Попоїли Правда з Кривдою, продавець каже:</p>
	<p>— Розплачуйтеся. А Кривда каже:</p>
	<p>— Я вже заплатив, ви мені давайте здачу. Я вам дав сотку, нумер такий і такий.</p>
	<p>Продавець бере трубку в руку і дзвонить на міліцію. Приходить міліція і питає:</p>
	<p>— Чого ви не розплачуєтеся?</p>
	<p>— Я вже давно розплатився. Він мені має дати здачу. Я дав сотку з таким і таким нумером.</p>
	<p>Міліціянт пішов до каси, перебирає гроші — найшов таку сотку, найшов і каже продавцеви:</p>
	<p>— Дай ’му здачу. І до чоловіка не чіпляйся.</p>
	<p>Той дав здачу, і міліціянт пішов. А продавець каже:</p>
	<p>— Боже, Боже, де та Правда є? А Правда:</p>
	<p>— Я попоїла й напилася, і стала в кут.</p>
	<p>Забралися Правда з Кривдою й пішли. А де пішли, ми не знаємо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 20 липня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Правда і кривда <br><span class="article__headerDescription">Українська народна казка Буковини</span></h1>
	<p>Був чоловік і мав їдного хлопця. Бідно жили. А сусіда жив багато, мав воли і штири корові. Каже багатий сусіда бідному:</p>
	<p>— Беріть в мене їдну корову і відробите мені помаленьку. Будете пити молоко.</p>
	<p>Взяли вони корову і роблять у того сусіди, відробляють за корову. Робили цілий рік. Син каже:</p>
	<p>— Тату, ідіть порахуйте. Може, ми вже відробили за ту корову. Тато пішов порахуватися, а той йому:</p>
	<p>— Ви вже за три корові відробили, не за їдну. Приходи тато й каже синам:</p>
	<p>— Той каже, що ми вже відробили за три корові. І помер тато. А вуйко каже до того хлопця:</p>
	<p>— Приведи мені назад корову, бо ви так відробили, як миш надряпала.</p>
	<p>— Як так, то спитаєм трьох людей і почуєм, що вони скажуть: чи правду ви кажете, чи брехню.</p>
	<p>— Як скажуть, що правда, — каже вуйко, — то твоя корова, а як нє — то моя.</p>
	<p>Ідуть вони, а назустріч їм дід.</p>
	<p>— Куди ви, хлопці, йдете?</p>
	<p>— Ідем правди шукати.</p>
	<p>— Правда давно вже вмерла, лиш кривда є. Вуйко каже:</p>
	<p>— Моя корова.</p>
	<p>Ідуть далі, стрічають ще їдного. І той так каже. Зустріли третього — все так само: кривда є, правди — нема. Вертаються вони назад. Вуйко каже:</p>
	<p>— Приведи корову, корова моя.</p>
	<p>Відвів хлопець до вуйка корову, а сам бере вірьовку і йде в ліс вішатися. Шукає гілляку, дивиться — біжить на него вовк. Він лишає вірьовку і тікає на дуба, щоб вовк не з’їв. Видить, що біда. Нема як злізти, бо вовк з’їсть.</p>
	<p>Настала ніч. Сидить він на дубі, чує, хтось прибіг до дуба і притулився. А то чорт прибіг, бо там було становище чортів. Прийшов і другий чорт, і третій. Приходи й їхній старший.</p>
	<p>— Ви тут? — питає той старший. — Що ви наробили до сих пір?</p>
	<p>— Я розгатив панови греблю. Вже три роки гатить і не може загатити.</p>
	<p>— Малувато ти зробив, — каже старший чорт до того першого. — Там легко загатити. Тілко три колоди треба кинути — і гребля загачена.</p>
	<p>А той на дубі, що мав вішатися, накручує собі на вус Питає старший другого чорта. А той каже:</p>
	<p>— Я закрив у такім і такім селі воду. Народ страждає без води.</p>
	<p>— Ту воду легко пустити. Там є калина. Треба ту калину викопати, і вода піде.</p>
	<p>Питає старший чорт третього:</p>
	<p>— А ти що зробив? А той каже:</p>
	<p>— У царя дочка заслабла. А старший:</p>
	<p>— Її легко вилікувати. Треба лиш узяти три соломинки стиржії, підкурити її — і вона видужає.</p>
	<p>Дав їм старший чорт завдання, і вони розійшлися.</p>
	<p>Настав ранок. Злазить хлопець з дуба і йде до пана на греблю. Прийшов, дивиться — люди возять землю і не можуть загатити. Лиш кинуть землі, а вода забирає. А пан стоїть і не може нічого зробити.</p>
	<p>Пан має два млини: їден з їдного боку греблі, а другий — з другого. І не мелють млини, бо води нема. Каже хлопець панови:</p>
	<p>— Що ви так мучите цей народ? Дайте мені пару волів і зо два хлопці — я зразу загатю. Є в лісі три дуби. Лиш їх зрубаєм, кинем на цю дірку, і вода зразу стане.</p>
	<p>Пішли зрубали ті три дуби, кинули їх на ту діру, і вода заперлася.</p>
	<p>— Що тобі за це дати? — питає пан.</p>
	<p>— Нічого. А пан каже:</p>
	<p>— Як нічого? Даю тобі пару коней і повний візок грошей.</p>
	<p>Сів хлопець на візок і їде в той город пустити воду. А назустріч іде баба і несе коновик з водою, тридцять кілометрів несе.</p>
	<p>— Дайте, бабко, трошки води попити.</p>
	<p>— Я йду тридцять кілометрів. Трохи порозливала, а то висохло, і нема що дати.</p>
	<p>— Дайте, бабко, що є. Та й поїдете зі мною; я пустю воду, і буде вода у всіх хатах.</p>
	<p>Дала йому бабка напитися. Випив він ту всю воду, сіла бабка з ним, і поїхали вони в той город. Пішов він до влади і каже:</p>
	<p>— Викопайте ту калину, і буде вода.</p>
	<p>Викопали ту калину, пішла вода, і нагороджують його там. Їде він до царя. Приїжджає, а там його не пускають, бо він погано вбраний. Цар каже:</p>
	<p>— Впустіть його.</p>
	<p>Впустили. А цар уже й сам був при смерті.</p>
	<p>— Де ваша слаба дочка?</p>
	<p>Цар сказав пустити хлопця до неї. Він запалив ті три соломинки, і вона стала здорова. Тато помер, і він узяв царівну за жінку.</p>
	<p>А вуйко, що забрав корову, зробився купцем, відправляє в чужі держави цілі вагони товарів. Приїжджає той вуйко в столицю. А ті городові перевіряють документи, хочуть знати, чи має він право заїхати з товаром. Дали знати до молодого царя: «Такий і такий приїхав з худобою. Можна його приймити?» — «Дозвольте йому, а як буде від’їжджати, най прийде до мене».</p>
	<p>Розпродав вуйко худобу, а йому кажуть:</p>
	<p>— Ідіть до царя.</p>
	<p>Заходи він до царя і не пізнає його.</p>
	<p>— Сідайте, вуйку. Давай нам щось їсти, — каже він до служниці. — Поїмо, а потому поговоримо.</p>
	<p>Їдять вони, а цар питає:</p>
	<p>— Пізнаєте мене, вуйку? Я той, у котрого ви корову відобрали. А вуйко струсився. Що ж то буде?</p>
	<p>— Не бійтеся, вуйку, — сказав цар. — Будете й далі купцем. А я — царем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 18 листопада 1979 року Чабан Сафроній Домінтійович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
