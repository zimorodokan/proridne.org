<!--#include virtual="/-/inc/general__page_start.inc" -->
<title>Про Олесю та Василя ☼ Українська народна казка ☼ Народна творчість</title>
<meta name="Description" content="Українська народна казка Поділля «Про Олесю та Василя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Олесю та Василя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Олесю та Василя <br><span class="article__headerDescription">Українська народна казка Поділля</span></h1>
	<p>Жили собі чоловік Юхим і жінка Настя. Гарно вони жили, добра наживали. Сад і город мали. Та не було радості їм. Жили одинокими, не було у них діточок. Не раз плакали вони, у Бога сина чи дочку просили послати їм.</p>
	<p>Змилостивилась доля — народилася у них донечка. Олесею назвали. Ростили, доглядали Юхим і Настя свою дівчинку. І росла вона такою вродливою, що рівної їй у селі не було.</p>
	<p>Вже й женихи почали залицятися. Але не підходить ні один нашій Олесі. Той високий занадто, той низькуватий, той уже товстий, той дуже худий.</p>
	<p>Та не журиться з того Олеся. Вона все біля дому порається, батькові й матері помагає.</p>
	<p>Одного гарного сонячного дня пішла Олеся на річку білити рушники. Сонце сліпило очі. Олеся послизнулася на кладці, впала в воду. Не бачила вона, що в цей час по річці плив на човні юнак. Він уже кілька хвилин спостерігав за дівчиною . Підплив до Олесі, вхопив за тонкий гнучкий стан і виніс її на берег. Дівчина засоромилася.</p>
	<p>У цю мить вона стала рум’яна, як пишна рожа. А юнак біля неї стояв і пильно дивився їй у вічі. Олеся зустрілася з ним поглядом і зрозуміла, що це її доля.</p>
	<p>— Як тебе звати, красуне? — запитав юнак.</p>
	<p>— Олесею, — ледь прошепотіла дівчина.</p>
	<p>— Не хвилюйся, Олесю, я тобі допоможу. Усе буває. Давай я пронесу твої рушники додому.</p>
	<p>По дорозі додому Олеся дізналася, що юнака звати Василем. Він сирота-наймит. Шукає своєї долі. Невдовзі Олеся і Василь побралися. Стали в мирі і в злагоді жити, добра наживати та діточок глядіти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12 (5964). Про Олесю та Василя. СУС—, новотвір. Записано 2008 року. Корда Ніна Михайлівна (1919). Хмельницька область, Деражнянський район, Коричинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
