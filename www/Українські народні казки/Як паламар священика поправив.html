<!--#include virtual="/-/inc/general__page_start.inc" -->
<title>Як паламар священика поправив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як паламар священика поправив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як паламар священика поправив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як паламар священика поправив <br><span class="article__headerDescription">Українська народна казка Бойківщини</span></h1>
	<p>Був у селі священик. Дуже мудрий був. Всі люди йшли до него на пораду. А паламар повідає священикові:</p>
	<p>— Отче, що я маю робити? З мене люде сміються, що я ходжу до чужої жінки. Йду в неділю до церкви, а на мене показують пальцем. Дві-три жінки стануть і показують. А священик каже до паламаря:</p>
	<p>— Та що будеш тим турбуватися? Як ти ся чуєш, що ти не ходиш до чужої жінки і вони на тебе неправду говорять, то ти на них свищи.</p>
	<p>Так сказав священик паламареви.</p>
	<p>В неділю всі люде пішли до церкви, священик відправив службу Божу, говорить проповідь і каже:</p>
	<p>— Як бог сотворив світ і сотворив чоловіка з глини, вже вечоріло, і не мав він коли духнути в него душу. І притулив його до плота, аби стояв.</p>
	<p>А паламар свище в церкві. Ксьондз каже:</p>
	<p>— Виженіть його геть з церкви. Вигнали паламаря з церкви.</p>
	<p>Потому закликали його до священика. Священик питає:</p>
	<p>— Що ти, паламарю, свистав у церкві? Паламар каже:</p>
	<p>— Бо ви, отче, неправду сказали.</p>
	<p>— Яку неправду? — питає священик.</p>
	<p>— Як бог сотворив світ, то не було плота. А ви сказали, що він притулив чоловіка до плота.</p>
	<p>Священик каже:</p>
	<p>— Правильно. Ти правильний паламар.</p>
	<p>І як уже йшов священик правити до церкви, то боявся паламаря і мусів точно відправляти — так, як написано в книжці. І вже більше священик у церкві не вигадував нічого свого, нічого не додавав до Євангелія. А я пішов до Родовець і купив горнець, а байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 19 грудня 1990 року Бренич Федь Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
