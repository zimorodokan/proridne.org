<!--#include virtual="/-/inc/general__page_start.inc" -->
<title>Хитрощі невірної жінки ☼ Українська народна казка ☼ Народна творчість</title>
<meta name="Description" content="Українська народна казка Покуття «Хитрощі невірної жінки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрощі невірної жінки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрощі невірної жінки <br><span class="article__headerDescription">Українська народна казка Покуття</span></h1>
	<p>Жив чоловік з жінкою неважно, бо до неї заходив любас. Та й раз чоловік з жінкою добре посварилися. А вона була така їдка, що він їй мусів з кроку вступати. І пішов він аж на друге село. Походив, походив. І видить він, що додому йти вже запізно, і шукає, аби десь переночував. Повертає на одно подвір’я. Хата нічого собі — виглядає, що то є ґазди.</p>
	<p>Ґазда побачив на подвір’ю подорожнього і заходить з ним у хату. А жінка коло печи порається. Варить курку, бо вечір має прийти до неї любас. Сіли ґазда з подорожнім, балакають, балакають. Але вже вечір, і чоловік каже:</p>
	<p>— Давай, жінко, щось нам повечеряти та й будем лягати спати. А вона гадає: «Коби ви вже полягали». А чоловік каже:</p>
	<p>— Я вийду дам коням їсти на ніч.</p>
	<p>І вийшов чоловік. Подорожній дивиться, а жінка гріє макогін і мастить головку макогона маслом. Подорожній питається:</p>
	<p>— Що то ви, жіночко, робите?</p>
	<p>— Та що? Грію макогін. У нас такий звичай: як хтось приходить ночувати, то я сей макогін мащу маслом, аби легше пішов йому в зад.</p>
	<p>А він напудився. Думає: «Де я се витримаю?» Жінка відступила від печі, а він помаленьку в двері та й утік. А чоловік помітив із стайні, що він пішов. Та зайшов у хату й питається в жінки:</p>
	<p>— Ти що, вигнала чоловіка з хати?</p>
	<p>— Ая, вигнала. Яструб, — каже, — розбив курку. Гадаю, зварю та будем мати на вечерю. Я відвернулася від печи, а він ухопив той горщик з куркою та в двері і втік.</p>
	<p>А ґазда вломив кавалок хліба і почав доганяти подорожнього. Той чоловік іде помалу, а ґазда живо йде і доганяє його. Та й кричить ґазда:</p>
	<p>— Зачекай! Дай хоч раз умочу!</p>
	<p>Він хоче хліб у горщик вмочити. А той каже:</p>
	<p>— Ая, нема дурних! Ти би мені цілий макогін запхав!</p>
	<p>Та й утік. А чоловік вернувся, входить до хати та й каже жінці:</p>
	<p>— То чо’ ти вигнала чоловіка на ніч?</p>
	<p>— Я його вигнала? Та я ж казала тобі, що він украв горнець з куркою та й утік. Ти собі файного нічліжника надибав. Тепер що будеш вечеряти? Напийся води та й лягай спати, бо вечеряти нема що. Бери лягай та й я лягаю коло тебе без нічого.</p>
	<p>Та й чоловік пішов до другої хати і ляг спати. Дивиться вона, а любас уже є під вікном, вже зазирає. Та й пустила любаса до хати. Та й ту курочку з’їли.</p>
	<p>А вдень ґазда подивився, а то кістки з курки в мисці стоять.</p>
	<p>— Ти сказала, що він взяв курку. А відки в мисці кости з курки? А вона каже:</p>
	<p>— Та як «відки»? Це ще з тої курочки, що я кілька день тому зварила. Каже він їй:</p>
	<p>— Ти брешеш. Сусідка Палажка каже, що до тебе якийсь щовечора приходить.</p>
	<p>А вона каже:</p>
	<p>— Таке не може бути. То хіба тобі так на збитки сказали, аби ми мали гризоту.</p>
	<p>Чоловік здибає тоту Палажку. Та й каже їй:</p>
	<p>— Вона каже, що то неправда. А Палажка каже:</p>
	<p>— Ти знаєш що? Десь підсядь та й будеш видіти.</p>
	<p>І чоловік ввечір десь скрився. Через годину дивиться, іде той на подвір’я. А чоловік знає, що вона борше лягає спати. А тепер світить і світить. А вона була вже закрила двері, думала, що чоловік спить, не виділа, що він вийшов. А любас зачав гуркати. Вона пішла втворила. Той зайшов до хати. А чоловік зайшов за ним та й каже:</p>
	<p>— Що, брехала Палажка?</p>
	<p>І він налупив і того любаса, і жінку, та й на тім була решта. Та вигнав того з хати і полягали спати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Долина, Тлумацького району, Івано-Франківської області 17 липня 1992 року Павлюк Андрій Михайлович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
