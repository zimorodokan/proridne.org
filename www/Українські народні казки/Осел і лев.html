<!--#include virtual="/-/inc/general__page_start.inc" -->
<title>Осел і лев ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Осел і лев» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Осел і лев.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Осел і лев <br><span class="article__headerDescription">Українська народна казка Кіровоградщини</span></h1>
	<p>В одному селі жив собі чоловік, у якого був осел. Поки був молодий, тягав тяжкі мішки. А коли постарів,уже не зміг нічого возити. І от одного разу осел упав посеред дороги. Чоловік його бив, бив, але осел не підвівся. Чоловік і сказав:</p>
	<p>— Завтра я тебе заріжу.</p>
	<p>Осел узяв та й утік у ліс. І став жити-поживати в свою насолоду. Аж тут зустрівся з левом. Лев став грізно кричати:</p>
	<p>— Ти знаєш, хто я такий? Я цар звірів. Чому ти мені не кланяєшся?</p>
	<p>— Який ти цар, як я цар! У мене є царська печать.</p>
	<p>І показує йому новеньку підкову. Лев здивувався, аж очі на лоб вилізли.</p>
	<p>— Ну, давай, щоб ми не сперечались, хто із нас цар, влаштуємо змагання. Хто більше піймає звірів, той і буде царем.</p>
	<p>І пішли вони полювати. Лев спіймав косулю, зайця, телятко. А осел виліз на пагорб, розлігся на траві, висолопив язика і прикинувся мертвим. Позліталися ворони, стали несміливо підходити. Котра з них підходила ближче, він непомітно бив її ногою і підкладав під себе. Коли набив із десяток ворон, встав, обтрусився, й інші ворони відлетіли. І ось вони зустрілися з левом, лев став хвалитися:</p>
	<p>— Дивися, скільки я вполював.</p>
	<p>— Таких, як ти вполював, я можу зловити безліч. А ти ось вполюй таких, як я. Я за ними по небу бігав.</p>
	<p>І показує той десяток ворон. Лев, похнюпившись, визнав осла царем, а сам пішов геть із того лісу.</p>
	<p>Іде, а назустріч йому вовк та й каже:</p>
	<p>— Здрастуй, цар!</p>
	<p>Лев йому у відповідь:</p>
	<p>— Я уже не цар. Я бачив справжнього царя, з печаттю.</p>
	<p>— Покажи і мені його, — сказав вовк.</p>
	<p>— Та я боюсь, — сказав лев.</p>
	<p>Вовк каже:</p>
	<p>— Зв’яжімося хвостами та й підемо помаленьку.</p>
	<p>Ідуть вони, аж лев побачив, що осел пасеться на галявині, та й показує його вовкові. А вовк як крикне:</p>
	<p>— Дурний ти, та це ж ослисько!</p>
	<p>А левові почулося, що новий цар уже близько. Лев як рвоне. Забув, що з вовком прив’язаний хвостами. Побіг по пеньках, по колодах, а тоді заморився. Обертається, а вовк вже й дух спустив.</p>
	<p>— Що, брате, побачив нового царя та й дух спустив?</p>
	<p>Узяв, відв’язав свого хвоста та й пішов з лісу геть. А ослик ще й досі там царює.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>226 (8125). Осел і лев. СУС 103С*. Записала Коротич Ірина 2010 року. Коротич Анатолій Васильович (1949). Кіровоградська область, Добровеличківський район, Добровеличківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
