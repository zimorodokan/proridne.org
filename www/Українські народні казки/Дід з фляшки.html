<!--#include virtual="/-/inc/general__page_start.inc" -->
<title>Дід з фляшки ☼ Українська народна казка ☼ Народна творчість</title>
<meta name="Description" content="Українська народна казка Буковини «Дід з фляшки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід з фляшки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід з фляшки <br><span class="article__headerDescription">Українська народна казка Буковини</span></h1>
	<p>Були чоловік і жінка і мали вони їдного хлопця. Хлопець ходив до школи. Їдного разу взяв той хлопець свого товариша, і пішли вони купатися в озері. Поринали аж до дна. Вийдуть наверх, наберуть у груди повітря, а тоді знов аж до дна. Намацав хлопець на дні озера фляшку. Узяв ту фляшку, вийшов з нею на берег і каже товаришу:</p>
	<p>— Я найшов якусь фляшку.</p>
	<p>Та відкрив ту фляшку, а з фляшки вийшов дід. Другий хлопець того діда не бачив, лиш бачив, як дим пішов з фляшки.</p>
	<p>— Що ти бачив? — питає хлопець товариша.</p>
	<p>— Нічого, лиш дим пішов з фляшки.</p>
	<p>Говори він з дідом, а товариш нічого не чує. Дід каже:</p>
	<p>— Я тобі що хочеш дам і що хочеш зроблю, бо ти мене врятував. Дома татови й мамі не признавайся нічого, а пустиш мене у другу кімнату, і я там на шафі сидіти буду. Якщо тобі треба буде, прийдеш і скажеш мені — я все тобі зроблю.</p>
	<p>Пішов хлопець до школи, і з ним пішов товариш. Щось посперечалися вони, лови його товариш і б’є. Хлопець приходи додому і жаліється дідови:</p>
	<p>— Товариш мене сьогодні бив.</p>
	<p>— Більше він не буде тебе бити.</p>
	<p>І зробив дід, що той став німий. Іде хлопець до школи, а товариша нема, бо він — німий. Дід питає:</p>
	<p>— Ну, як твій товариш?</p>
	<p>— Не ходи до школи, бо говорити не може.</p>
	<p>— Я зроблю так, що він і ходити не зможе, бо він тебе бив. Хлопець ходив сам три-штири дні, і жаль йому стало товариша, скучно йому було. Прийшов до діда й каже:</p>
	<p>— Дідусю, він мене бив, але він — хороший хлопець, і мені його жаль. Зробіть так, щоб він говорив.</p>
	<p>Дід зробив це, хлопець знов став говорити, і вони далі ходили разом до школи. Прийшов хлопець до діда та й каже:</p>
	<p>— Дідусю, я чув, що в Індії є така кукурудза, що її не треба ні пекти, ні варити, а лиш ломи та їж. Треба нам поїхати в Індію.</p>
	<p>Дід каже:</p>
	<p>— Сідай на цю веретку і полетимо.</p>
	<p>— Дідусю, я хочу, щоб і товариш їхав з нами, — каже хлопець.</p>
	<p>— Най сідає й товариш.</p>
	<p>Сіли вони втрьох на веретку і полетіли. Залетіли в Індію, побули там два-три дні, поїли кукурудзи і — гай додому назад! Сіли на ту веретку і полетіли додому. А погода була дуже жарка. Летять вони, і побачили хлопці став. Просять діда:</p>
	<p>— Дідусю, як би нам покупатися, бо дуже спека велика? А дід каже:</p>
	<p>— Це — царський став. Тут сторожа стоїть. Але як таки дуже хочете, то скупаєтеся.</p>
	<p>Сіли вони з тою вереткою на землю, залізли в став, а тут варта піймала їх та й зачала питати:</p>
	<p>— Відки ви? Хіба не знаєте, що в цему ставі не можна купатися? І хочуть їх заарештувати. А дід каже:</p>
	<p>— Сідайте, хлопці, на веретку.</p>
	<p>Хлопці сіли й полетіли, і варта побачила, що то — чарівницьке діло. Прилетіли хлопці додому, і дід знову сів на шафу. А хлопчик захотів стати великим, хотів погуляти по городу, бо набридла школа, і дід зробив його великим. Пішов він городом і познайомився з одною дівчиною. А та дівчина була міністрова дочка. Походили вони по городу, і приходи він додому. Знов став малий і каже дідови:</p>
	<p>— Дідусю, я хочу бути начальником: щоб мав собі армію, щоб командував.</p>
	<p>І дід зробив його начальником, і командував він армією. Покомандував трохи і це діло лишив. Приходи додому і каже дідови, що не подобається йому це робити.</p>
	<p>— Хочу, дідусю, щоб я був великий, щоб оженився.</p>
	<p>А дід йому:</p>
	<p>— Що ми робили, то робили, щоб тато не знав. А це діло ми без тата робити не можемо. Спитай тата й мами. Як вони погодяться, то я зроблю це. І скажи, що в тебе дідусь такий є.</p>
	<p>Хлопець бере і каже татови й мамі:</p>
	<p>— Я хочу женитися. А вони сміються.</p>
	<p>— Ти вдурів чи що? Де ж такі малі женяться. А він їм:</p>
	<p>— Я міністрову дочку хочу взяти.</p>
	<p>— Це непогана думка, — каже тато, — але ти ще малий.</p>
	<p>— То я буду великий. У мене є такий дідусь, що зроби з мене великого.</p>
	<p>— А де ж той дідусь?</p>
	<p>Пішов тато з хлопцем до тої шафи, і хлопець каже:</p>
	<p>Дідусю, покажися! Дід показався татови і каже:</p>
	<p>— Твій хлопець врятував мене від чарівницької кари, і що він скаже, то я зроблю, але женити його без дозволу тата й мами не можу.</p>
	<p>Каже тато до хлопця:</p>
	<p>— То добре, але ж ти міністрову дочку хочеш. Як він погодиться дати за тебе дочку?</p>
	<p>А дід йому:</p>
	<p>— За це діло відповідаю я. Вона піде, і міністер погодиться — іди до міністра та сватай дівчину.</p>
	<p>І зробив дід, що хлопець став такий красивий! Та й одежу йому таку дав, що і в міністра такої нема. Ще й сказав йому:</p>
	<p>— Іди до міністра, договорися з дівчиною і проси міністра з жінкою й дочкою до себе.</p>
	<p>Поки він пішов до міністра і договорився, дід зробив двоповерховий дім, а в домі — все золоте. Як зайшов міністер та подивився! І в міністра нема того, що є в хлопця. Сіли вони, пили могорич, і міністер погодився. Зробили вони весілля. І пили, і їли, і я там був.</p>
	<p>А після весілля Дід питає хлопця:</p>
	<p>— Ти погоджуєшся, щоб я вже вільний був? Я вже тобі добре послужив.</p>
	<p>Хлопець сказав, що погоджується, і дід пішов від него.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 6 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
