<!--#include virtual="/-/inc/general__page_start.inc" -->
<title>Прочанка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Прочанка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Прочанка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Прочанка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одна мати мала дочку-одиначку і дуже любила її, в усьому їй догоджала. Аж раз щось вони полаялися, і так дія дочка роззлостилася, що ударила матір по лиці. Злякалася дочка, що образила матір, засумувала. Пішла до батюшки сповідатися, просити прощення. Та батюшка не схотів давати їй розгрішення. І пішла вона потім на відпуст до Почаєва. Там також їй відмовили, тільки сказали:</p>
	<p>— Мусиш спокутувати, дівко, перше свій тяжкий гріх. Звідси є попід землею такі печери, і ти мусиш сама вийти тими печерами аж до Києва, аж тоді спокутуєш ти свій тяжкий гріх.</p>
	<p>Набрала дівка собі свічок на дорогу, щоб мала чим світити. Але, як рушила, то ще їй наказували:</p>
	<p>— Пам’ятай собі, як будеш іти, посередині тих печер буде дві дороги, які розходитимуться. Не йди наліво, а йди тільки направо, бо зайдеш до пекла.</p>
	<p>І йшла бідолаха аж три місяці і прийшла до самого Києва. А там вийшов перед неї один піп та й каже:</p>
	<p>— Уже твій тяжкий гріх відпущений.</p>
	<p>Вернулася вона потому додому та й зажила щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>173 (5361). Прочанка. СУС —. Записано 2008 року. Борщ Михайло Олександрович (1915). Черкаська область, Золотоніський район, Чапаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
