<!--#include virtual="/-/inc/general__page_start.inc" -->
<title>Ведмідь і наймит ☼ Українська народна казка ☼ Народна творчість</title>
<meta name="Description" content="Українська народна казка Поділля «Ведмідь і наймит» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ведмідь і наймит.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ведмідь і наймит <br><span class="article__headerDescription">Українська народна казка Поділля</span></h1>
	<p>Настала осінь. Усі звірі збирають урожай, готуються до зими. Лише ведмідь сумно спостерігає за всім, що відбувається навкруги. Усю весну і літо він пробайдикував. Тепер змушений бути голодним. Щоб запобігти голодній смерті, йому нічого не залишалося, як піти до лисиці у найми. Вона давно пропонувала ведмедю роботу у своєму господарстві. Хатина в лисиці старенька, хоча на вигляд непогана. Хитрунка мала великий шмат землі і широке подвір’я. Цілу осінь ведмідь наймитував: поремонтував дах старої хатини, зібрав урожай, з лісу меду наносив, нарубав дров на зиму. Ведмідь став справжнім господарем. Лисиця не могла натішитися працьовитим ведмедем.</p>
	<p>Але коли дійшла черга до платні (лисиця мала заплатити йому 30 карбованців і дати частину урожаю), то хитрунка сказала:</p>
	<p>— Нащо ж тобі, ведмедику, ця платня? Все одно ти через кілька днів впадеш у зимову сплячку і все це тобі не знадобиться.</p>
	<p>Ведмідь розгнівався, але сумно відвернувся і побрів до свого барлогу.</p>
	<p>Так і сталося, ведмідь заснув глибоким зимовим сном. А лисиця-шахрайка цілу зиму прожила в теплій хаті і мала вдосталь їсти.</p>
	<p>А наступної весни ведмідь, користуючись гірким досвідом, почав працювати на своїй землі. Мораль казочки така : праця годує, лінь — марнує.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (7037). Ведмідь і наймит. СУС —. Записано 2009 року. Поліщук Цезарія Вікторівна (1931). Вінницька область, Погребищенський район, Погребище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
