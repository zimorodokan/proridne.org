<!--#include virtual="/-/inc/general__page_start.inc" -->
<title>Як Іван поросята продавав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Іван поросята продавав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван поросята продавав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван поросята продавав <br><span class="article__headerDescription">Українська народна казка Бойківщини</span></h1>
	<p>В єдної баби був хлопець. Такий рослий і акуратний. І він пас свиню. І такі акуратні поросята коло тої свині, що тільки дивитися на них. Над’їхав цар, подивився на них і думає, як у нього єдно порося купити. «В мене нема насіння таких свиней», — думає цар. Просить цар:</p>
	<p>— Продай єдно порося.</p>
	<p>— Не продам і так не дам.</p>
	<p>Загнав туди цар свою паню, царицю.</p>
	<p>— Продай єдно порося, — каже цариця.</p>
	<p>— Не продам і так не дам. А якщо дасте поцілувати вас. То дам.</p>
	<p>Но та й поцілував її та й дав єдно порося. Вона принесла його домів, якраз хоче пущати до стайні, а хлопець свиснув, і порося вирвалося і побігло назад д’свини.</p>
	<p>Іде ще раз сам цар. Сів на кобилу, як простий хлоп, і приїхав.</p>
	<p>— Продай єдно порося.</p>
	<p>— Продам тобі, чоловіче, але поцілуй свою кобилу під хвіст.</p>
	<p>Той взяв і поцілував. І продав йому хлопець порося. Приносить він його домів, хоче пущати до стайні, а хлопець свиснув, і порося знов прибігло до свині.</p>
	<p>Заганяють за поросям царівну. Приходить вона до Івана.</p>
	<p>— Продай порося.</p>
	<p>— За гроші не продам. Але як покажеш коліна, то тоді дам.</p>
	<p>Вона підняла сукенку, він увидів коліна та й тоді дав порося.</p>
	<p>А в неї на колінах звізди були, такі знаки. Взяла вона порося й пішла з ним. І вже воно не втіче, бо він його не кличе. То вже буде в неї.</p>
	<p>А цар їй каже:</p>
	<p>— Як ти єдно порося могла взяти, то бери ще двоє.</p>
	<p>Пішла вона за другим.</p>
	<p>— Продай ми ще єдно.</p>
	<p>— Продам, але покажи ми ще вище.</p>
	<p>Показала вона аж черево. А на череві у неї був знак місяця.</p>
	<p>Приносить вона й друге порося домів. Каже цар:</p>
	<p>— Іди ще за третім. То добрі свині, то няй будуть всі троє в нас. Та розведеме таких свиней.</p>
	<p>Приходить вона до Івана третій раз.</p>
	<p>— Продай третє порося.</p>
	<p>— Продам, як покажеш груди.</p>
	<p>Показала вона груди — на грудях знак сонця. Но та й дав він їй третє порося, та й вона понесла домів.</p>
	<p>Та й перейшов довгий час. І задумала та панна, царева дочка, віддаватися. І сказала, що за того піде, хто відгадає, які вона знаки на тілі має. А вона вже за того хлопця забула, що показувала йому знаки за порося. Уже багато женихів пробували вгадувати, айбо ніхто не вгадав. І йде вже вгадувати Іван. Та й ще єден там прийшов. Прийшов той другий та й питає:</p>
	<p>— Де ти йдеш, Іване?</p>
	<p>— Та йду відгадувати.</p>
	<p>— Та й я йду.</p>
	<p>Стоять вони два, а царівна каже:</p>
	<p>— Відгадуй мої знаки.</p>
	<p>Каже Іван:</p>
	<p>— На колінах звізди.</p>
	<p>А то й другий:</p>
	<p>— І я так кажу.</p>
	<p>— На череві місяць, — каже Іван.</p>
	<p>А той другий:</p>
	<p>— І я так кажу.</p>
	<p>— На грудях знак сонця, — каже Іван.</p>
	<p>А той другий:</p>
	<p>— І я так кажу.</p>
	<p>Но, відгадали оба. Файний Іван, і той непоганий. За котрого йти? І зарадили так: вони оба підуть спати, і т’котрому вона піде, за того й заміж виходити буде.</p>
	<p>— Іване, що будеш робити? — звідається той другий.</p>
	<p>— Куплю два кілограми грушок і квасного молока. Наїмся того та й буду грубий.</p>
	<p>— І я так буду робити, — повідає той другий.</p>
	<p>І накупив Іван парфуми всякої. І різних цукерків, чиколядів. А той наївся грушок і квасного молока. Та й пішли оба спати. Та й пішла царівна до другого та й зразу втекла від нього, бо недобре коло нього було. Пішла д’Іванови. Сіла коло нього та й відорватися не може, такі запахи приємні та й цукерки солодкі.</p>
	<p>Та й того другого прогнали геть, а з Іваном треба йти вже вінчатися. Але цар не хоче віддавати дочку за нього. І каже цар так:</p>
	<p>— Віддам за тебе дочку, як наговориш мені три повні мішки, а як не наговориш, то засуджу тя на смерть.</p>
	<p>— Наговорю, каже хлопець.</p>
	<p>Скликав цар міністрів і каже йому:</p>
	<p>— Говори єден мішок.</p>
	<p>— Я, — каже, — пас свині, надійшла царева жона та й каже: «Продай ми єдно порося». — «Як дасте ми цілувати…»</p>
	<p>— Все-все-все! — кричить цариця. — Вже повний мішок!</p>
	<p>— Приїхав на кобилі сам цар. «Продай ми єдно порося». — «Продам…»</p>
	<p>— Ні-ні-ні! Вже повний мішок! — крикнув цар.</p>
	<p>—…Приходить панна, царева дочка…</p>
	<p>А панна каже:</p>
	<p>— Не треба говорити. Вже й третій міх повний.</p>
	<p>І не було що цареви робити, та й мусів дати свою дочку за Івана. Та пішли повінчалися, зробили весілля і живуть і на днешній день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35 (1802). Як Іван поросята продавав. СУС -1630*. 4 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
