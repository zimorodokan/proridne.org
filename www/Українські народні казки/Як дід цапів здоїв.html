<!--#include virtual="/-/inc/general__page_start.inc" -->
<title>Як дід цапів здоїв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як дід цапів здоїв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід цапів здоїв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід цапів здоїв <br><span class="article__headerDescription">Українська народна казка Гуцульщини</span></h1>
	<p>Ішов король з трьома міністрами. Дивляться, над окопом сидить і плаче старий чоловік.</p>
	<p>— Чого ти плачеш, чоловіче? — спитав король.</p>
	<p>— Мене няньо&nbsp;<sup>*</sup> бив.</p>
	<p>— А де твій няньо?</p>
	<p>— А там далі.</p>
	<p>Їдуть далі, дивляться, а той теж плаче.</p>
	<p>— Чого ти плачеш?</p>
	<p>— Мене няньо бив.</p>
	<p>— А де той няньо?</p>
	<p>— А там далі.</p>
	<p>Їдуть далі — третій плаче.</p>
	<p>— Чого ти плачеш?</p>
	<p>— Мене няньо бив.</p>
	<p>— А де той няньо?</p>
	<p>— А там оре.</p>
	<p>Приходять, а дід оре двома парами волів. І ніхто воли не провадить. Король йому каже:</p>
	<p>— Боже помагай! Що є, діду? Чи всі тридцять і два?</p>
	<p>— Ні, лиш сім.</p>
	<p>— Діду, а ще далеко?</p>
	<p>— Так, як друга пара волів.</p>
	<p>Король відіслав міністрів, бо хотів сам поговорити з дідом. Та й</p>
	<p>— Діду, як прийдуть до тебе ці пани, без мойого лиця ти би з ними нічого не говорив.</p>
	<p>Та й питає діда:</p>
	<p>— Діду, ти би ще здоїв цапа?</p>
	<p>— Чому ні?</p>
	<p>Сів король з міністрами та й поїхали. А король їм сказав:</p>
	<p>— Маєте розібрати, що я з дідом говорив.</p>
	<p>А міністри нічого не знають. Міністри такі, як табака в носі. Закликав король одного міністра й питає:</p>
	<p>— Скажи мені, що то дідо казав, що лиш сім, а не тридцять два? А міністер не знає. Пішов до діда.</p>
	<p>— Діду, скажи мені, що то значить, що лиш сім, а не тридцять два? А дідо каже:</p>
	<p>— Заберися від мене, бо я маю роботу. А хочеш знати, то давай п’ять соток на жменю. Тоді скажу.</p>
	<p>І пішов міністер геть. Прийшов другий і питає:</p>
	<p>— Діду, ти мені маєш сказати, що то значить: далеко, як дві пари волів.</p>
	<p>— Давай п’ять соток — скажу, а нема — пішов геть. Не дав міністер п’ять соток і пішов.</p>
	<p>Прийшов третій міністер і питає:</p>
	<p>— Що то значить здоїти цапа?</p>
	<p>— Дай п’ять соток, скажу.</p>
	<p>Не дав міністер п’ять соток і пішов.</p>
	<p>А третьої днини треба дати королеви звіт. І мусіли всі знов іти до діда. Перший дав п’ять соток, другий дав п’ять, а як третій дав п’ять, тоді дідо сказав:</p>
	<p>— Я маю вже лиш сім зубів, а не тридцять два. І виджу так далеко, як дві пари волів.</p>
	<p>— А що то значить — здоїти цапа? — питають міністри.</p>
	<p>— А хіба я вас усіх трьох не здоїв?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ня́ньо — тато.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 31 липня 1983 року Федюк Одокія Василівна (1900 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
