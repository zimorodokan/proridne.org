<!--#include virtual="/-/inc/general__page_start.inc" -->
<title>За гроші все зробиться ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «За гроші все зробиться» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За гроші все зробиться.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За гроші все зробиться <br><span class="article__headerDescription">Українська народна казка Гуцульщини</span></h1>
	<p>Був у селі бідний чоловік. Нікого в него не було, тілько двоє з жінкою жили. І мали вони тілько одного цапа. Та й куди чоловік ходив, туди й цап за ним ходив. І пішли вони одного разу в ліс по дрова. Чоловік рубає дрова, а цап під корчиком гребе щось там ногами. І вигріб котелик&nbsp;<sup>*</sup> грошей. Чоловік як то увидів, дуже зрадів. Уже дров не ніс, забрав ті гроші й поніс додому. Прийшов і сказав:</p>
	<p>— Жінко, тепер маємо з чого жити. Цапок найшов нам котелик грошей.</p>
	<p>І розжилися вони, добре їм було жити. Мали з-за чого. І сказав чоловік:</p>
	<p>— Цей цап буде жити в хаті разом з нами. Цап спав на ліжку і їв за столом разом з ними. Потому цап постарів і згинув. Чоловік каже жінці:</p>
	<p>— Цего цапа треба поховати так, як людину. Зробили йому домовину, чоловік пішов до попа й каже:</p>
	<p>— Отче духовний, може, би ви були такі добрі і похоронили мені цапа.</p>
	<p>Священик каже:</p>
	<p>— Хто таке чув у світі, аби священик ішов хоронити цапа? Чоловік каже:</p>
	<p>— Ви похороніть, бо цап гроші відказав&nbsp;<sup>*</sup>. А священик йому:</p>
	<p>— Давно би ти сказав, що гроші відказав.</p>
	<p>І пішов похоронив цапа, як людину. Бо за гроші все зробиться.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Коте́лик — казанок.</p>
			<p><sup>*</sup> Відка́зувати — тут: заповідати, залишати у спадок.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Великий Рожен, Косівського району, Івано-Франківської області 8 лютого 1994 року Чорнищук Василь Палійович (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
