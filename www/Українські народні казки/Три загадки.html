<!--#include virtual="/-/inc/general__page_start.inc" -->
<title>Три загадки ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Буковини, Подніпров’я (Наддніпрянщини) «Три загадки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три загадки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три загадки <br><span class="article__headerDescription">Українська народна казка Бойківщини</span></h1>
	<p>Єден цар задумав провірити в свої державі народ. Зібрав свою військову службу і заїжджає в село. Здибає чоловіка.</p>
	<p>— Чим ти занимаєшся, чим трудишся?</p>
	<p>— Я йду на роботу, а приходжу з роботи, сам не знаю, за що взятися. Доста роботи маю удома.</p>
	<p>Здибає цар стару бабку.</p>
	<p>— Чим ви занимаєтеся?</p>
	<p>— Йой, пане, донька пішла на роботу, а я дома сама. І діти, і корова, і свиня — доста роботи маю.</p>
	<p>Здибає дівчину.</p>
	<p>— Чим ти ся занимаєш?</p>
	<p>— Ходжу в школу, а вийду з школи, помагаю мамі робити. Іде цар далі. Здибає священика. Той ходить по городі.</p>
	<p>— Що ви там ходите, нічо’ не робите? Каже ксьондз:</p>
	<p>— А що я маю робити? Жінки в мене нема, дітей у мене нема, я нічого не маю. І я нічим ся не занимаю.</p>
	<p>Каже цар:</p>
	<p>— То я дам тобі три загадки. Перша загадка: чи земля нижча, чи небо вище? Друга загадка: що вартує цар? Яку вартість має перед богом? А третя: що цар думає? Відгадаєш ці три загадки, будеш ксьондзом, а не відгадаєш — ксьондзом не будеш. За дві неділі я приїду до тебе.</p>
	<p>Ксьондз ходить по городі, нудиться. Сам не знає, що має робити. Такий має нуд. А чоловік пасе панську худобу. І приходить д’ньому.</p>
	<p>— Що ви, отче, так нудитеся? Ви так собі спокійно ходили по городі, а тепер ви маєте нуд якийсь.</p>
	<p>— Сказав мені цар відгадати три загадки. А я їх не знаю. Каже той пастух:</p>
	<p>— То запросто мож відгадати. Розкажіть, які загадки. Ксьондз каже:</p>
	<p>— Перша — чи земля нижче, чи небо вище? Друга — що вартує цар? Третя — що цар думає?</p>
	<p>— Отче, я то напам’ять скажу, — каже пастух. — Як хочете, отче, то можу сказати за вас, а ви за мене пасіть худобу.</p>
	<p>Ксьондз погодився пасти худобу. Дав пастухови своє вбрання попівське, а пастух дав своє ксьондзови. Той пасе вже корови, ксьондз, а пастух пішов до магазину і купив хрестик за три злоті. Та й повісив собі на груди, на ланцюжку.</p>
	<p>Приходить цар.</p>
	<p>— Ну й що, відгадав мої загадки?</p>
	<p>— Відгадав царю.</p>
	<p>— Перша яка? Чи небо вище, чи земля нижча?</p>
	<p>— Отче, — каже, — мій тато вмер і його поховали, вже кілька літ з того часу минуло, а його відтак не видко. А на небі я виджу звізди й місяць. То небо ближче, а земля нижча.</p>
	<p>— Правда, — каже цар, — відгадав-ис єдну. А друга: що я вартую? — питає цар.</p>
	<p>— Ви вартуєте в три рази менше проти бога.</p>
	<p>— То неправда, — каже цар.</p>
	<p>— От дивіться, я маю хрестик, — каже пастух царю. — Той хрестик у три рази більше вартує, як ви проти бога.</p>
	<p>А цар каже:</p>
	<p>— Правда, я нижчий від бога в три рази. Третю загадку відгадай: що я думаю? — каже цар.</p>
	<p>— Ви думаєте, що я ксьондз, а я пастух.</p>
	<p>— Ну а ксьондз де є?</p>
	<p>— Пасе худобу за мене.</p>
	<p>— І ней пасе. А ти будеш ксьондзом.</p>
	<p>І на тім кінчилося. Ксьондз зостався пастухом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 19 грудня 1990 року Бренич Федь Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Три загадки <br><span class="article__headerDescription">Українська народна казка Буковини</span></h1>
	<p>Цар дав оголошення в газетах: як знайдеться такий, що дасть його дочці три загадки, і дочка ні одної не відгадає, то віддасть за того чоловіка дочку. А бідний парубок Сидір почув про то та й подумав: «Може б, я загадав їй тих три загадки?» І почав збиратися в дорогу. Дав йому батько на дорогу три рублі, мати дала два, а сестра — їдного рубля.</p>
	<p>По дорозі зайшов Сидір на ярмарок і купив за батькових три рублі коня, але без сідла — було дуже недобре. Заїхав він в їдно село і купив у римаря за материних два рублі сідло. А за сестриного рубля купив нагайку.</p>
	<p>Їде він на кони, дивиться — росте дуже хороша пшениця, а в тій пшениці пасеться гладкий бугай. Хтів Сидір його вигнати, але подумав: «Не буду гонити, бо це добро в добрі. Якби бугай у такій хорошій пшениці не пасся, то не був би такий гладкий».</p>
	<p>Їде далі. Заїхав у ліс і побачив великий мурашник. А в мурашнику гадюка звивається, і гризуть її мурахи. Хтів Сидір її вирятувати, але подумав: «Це зло в злі, не буду її виручати». Та й поїхав далі.</p>
	<p>Приїхав Сидір до царівни і загадав їй першу загадку:</p>
	<p>— На татовім їду, на маминім сиджу, а сестриним поганяю. Що це? Думала цариця день, думала ніч — не відгадала. Тоді загадує він їй другу загадку:</p>
	<p>— Добро в добрі. Що це?</p>
	<p>Думала цариця два дні, думала дві ночі — не відгадала. Загадує він третю загадку:</p>
	<p>— Зло в злі. Що це?</p>
	<p>Думала царівна три дні, думала три ночі — не відгадала. І мусіла іти за Сидора заміж.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сербичани, Сокирянського району, Чернівецької області 27 січня 1979 року Марко Николай Петрович (1925)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Три загадки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно це було. Жив собі на світі цар. Він був дуже багатий, але найбільшим своїм багатством цар вважав свою єдину доньку Даринку. Донечка росла розумною, гарною, слухняною дівчинкою.</p>
	<p>Прийшов час одружитися принцесі. У царя були думки з цього приводу, він хотів сам посватати їй багатого принца. От коли сказав про своє рішення принцесі, то вона дуже засмутилася, бо не хотіла того принца. І ось що вона придумала. Принцеса сказала батькові, що вийде заміж за того, хто відгадає три загадки. Цар подумав і погодився, бо дуже любив свою Даринку.</p>
	<p>От цар розіслав гінців по всьому світу. І рознеслася звістка про те, що принцеса вийде заміж за того, хто відгадає три загадки. Багато женихів посідали на своїх коней і поскакали до принцеси.</p>
	<p>А в одному маленькому селі жив хлопець Іван. Він був високий, гарний, працьовитий, та ще й розумний. Був у Йвана кінь білої масті. Хлопець доглядав коня, дбав про нього. Бувало, не ляже спати, поки не дасть йому чогось смачненького.</p>
	<p>От вирішив Іван теж спробувати відгадати ті загадки. Вирушив до принцеси, а там женихів купа. Виходять від неї сумні та невеселі, ніхто не може розгадати. Івана охорона не пускає до принцеси, бо бідно вдягнений. От відійшов Іван з конем у поле, стоїть та журиться. Аж тут кінь заговорив людським голосом:</p>
	<p>— Не сумуй Іване, все буде добре. Залізь мені в ліве вухо, а вилізь з правого і побачиш, що буде.</p>
	<p>Іван тільки доторкнувся своєю рукою до вуха коня, а вже й вискочив з другого боку. Дивиться на себе, а на ньому коштовне вбрання, чудові чоботи.</p>
	<p>Тепер варта пропустила хлопця до принцеси. Зустріла вона Івана, посміхнулася йому та й каже:</p>
	<p>— Якщо відгадаєш мої загадки, Іване, то стану твоєю дружиною. Ось мої загадки: «Що на світі найбагатше? Що на світі наймиліше? Що на світі найскоріше?»</p>
	<p>Подумав трохи Іван, та й відповідає принцесі:</p>
	<p>— Найбагатша на світі — земля, наймиліший на світі — сон, а найпрудкіша — думка.</p>
	<p>Зраділа принцеса правильним відповідям Івана, підійшла до нього поцілувала і погодилася бути його дружиною.</p>
	<p>Жили вони довго, щасливо і весело. І цар був задоволений.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (5062). Три загадки. СУС порівн. 875. Записано 2008 року. Юдіна Ніна Борисівна (1953). Черкаська область, Христинівський район, Христинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Буковини/">Фольклор Буковини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
