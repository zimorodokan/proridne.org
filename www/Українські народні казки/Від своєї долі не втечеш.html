<!--#include virtual="/-/inc/general__page_start.inc" -->
<title>Від своєї долі не втечеш ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Від своєї долі не втечеш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Від своєї долі не втечеш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Від своєї долі не втечеш <br><span class="article__headerDescription">Українська народна казка Чернігівщини</span></h1>
	<p>Давно це було, коли ще земля Богом створювалася. Усе щовесни цвіло, пташки пісні співали. Людей було геть мало.</p>
	<p>Одного разу по осені з’явився в селі один чоловік. Він був уважний до всіх багато гомонів, питав, чи подобається людям на землі жити.</p>
	<p>Дерева вже скидали листя, вночі відчувався мороз. Спати старому було ніде, тому його направили до бабки, яка в селі була повитухою.</p>
	<p>Знайшов старий ту хату, а вона була маленька, вікна вросли в землю, вся намазана глиною, по обидва боки призьба, на який сидів кіт, росла калина і маки. Постукав чоловік, йому відкрила бабка.</p>
	<p>— Добрий вечір, вам, хазяйка. Можна я вас переночую? — спитав.</p>
	<p>— Можна, — відказує бабка, — але мене часто звуть, може й сьогодні позвуть.</p>
	<p>— Ну дак підете. Не бійтеся, я нічого не візьму, а вас діждусь.</p>
	<p>Ось і ніч надворі. Чують, хтось стукає.</p>
	<p>— По мене прийшли, — каже бабка, — я буду збираться. Зупинив чоловік її коло порога і каже:</p>
	<p>— Як будеш надходити до хати, де роженіца живе, заглянь у вікно. Що там побачиш, мені потім скажеш.</p>
	<p>Пішла бабка-повитуха. Морозом тягне, вітер шумить, дерева гнуться. Прийшовши до хати, заглянула у вікно. Бачить, аж там людей повна хата. Усі за столом сидять, п’ють, гуляють, веселяться. Приходить баба додому, а чоловік її вже чекає.</p>
	<p>— Ну що там бачила? — питає.</p>
	<p>— Людей багато було, пили-їли, гуляли.</p>
	<p>На другий вечір стара знов іде приймати малого на світ. Бачить, аж у цій хаті сидять батько з матір’ю на покутті та переживають.</p>
	<p>По-різному ждали на світ дітей: хто на вірьовці висів, хто у воді бовтався, хто пісні співав.</p>
	<p>Погостював старий трохи і дальше пішов. Перед тим, як попрощатися, він сказав бабі, щоб вона запам’ятала долю тих людей, яких на світ прийняла.</p>
	<p>— А як я не доживу до тих пір?</p>
	<p>— Доживете. Добро ви людям робили, а тому від кожного переходить часточка добра і до тебе.</p>
	<p>Пройшло 30 років. От якось приходить старий у село, зовсім не змінився. Бабця його зразу впізнала. Стала йому розказували, яка доля тих дітей, яких вона прийняла. Хто повісився, хто — втопився, хто п’яницею став, а хто добре живе.</p>
	<p>А то сам Бог ходив по світу і дивився, як і хто живе на створенім ними світі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18 (6064). Від своєї долі не втечеш. СУС —. Записано 2008 року. Хитра Мотря Іванівна (1927). Чернігівська область, Щорський район, Смяч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
