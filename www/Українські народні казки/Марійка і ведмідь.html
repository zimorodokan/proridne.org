<!--#include virtual="/-/inc/general__page_start.inc" -->
<title>Марійка і ведмідь ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Марійка і ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Марійка і ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Марійка і ведмідь <br><span class="article__headerDescription">Українська народна казка Полтавщини</span></h1>
	<p>Жили собі дід і баба, мали вони внучку Марійку. Одного разу зібралася дівчина в ліс про ягоди та гриби. Грибів було так багато, що вона, захопившись, відійшла далеко від дому і заблукала. Довго Марійка ходила лісом, поки не натрапила на невеличку хатинку. Вона зайшла і прилягла відпочити на широке ліжко.</p>
	<p>Коли прокинулася, перед нею стояв ведмідь — господар хатини. Спочатку вона злякалася, але ведмідь її не чіпав і вони навіть заприятелювали. Ведмідь ходив у ліс про дрова, ягоди і гриби, а Марійка топила піч і готувала їсти.</p>
	<p>Ведмідь був радий, а дівчина сумувала за старенькими і постійно просила ведмедя, щоб пустив її в гості. Але він не хотів пускати. Одного разу Марійка зрозуміла, як обдурити ведмедя. Вона попросила, щоб він відвідав її стареньких і віднести пиріжків. Але сказала йому, щоб по дорозі він не їв жодного пиріжка. Бо вона буде бачити все з високої сосни.</p>
	<p>Ведмідь взяв корзину з пиріжками і вирушив у дорогу. А перед тим дівчина непомітно заскочила в корзину і вирушила разом з ним. Та шлях був далекий, ведмідь втомився і вирішив відпочити.</p>
	<p>Сів на пеньок і захотів з’їсти пиріжок. Але раптом почув голос Марійки:</p>
	<p>— Не сідай на пеньок, не їж пиріжок.</p>
	<p>Пішов ведмідь далі. Відійшовши далеко від дому, він подумав, що Марійка не побачить, як він їстиме пиріжок. Але тільки хотів взяти, почув голос:</p>
	<p>— Не сідай на пеньок, не їж пиріжок.</p>
	<p>Так він дійшов до бабусі і дідуся, залишив корзину на порозі, а сам повернувся. А Марійка вилізла з корзини і побігла до своїх рідних. Вони дуже зраділи, коли її побачили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>255 (5014). Марійка і ведмідь. СУС -179*. Записала Хафоєва Анастасія 2008 року. Кононенко Світлана Іванівна (1966). Полтавська область, Семенівський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
