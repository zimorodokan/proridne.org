<!--#include virtual="/-/inc/general__page_start.inc" -->
<title>Дід Вітер ☼ Українська народна казка ☼ Народна творчість</title>
<meta name="Description" content="Українська народна казка Поділля «Дід Вітер» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід Вітер.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід Вітер <br><span class="article__headerDescription">Українська народна казка Поділля</span></h1>
	<p>Жили собі в одному селі бідні мати і син. От прийшов час, коли у них зовсім не було що їсти, і мати послала сина принести з комори мисочку муки. Пішов син, змів із засіка останню мукичку, набрав повну миску і поніс до хати. Та в цей час на подвір’ї зірвався сильний вітер і розвіяв всю муку із мисочки. Заплакала бідна жінка, а син розсердився і сказав:</p>
	<p>— Не плачте мамо, зробив дід Вітер нам збиток, от нехай і віддячить за це!</p>
	<p>Зібрався син у дорогу і пішов. Ішов він довго, довго. Дійшов до величезного лісу. А на галявині стоїть корчма. Стомився хлопець, зайшов у корчму води випити, а корчмар і розпитує його хто він і куди іде. Розповів хлопчина усе тому чоловікові. А корчмар і каже:</p>
	<p>— Будеш іти назад, заходь до мене в гості. Буду тебе чекати.</p>
	<p>Пішов хлопчина далі і дійшов до великого срібного замку. А жив у тому замку дід Місяць. Пожалівся йому хлопчик:</p>
	<p>— Дід Вітер розвіяв мою муку по всьому подвір’ю і нехай тепер мені її поверне. Тому і йду до нього сваритися.</p>
	<p>Вислухав дід Місяць хлопчика і дав йому в подарунок кілька срібних монет. Крокує хлопчик далі, коли це з’явився перед його очима золотий замок. Хлопчик думав, що це замок діда Вітра. Та на порозі його зустрів</p>
	<p>дядько Сонце. Він уважно вислухав хлопчика, подарував йому кілька золотих монет і показав дорогу до Вітра.</p>
	<p>Ще довгенько йшов хлопчик поки дістався до будинку, що стояв на самій найвищій горі. Підійшов хлопчисько до того будинку і розбудив самого діда Вітра.</p>
	<p>— Що ж ти, сякий-такий, Вітре, забрав у мене мою останню муку, ми й так їсти не маємо що.</p>
	<p>Здивувався Вітер на таку мову. Почав просити у хлопчика вибачення:</p>
	<p>— Пробач мені, дитино, не бачив я тебе з твоєю мукою. Ніколи б я тобі не нашкодив. Ну, а раз так сталося, на тобі в подарунок млинок. Як скажеш: «Мели млинок мені на достаток», то він усе тобі намеле, що тобі заманеться. А скажеш: «Досить, досить, хазяїн тебе просить» — і він перестане молоти.</p>
	<p>Сердечно подякував хлопчик Вітрові і пішов додому. Довго-довго він ішов, аж поки дійшов до галявини з корчмою і вирішив там заночувати.</p>
	<p>Ото за вечерею про все корчмар і випитав у хлопчини. А потім підсипав йому зілля снодійного і замінив у ночі чарівного млинка на звичайного. Вранці проснувся хлопчик і пішов додому.</p>
	<p>Радо зустріла його мама. А хлопчина до вечора розповідав їй про свої пригоди і вирішив перевірити чарівного млинка. Та скільки хлопчик не говорив завітні слова, млинок стояв на місці. Розсердився хлопчик і вирішив, що дід Вітер його обдурив. Залишив він золоті і срібні гроші мамі, а сам знову подався до діда Вітра.</p>
	<p>По дорозі хлопчик завітав і до корчмаря, і до Місяця, і до Сонця і всім їм розповідав про свою прикрість. А коли дійшов до діда Вітра, то зчинив у нього страшенний галас і репет. Та Вітер знав усю правду, бо скрізь літає і все бачить та чує. Але хлопчику правди не розповів, а вибачився і дав йому чарівний мішок з такими словами.</p>
	<p>— Як потрібно буде тобі щось, то скажи такі слова: «Хто в мішку гожий, вийди на світ Божий». От тобі і все звідти вийде.</p>
	<p>Але дід Вітер навмисне не сказав хлопчику слова, які будуть зупиняти цей мішок. Хлопчик подякував Вітру пішов додому. На краю лісу хлопчик зайшов до корчмаря. Той знову усе в хлопця випитав і підсипав йому снодійне зілля. А вночі підмінив мішок чарівний на звичайний. Хлопчина встав вранці і пі¬шов додому. А корчмар вирішив перевірити, що за подарунок дав дід Вітер хлопчику.</p>
	<p>Та тільки він сказав чарівні слова, як з мішка вистрибнуло два здоровані і почали гамселити корчмаря по чому бачили. І били його доти, поки він не почав проситися.</p>
	<p>— Рятуйте мене, усе віддам хлопчині, лише не бийте мене! Прошу вибачення!</p>
	<p>Оце і були чарівні слова, щоб здоровані назад пішли в мішок. Отоді корчмар зібрав справжній млинок мішок і швиденько побіг доганяти хлопчину, щоб усе віддати йому.</p>
	<p>Хлопчик задоволений прийшов додому і з тих пір вони з мамою більше не бідували, а лише завжди щиро дякували діду Вітру за подарунки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>246 (6561). Дід Вітер. СУС 564. Записано 2009 року. Лясковська Олена Іванівна (1942). Вінницька область, Козятинський район, Гурівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
