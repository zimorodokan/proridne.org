<!--#include virtual="/-/inc/general__page_start.inc" -->
<title>Сирітка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Сирітка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сирітка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сирітка <br><span class="article__headerDescription">Українська народна казка Чернігівщини</span></h1>
	<p>Жили собі дві сім’ї. Через якийсь час одна сім’я померла. І там залишилась дівчинка, яку забрала друга сім’я. А в тій сім’ї теж була дівчинка.</p>
	<p>І от мачуха незлюбила сирітку, все їй загадувала щось робити. Одного разу жінка каже чоловікові:</p>
	<p>— Відвези це дівчисько в ліс до хатини Баби Яги.</p>
	<p>Чоловік повіз дівчину до лісу, там вона пішла в хатину. Поприбирала все і Баба Яга її одягла, взула і дала намисто. А коли батько приїхав подивитися на дівчину і забрати її, Яга дала їй скриню з всякою всячиною.</p>
	<p>От жінка відправила й свою доньку туди, а коли Баба Яга попросила води принести, то вона сказала:</p>
	<p>— Сама принеси!</p>
	<p>Коли батько приїхав по доньку, то Баба Яга дала йому сундук. Коли він приїхав додому і відкрив сундук, то там були лише кістки. Мати розсердилась і наказала чоловікові втопити дівчину. Привіз батько дівчину та й каже:</p>
	<p>— Топити я тебе не буду, бо мені жаль. Ти йди собі, може де знайдеш хліба.</p>
	<p>І вона пішла. Знайшла хатину змії і там теж поприбирала, все зробила. Приїхав чоловік забрати дитину, він навіть не впізнав дівчини. Вона була вже дорослою і на ній було багато золота. Мати й свою доньку відправила туди. Та змія покусала її на смерть.</p>
	<p>За те, що мачухи донька не повернулася, то вона приказала відправити дівчину-сирітку до барлогу ведмедів. Дівчина прийшла і здружилася з маленьким ведмежатком, з яким ніхто не міг знайти спільної мови. Всі ведмеді почали її захищати і дуже полюбили. Батько приїхав забрати дівчину, а вона сказала:</p>
	<p>— Нікуди я не піду, ображали мене, а тепер забираєте. Вже мені й тут добре.</p>
	<p>І дівчинка залишилася з добрими ведмежатками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>197 (5249). Сирітка. СУС 480. Записала Хороліч Катерина 2008 року. Вороніна Ганна (1930). Чернігівська область, Менський район, Макошино</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
