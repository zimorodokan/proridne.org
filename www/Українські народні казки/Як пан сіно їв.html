<!--#include virtual="/-/inc/general__page_start.inc" -->
<title>Як пан сіно їв ☼ Українська народна казка ☼ Народна творчість</title>
<meta name="Description" content="Українська народна казка Поділля «Як пан сіно їв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан сіно їв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан сіно їв <br><span class="article__headerDescription">Українська народна казка Поділля</span></h1>
	<p>Давно-давно, ще за пам’яті мого прапрапрапрадіда, жив собі пан. Він був дуже багатий і скупий. А був у нього наймит. От одного разу пан каже наймитові:</p>
	<p>-	Іване, запряжи коней, та поїдем на друге село.</p>
	<p>Там був у нього приятель та й запросив на свято. А цей пан був настільки скупий, що куди б не їхав, то ніколи не брав з собою хліба і нікому не давав на дорогу. І наймит рішив провчити хитрого пана. Він сховав на передку воза трохи хліба в сіно. От вони сіли й поїхали.</p>
	<p>Їдуть вони цілий день. І застала їх ніч у полі. Пан говорить наймитові, щоб десь переночувати, бо в дорозі можуть напасти вовки. А в полі стояла копиця сіна. От вони завернули до неї, щоб переночувати. Коли сіли під копицю, то наймит взяв свій хліб, обклав його сіном, щоб пан не бачив, та й собі їсть. Пан тоже голодний, то й питає наймита:</p>
	<p>— А що ти їси?</p>
	<p>— Сіно їм, пане. Вибирайте і ви, пане, тільки дрібніше, і їжте, воно дуже смачне.</p>
	<p>Пан почав вибирати і їсть. Жував, жував, от його почало душити. Кричить він до наймита, щоб той бив його по спині, аби легше сіно ковтнути. Наймит як почав пана бити — та так, що мало печінки не відбив. Аж пан захворів.</p>
	<p>От вони приїхали додому. Пан видужав. І після цього вже ніколи не шкодував хліба. Завжди, куди не їхав, брав сам у дорогу і заставляв інших брати, щоб не їли сіна в дорозі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>134 (6535). Як пан сіно їв. СУС 1775. Записано 2009 року. Романюк Ганна Степанівна (1938). Вінницька область, Калинівський район, Пиків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як пан сіно їв <br><span class="article__headerDescription">Українська народна казка Чернігівщини</span></h1>
	<p>Давним-давно, ще за пам’яті мого прапрапрадіда, жив-був собі пан. Він був дуже багатий і скупий. А в нього був наймит. От одного разу пан говорить наймитові:</p>
	<p>— Іване, запрягай-но коні та поїдемо на друге село.</p>
	<p>Там жив його приятель та й запросив на свято. А цей пан був такий скупий, що куди б не їхав, ніколи не брав з собою хліба і не давав нікому. Наймит вирішив цього разу провчити свого пана. Він сховав у передку воза трохи хліба в сіно.</p>
	<p>Сіли вони і поїхали. Їдуть цілий день і застала в полі ніч. Пан говорить наймитові, що треба десь переночувати, бо на дорозі можуть напасти вовки. А в полі стояв стіжок сіна. От вони звернули до нього, щоб перебути до ранку. Під’їхали, наймит випряг коні та й пов’язав біля стіжка. Коли сіли під стіжок, то наймит узяв свій хліб, обклав його сіном, щоб пан не бачив та й їсть собі. Пан був дуже голодний та й питає наймита:</p>
	<p>— А що ти їси?</p>
	<p>— Сіно їм, пане. Вибирайте і ви, тільки дрібніше і їжте, воно дуже смачне.</p>
	<p>Пан почав вибирати і їсти. Жував, жував, от його почало душити. Кричить він до наймита, щоб той його бив по спині, аби легше сіно ковтнути.</p>
	<p>Наймит як почав пана бити, то так, що мало печінки не відбив. Аж пан захворів. Приїхали вони додому. Після того, як вiн вилікувався, більше ніколи не шкодував хліба. Куди б не їхав — брав з собою та й іншим давав, аби сіна не їли.</p>
	<p>Так наймит відучив пана від скупості.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (4168). Як пан сіно їв. Варіант 4184. СУС 1572Е*. Записала Гусак Т. А. 2007 року. Лизенко Парасковія Романівна (1926). Чернігівська область, Бобровицький район, Вороньки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
