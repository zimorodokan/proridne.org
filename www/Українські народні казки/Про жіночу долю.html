<!--#include virtual="/-/inc/general__page_start.inc" -->
<title>Про жіночу долю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про жіночу долю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про жіночу долю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про жіночу долю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу посварилися дві жінки — гарна і негарна. Негарна розсердилася і каже гарній:</p>
	<p>— Хоч я і погана, зате моя доля хороша. А ти ось гарна, а зате твоя доля погана.</p>
	<p>Домовились вони перевірити. Зварила кожна своїй долі борщ і кашу, прийшли опівночі на перехресну дорогу. Погана перша вийшла наперед, розв’язала свої горщики, зверху поклала чисту ложку, відійшла трохи від хреста і каже:</p>
	<p>— Доле, доле, йди до мене вечеряти!</p>
	<p>Сказала вона раз, вдруге. За третім разом приходить панич, та такий хороший та гарний, що й надивитися на нього не можна. Взяв він ложку, попробував спершу борщ, потім кашу. Поклав ложку зверху, загорнув у рушник гроші та й десь зник.</p>
	<p>Погана жінка забрала горщики, взяла з рушника гроші і каже до гарної:</p>
	<p>— Ну, тепер ти клич свою долю вечеряти!</p>
	<p>Гарна жінка поставила свої горщики, розв’язала їх, відійшла і гукає:</p>
	<p>— Доле, доле, йди до мене вечеряти!</p>
	<p>Гукнула вона раз, гукнула другий, а за третім разом як піднявся вітер, буря. Пісок несе, дерева ламаються! Аж ось виходить доля гарної жінки — погана, кудлата, та ще й з хвостом. Виїла все з горщиків, поперевертала, побила їх та й пішла геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>90 (7241). Про жіночу долю. СУС —. Записав Павлов Ян 2009 року. Пронько Валентина Кирилівна (1916). Дніпропетровська область, Новомосковський район, Новомосковськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про жіночу долю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У нашій місцевості існує цікава легенда про день великомучениці Катерини, або як називають у народі — свято дівочої долі.</p>
	<p>Одного разу посварилися між собою дві жінки — гарна і негарна. Негарна розсердилась і каже до гарної:</p>
	<p>— Хоч я і погана, зате моя доля хороша, а ти ось гарна, а зате твоя доля погана!</p>
	<p>Умовились вони перевірити. Зварила кожна своїй долі борщ і кашу, прийшли опівночі на перехресну дорогу. Погана перша вийшла наперед, розв’язала свої горщики, зверху поклала чисту ложку, відійшла трохи від хреста і каже:</p>
	<p>— Доле, доле, йди до мене вечеряти!</p>
	<p>Сказала вона раз, сказала і вдруге. За третім разом приходить панич, та такий же хороший, такий гарний, що й надивитися на нього не можна. Взяв він ложку, попробував спершу борщу, а далі каші. Поклав ложку зверху, загорнув у рушник гроші і не знати де подівся...</p>
	<p>Погана жінка забрала горщики, взяла з рушника гроші і каже до гарної:</p>
	<p>— Ну, тепер ти клич свою долю вечеряти, як я кликала!</p>
	<p>Гарна жінка поставила свої відерні горщики, розв’язала їх, відійшла від хреста і гукає:</p>
	<p>— Доле, доле, йди до мене вечеряти!</p>
	<p>Гукнула вона раз, гукнула й другий, а за третім разом як піднявся вітер, буря. Пісок несе, дерева гне та ламає — таке робиться, що Господи! Коли глянула — виходить доля гарної жінки така ж погана, обірвана, кудлата та ще й з хвостом. Виїла все з горщиків, поперевертала їх, побила і пішла собі геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (5580). Про жіночу долю. СУС —. Записано 2008 року. Вакуленко Галина Григорівна (1935). Черкаська область, Чигиринський район, Медведівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
