<!--#include virtual="/-/inc/general__page_start.inc" -->
<title>Як пан гавкав на старого пня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як пан гавкав на старого пня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан гавкав на старого пня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан гавкав на старого пня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був у селі пан. Одного разу він сказав бідному селянинові:</p>
	<p>— Ти чоловік розумний. Я це здалеку чую.</p>
	<p>— У нашому краї всі мужики розумні.</p>
	<p>— А пани?</p>
	<p>— На таке показує, що кожний пан ударений з-за рогу мішком по голові, — одповів селянин.</p>
	<p>Пан подумав і знову спитав:</p>
	<p>— А я розумний?</p>
	<p>— Хто вас знає, пане! Треба придивитися й прислухатися. Аж потому можна би сказати, що ви за один.</p>
	<p>— Ну що ж, тоді сідаймо на віз і помандруємо по світу. А ти придивляйся.</p>
	<p>— Хай буде, — мовив селянин.</p>
	<p>Сіли вони на віз і рушили в дорогу. Де тільки не бували! А якось під ніч заїхали в ліс. Темно, хоч око виколи! Селянин швиденько назбирав ломаччя, розпалив огонь. Сіли і вечеряють. А коли повечеряли, бідняк раптом схопився на ноги і шульк у солому, що була на возі. Тільки ноги стирчали. Пан підійшов до нього та й питає:</p>
	<p>— Що сталося, чоловіче?</p>
	<p>— Тс-с-с... Онде ведмідь, ховайтеся.</p>
	<p>Панисько оглянувся та й собі в солому. Здалося, що він бачить ведмедя в кущах.</p>
	<p>А селянин каже:</p>
	<p>— Ой, якби в нас був хоч один пес!</p>
	<p>— А то чому? — спитав пан.</p>
	<p>— Ведмеді бояться собачого гавкання. Чому ви, пане, не взяли із собою пса? Можете загинути ні за що у ведмедячих лапах.</p>
	<p>Пан ледве сопів. А потім порадив:</p>
	<p>— Ти, чоловіче, сам загавкай.</p>
	<p>— Я не можу, пане. У мене голосу нема. Треба тоненького, такого, як у вас.</p>
	<p>Пан трохи подумав і спробував:</p>
	<p>— Гав-гав-гав! Гав-гав-гав!</p>
	<p>— От добре. Як будете, паночку, отак гавкати до самого ранку, то ведмідь і близько не підступить.</p>
	<p>— Гав-гав-гав! Гав-гав-гав! — не вгавав панисько.</p>
	<p>Селянин заснув, а панисько так захрип, що вже шавкотів. Коли зійшло сонечко, бідняк прокинувся та й питає:</p>
	<p>— Чого це ви шавкаєте?</p>
	<p>— Та я захрип, бо на ведмедя гавкав.</p>
	<p>— На котрого?</p>
	<p>— Та на того, що в корчах.</p>
	<p>— Ходім та й подивимося на нашого ведмедя.</p>
	<p>Зайшли у кущі, а там — старий пнисько. Пан обійшов пня і спересердя плюнув.</p>
	<p>— Ну, що маю казати про вас? — посміхнувся селянин.</p>
	<p>Панисько ударив коней батогом, і за його возом тільки закурилося. А бідняк реготав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>213 (5409). Як пан гавкав на старого пня. СУС —. Записала Мечет Катерина 2008 року. Родина Даниленків. Черкаська область, Чорнобаївський район, Скородистик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
