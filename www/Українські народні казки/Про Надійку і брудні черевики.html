<!--#include virtual="/-/inc/general__page_start.inc" -->
<title>Про Надійку і брудні черевики ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Надійку і брудні черевики» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Надійку і брудні черевики.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Надійку і брудні черевики <br><span class="article__headerDescription">Українська народна казка Полтавщини</span></h1>
	<p>Була ніч. Три пари брудних черевиків валялись у коридорі.</p>
	<p>— Ох, — зітхнула якась із них, — коли б ви знали, яка нечупара моя хазяйка! Погляньте, як ми припали пилюкою. Ми цілий день водили нашу хазяйку по вулиці, до її подружок, стільки бруду залишилось на нас. А вона закинула нас під стілець і ми стоїмо такі брудні, навіть дихати ніяк.</p>
	<p>— Е ні, — заперечив черевик з другої пари, — таких нетіпах, як наша хазяйка, ще світ не бачив. Вона не тільки нас ніколи не чистить, а навіть не віддає, щоб відремонтували. Тому ми порвані, підбори скособочились. Нам навіть соромно на люди показуватись.</p>
	<p>— Ви б краще про нашу послухали, — в один голос сказали черевики третьої нари, — вона хтозна скільки ходить, не зашнуровуючи нас. Ми чалапаємо, розтоптуємось, втрачаємо форму. Шнурки попадають нам під підошву, брудні, надірвані. Боїмось, що колись наступить на нас і впаде, носа розіб’є. Наша хазяйка справжня нехлюя.</p>
	<p>— Мабуть, ми підемо помиємось самі, — вирішили черевики першої пари.</p>
	<p>— А ми підемо пошукаємо, щоб хтось нас відремонтував, — обізвались черевики другої пари.</p>
	<p>— А ми пошукаємо когось, щоб замінив нам шнурки і зав’язав їх, — вирішили черевики третьої пари.</p>
	<p>Так і зробили, розійшлись у пошуках своїх рятівників.</p>
	<p>Добре виспавшись, Надійка, як з’ясувалось, це була одна і та ж хазяйка усіх черевиків, вирішила піти погуляти. Почала шукати свої черевики, але ні в коридорі, ні в кімнаті їх не було. Випадково побачила одну пару черевиків у ванній кімнаті: вони лежали мокрі на брудній підлозі і жалібно стогнали. Куди ж їх взувати такі брудні й мокрі?</p>
	<p>Відкрила двері, а за порогом лежить друга пара черевиків, і крізь дірки в них пробиваються сонячні промінчики. Одягнути їх — тільки подружок посмішити.</p>
	<p>Третю пару вона побачила на подвір’ї. Черевики зачепились шнурками за бур’янину і лежали, такі негарні.</p>
	<p>Аж тут мама виходить з городу, побачила Надійку, похитала головою і нічого не сказала.</p>
	<p>Надійка заплакала, а потім зібрала черевики: одні помила і поставила сушитись, а за інші попросила маму, щоб та понесла їх відремонтувати. В цей день Надійка не змогла погуляти. Але надалі вирішила бути хорошою хазяйкою для свої черевиків. Так черевики навчили Надійку добре доглядати за ними.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (4901). Про Надійку і брудні черевики. СУС —. Записала Пшенична Юлія 2008 року. Сорока Надія Андріївна (1930). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
