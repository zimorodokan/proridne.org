<!--#include virtual="/-/inc/general__page_start.inc" -->
<title>Принцеса на горошині ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Принцеса на горошині» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Принцеса на горошині.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Принцеса на горошині <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись один принц. Захотілося йому одружитися з принцесою, та тільки зі справжньою. Об’їздив принц увесь світ, щоб знайти таку, яку хотів для себе наречену, та так і не знайшов. Принцес на світі було багато, та чи були вони справжніми, він ніяк не міг зрозуміти.</p>
	<p>От повернувся він додому, та такий сумний. «Нема, видно, на світі тої одної, моєї обраниці», — все думав принц.</p>
	<p>Якось одного вечора розгулялася страшенна негода, гуркотів грім, блискавка щораз розривала небо, а дощ лляв, як із відра. Страх та й годі!</p>
	<p>Раптом хтось постукав у міську браму. Сторожа поспішала до воріт, щоб дізнатися, хто то в таку негоду подорожує.</p>
	<p>За брамою стояла дівчина, як виявилося пізніше, принцеса. А який же в неї був вигляд! Вода збігала по її косах, по платтю, на кінчики туфельок, які так уже забруднилися, що й не видно було, якого вони кольору. Коли дівчина переступила поріг палацу, то повідомила короля та королеву, що вона принцеса.</p>
	<p>— Про це ми вже самі дізнаємося, — сказала дівчині королева і вийшла із зали.</p>
	<p>Королева поспішила до спальні, в якій мала спочивати незнайомка і наказала служниці принести горошину. Королева власноруч поклала маленьку горошину на дошку ліжка і з допомогою служниці намостила на ліжку ще двадцять матраців. У цій кімнаті дівчина мусила провести ніч. Вранці її спитали, як вона спала.</p>
	<p>— Ой, дуже погано! — відповіла вона. — Цілісіньку ніч я не стулила очей. Щось тверде було у моєму ліжку, тепер все тіло болить. Просто страх, як болить!</p>
	<p>Тоді всі зрозуміли, що ця дівчина, яка потрапила до їхнього королівства в таку негоду, виявилася справжньою принцесою. Вона відчула малесеньку горошину через таку кількість матраців! Здивувалися всі, і король, і королева, і принц, і служники. Але найбільше задоволений був саме принц, тому, що він нарешті знайшов собі наречену.</p>
	<p>У королівстві святкували пишне весілля. Принц і принцеса були щасливими молодятами. А що ж з горошиною?! Вона потрапила в музей королівства, де й зараз знаходиться, якщо її ніхто не взяв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (5154). Принцеса на горошині. СУС —. Записано 2008 року. Лисак Олена Андріївна (1947). Черкаська область, Монастирищенський район, Сатанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Принцеса на горошині <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі один принц. Захотiлося оженитися на справжнiй принцесi, але тільки на справжній. Він об’їхав увесь світ, щоб знайти собі наречену, але так i не знайшов.</p>
	<p>Принцес було скільки завгодно, але він ніяк не міг дізнатися, справжні вони чи ні. Усім їм чого-небудь не вистачало. I от принц повернувся додому засмучений. Дуже вже йому хотілося знайти справжню принцесу.</p>
	<p>Якось увечері пішов великий дощ. Раптом хтось постукав у двері i старий король пішов відмикати. За дверима стояла принцеса. Але у якому вона була виді! Вода стікала по волоссю i сукнi. I вона ще запевняла, що вона справжня принцеса!</p>
	<p>«Ну, це вже ми перевіримо», — подумала стара королева, але нічого не сказала i пішла в спальню. Там вона скинула з ліжка ковдру i простирадла, а на них поклала горошину. Прикрила її дванадцятьма матрацами, а поверх матраців накидала ще дванадцять перинок з гагачого пуху. На це ліжко поклали принцесу i там вона пролежала всю ніч. Вранці запитали, як вона спала. Принцеса вiдповiла:</p>
	<p>— Дуже погано, я майже цілу ніч очей не зімкнула. Один бог знає, що таке потрапило до мене в ліжко. Я лежала на чомусь твердому, i тепер у мене все тіло в синцях.</p>
	<p>Отут усі зрозуміли, що це справжня принцеса. Адже вона лежала на дванадцятьох матрацах i дванадцятьох перинках, а все таки відчувала горошину. Настільки чутливою могла бути тільки справжня принцеса. Тоді принц оженився на ній. Він нарешті не сумнівався, що знайшов справжню принцесу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (7156в). Принцеса на горошині. Записав Яковлев Володимир 2009 року. Сущенко Валентина Петрiвна (1952). Дніпропетровська область, Самарський район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
