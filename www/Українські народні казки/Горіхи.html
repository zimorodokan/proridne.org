<!--#include virtual="/-/inc/general__page_start.inc" -->
<title>Горіхи ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Горіхи» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Горіхи.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Горіхи <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Не за високими горами, не за глибокими морями, а тут, у нашій славній Україні, на своєму обійсті посадив господар маленький саджанець горіха. Доглядав його, поливав, на зиму втеплив коріння листям. А матінка-зима вкрила все пухкою білою ковдрою. За декілька років із маленького саджанця горіх перетворився на молоде могутнє дерево. Весною зацвів і ріденько вкрився плодами-горішками.</p>
	<p>Восени горішки дозріли, потріскались і попадали під дерево. Господар визбирав перший урожай горіхів і почастував ними родину та сусідів. А один горішок закотився метрів зо три від дерева та й перезимував зиму. А весною проріс горішок молоденьким паростком.</p>
	<p>Шелестить старий горіх листячком поскрипує гілками, ніби дякує своєму господарю за подароване життя. А господар у спекотну днину полюбляє перепочити в тіні густої горіхової крони. Часом він поєднує відпочинок із клепанням коси. І тоді під горіховою красою чути дзвінкіт: тук-тук, тук-тук, тук-тук. А молоденький горіх росте собі із батьком-горіхом і говорить:</p>
	<p>— А мені нікому не треба дякувати за подароване життя. Я сам собі виріс.</p>
	<p>— Схаменися, синку, не будь зазнайкою, — говорить йому батько-горіх, — ти перш за все повинен дякувати мені за своє життя. Я народив горішки і один із них дав тобі життя. Першої осені я прикрив тебе своїм листям, на тобі було занадто мало листячка. А дбалий господар ще й підгорнув листя до твого стовбура та вкутав його.</p>
	<p>Та на зазнайку це не вплинуло. Він самовпевнено ріс, витягувався та до старого горіха так і не дотягся. За його зазнайство та зарозумілість послала йому природа тінь від вищого горіха. Стовбур молодого горіха витягувався, ніби хотів вирватися з-під тіні горіха-батька, та дарма. Така легковажна зарозумілість нікому не була на користь.</p>
	<p>Ось і казочці кінець, а хто слухав той молодець. Вам казка а мені бубликів в’язка. Намотайте собі на вус і будьте чемні та слухняні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39 (7189). Горіхи. СУС —, новотвір. Записала Ніколенко А. 2009 року. Гречко А. М. Дніпропетровська область, Магдалинівський район, Минівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
