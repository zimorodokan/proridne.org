<!--#include virtual="/-/inc/general__page_start.inc" -->
<title>Питух і пан ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Питух і пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Питух і пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Питух і пан <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі пан, і поїхав він у гості. Приїжджає в одне село. А там живе дід, шо у нього золоті жорна. Ті жорна мелють не муку, а зразу всяку їду. Ото пан попросився ночувати. Як лягли спать, пан устав, схватив ті жорна і ходу з двору. Привіз до себе в дворець. Та і їсть калачі.</p>
	<p>А бідний дід устав утром, а жорна пропали. Став він плакать. А в діда був питух золотий, то він йому каже:</p>
	<p>— Не плач, діду, принесу я тобі назад жорна.</p>
	<p>Та й полетів. От прилітає він до панського двору, вилетів на забор та й кричить:</p>
	<p>— Кукуріку! Оддай, пане, жорна!</p>
	<p>Почув те пан та й каже своїм слугам:</p>
	<p>— Киньте його в колодязь!</p>
	<p>Кинули питуха слуги в колодязь, а він там каже тихенько:</p>
	<p>— Пий, перо, воду. Пий, перо, воду.</p>
	<p>Перо всю воду й випило. Вилетів питух оп’ять на забор та й кричить:</p>
	<p>— Кукуріку! Оддай, пане, жорна!</p>
	<p>А пан каже слугам:</p>
	<p>— Киньте його у піч!</p>
	<p>Кинули слуги питуха у піч, а питух каже:</p>
	<p>— Лий, перо, воду, Лий, перо, воду.</p>
	<p>Вилило всю воду перо і потушило в печі огонь. Вилетів питух на забор та й знов кричить:</p>
	<p>— Кукуріку! Оддай, пане, жорна!</p>
	<p>Пан злякався, та й каже:</p>
	<p>— Одрубайте йому голову.</p>
	<p>Винесли слуги сокиру, а питух підлетів, ухватив ту сокиру і поніс її прямо в дім до пана:</p>
	<p>— Кукуріку! Оддай, пане, жорна!</p>
	<p>Пан тоді злякався і жорна оддав, бо думав, шо йому питух голову одрубає. Прилетів питух додому із жорнами. Дід радий. Стали вони тоді молоть собі та жить — поживать, добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>270 (7408). Питух і пан. СУС 715А. Записала Бойко Сюзанна 2009 року. Лещенко Сергій Вікторович (1978). Дніпропетровська область, Криворізький район, Гейківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
