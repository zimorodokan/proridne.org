<!--#include virtual="/-/inc/general__page_start.inc" -->
<title>Чарівна яблуня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чарівна яблуня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна яблуня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна яблуня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У далекому царстві, ще дальшому государстві жили-поживали чоловік та жінка. І була у них дочка. От умерла жінка в цього чоловіка, осталася дочка сиротою. Батько женився другий раз на злій-презлій жінці, ще й з дочкою. І ця мачуха незлюбила чоловікову дочку.</p>
	<p>А в них був бичок, якого дівчатам треба було пасти. Як гоне бабина дочка пасти бичка, так баба не дає їй більше ніякої роботи. Та з хлопцями гуляє, а бичок сам пасеться. А як гоне дідова дочка, так баба льону в’язанку, щоб до вечора перетерла льон, попряла, виткала з нього полотно і принесла додому біле полотно, а вечером ще й сорочок нашила.</p>
	<p>От дідова дочка вигнала бичка на поле, сіла і плаче. Підходе до неї бичок та й питає людським голосом:</p>
	<p>— Чого ж ти плачеш?</p>
	<p>Дівчина і розказала, шо їй мачуха загадала зробить. А бичок і каже:</p>
	<p>— Не переживай, лягай поспи, а як нада буде додому іти, я тебе розбуджу.</p>
	<p>Ось пора вже й додому йти, буде бичок дівчину і каже:</p>
	<p>— Залазь мені у праве вухо, а вилізеш у ліве.</p>
	<p>Зробила так дівчина. Дивиться, а полотно вже готове лежить. Взяла вона те полотно і погнала бичка додому. А бабина дочка побачила те полотно, забрала його у дідової дочки та й показала матері, наче то вона все зробила. Мачуха лає дідову дочку, а свою все вихваляє.</p>
	<p>Одного разу бабина дочка прослідкувала за дідовою та й піддивилася, як полотно само робиться. Побігла до своєї матері і розказала їй усе. Надумали вони бичка зарізать. Почула про це дідова дочка, плаче. А бичок питає:</p>
	<p>— Чого це ти плачеш?</p>
	<p>— Як же мені не плакать, як тебе хочуть зарізати? — каже дівчина.</p>
	<p>— Не плач, — каже бичок, — а як будуть їсти моє м’ясо, то ти не їж, а збери всі мої кісточки і закопай під двором за воротами.</p>
	<p>Дівчина так і зробила, а на весну зійшла там яблунька і стала дуже-дуже бистро рости. От виросла яблуня, зацвіла, виросли на ній яблука. Підійшла до яблуні бабина дочка, хотіла яблук нарвать, а деревина гілки високо піднімає. Не може бабина дочка собі яблучко вирвать. А дідова дочка як підійде, то яблуня гілки аж до землі нахиляє, і рве дівчина яблука, скільки захоче.</p>
	<p>Одного разу їхав мимо їхнього двору красивий молодий хлопець на вороному коні, захотів вирвать собі яблучко, а яблуня й підняла гілки вгору. Він і не може нічого вирвать. Почав він гукать:</p>
	<p>— Хто мені яблуко достане, то на тому я й женюся.</p>
	<p>Прибігла бабина дочка скакала, скакала і на яблуню залазила, а яблука так і не зірвала. Посходилися люди, ніхто не може яблук нарвать. Погукали дідову дочку. Їй яблуня враз гілки опустила і дала яблук. Дівчина вирвала яблуко, дала його хлопцеві. Він підхватив її на свого коня та й повіз до себе. Там вони поженилися і стали жить-поживать та добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>229 (7474). Чарівна яблуня. СУС 511. Записала Падалко Віта 2009 року. Ліжник Варвара Андріївна (1921). Дніпропетровська область, Покровський район, Кривобокове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
