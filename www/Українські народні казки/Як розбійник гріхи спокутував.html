<!--#include virtual="/-/inc/general__page_start.inc" -->
<title>Як розбійник гріхи спокутував ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як розбійник гріхи спокутував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як розбійник гріхи спокутував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як розбійник гріхи спокутував <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі розбійник. Ходив він дванадцять літ по світу, щоб хтось із попів наклав на нього покаяння за гріхи. А який не погодиться, того він і вбивав. Так за дванадцять років вбив він дванадцять попів. Прийшов до тринадцятого, щоб той наклав покаяння, і нахваляється, що стільки попів убив. Злякався піп і говорить:</p>
	<p>— Ну, накладу я на тебе покаяння. Йди, — говорить, — до мене в садок, росте там яблуня з сімома паростками. Ти зрубай її, посічи на дрібнесенькі шматочки, підпали і поклади зверху руки по лікоть, а ноги по коліна.</p>
	<p>Розбійник так і зробив, обгоріли в нього руки й ноги. Потім приносить йому піп мідного горщика і говорить:</p>
	<p>— На тобі, носи в ньому дванадцять літ воду і поливай яблуню, поки вона не виросте і не вродить.</p>
	<p>І лазив розбійник навколішки дванадцять літ, усе носив воду та поливав яблуню. Минуло дванадцять років, загоїлись у нього руки та ноги. Прийшов розбійник до попа і розказує, що яблуня так вродила, що навіть гілки довелось підпирати. Піп йому і говорить:</p>
	<p>— Тепер іди і потруси її дванадцять разів, та тільки так, щоб всі яблука до одного попадали, тоді всі гріхи свої спокутуєш.</p>
	<p>Потрусив розбійник яблуню дванадцять разів, так яблука і попадали, тільки два й лишилось. Питається розбійник у попа:</p>
	<p>— Що воно за знак, що всі яблука обпали, а двоє лишилось?</p>
	<p>Піп пояснює:</p>
	<p>— То батькові й материні гріхи. Щоб спокутувати гріх батька-матері, ти йди до мене в найми на цілий рік овець пасти.</p>
	<p>Розбійник погодився. Ось іде він одного разу біля цвинтаря, бачить, ходить чоловік з палицею і тикає нею в могилки.</p>
	<p>— Піднімайтесь, — говорить, — собачі діти, та йдіть на панщину!</p>
	<p>Розбійник підійшов і питається:</p>
	<p>— Ти що тут робиш?</p>
	<p>Той мовчить. Ударив він його гирлигою та й убив. Погнав годі до попа овець і розповідає, що вбив людину.</p>
	<p>— Яку? — питається піп.</p>
	<p>Розбійник і розповів. Піп послухав та й каже:</p>
	<p>— Ти тепер взагалі всі свої гріхи спокутував і безгрішним став, бо вбив людину, яку і земля не приймає. Той чоловік був у пана управителем та дуже над людьми збиткувався. А більшого гріха, ніж він чинив, на світі й не було.</p>
	<p>І відпустив піп розбійника.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8 (5067). Як розбійник гріхи спокутував. СУС порівн. 756в. Записав Бондаренко Євген (10 клас) 2008 року. Руденко Катерина Яківна (1943). Черкаська область, Христинівський район, Ватутіне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
