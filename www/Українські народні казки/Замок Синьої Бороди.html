<!--#include virtual="/-/inc/general__page_start.inc" -->
<title>Замок Синьої Бороди ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Замок Синьої Бороди» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Замок Синьої Бороди.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Замок Синьої Бороди <br><span class="article__headerDescription">Українська народна казка Закарпаття</span></h1>
	<p>Був собі Синя Борода. У нього був замок, а в тому замку дванадцять кімнат. Задумав Синя Борода женитися та найшов молоду жіночку, і дав їй ключі від дванадцяти кімнат, і каже так:</p>
	<p>— У всі кімнати йди, а в дванадцяту не йди.</p>
	<p>Та й лишив її Синя Борода саму в замку й пішов. А молода жінка подумала: «Що він забороняє іти в дванадцяту кімнату?» Її то поінтересовало — подивитись. Зайшла вона в ту кімнату та нараз впудилася. Впудилася, бо там повно крови було. І ключі впали там, у тоту кров.</p>
	<p>Вимила вона ключі, замкла дванадцяту кімнату, айбо всі ключі обмилися, а з того ключа, що від дванадцятої кімнати, не відмивається кров.</p>
	<p>Прийшов Синя Борода й зазвідав:</p>
	<p>— Ти була в дванадцятій кімнаті?</p>
	<p>— Нє.</p>
	<p>— Не може бути, а чого ключі немиті. Іди вон і подумай, і тоді скажеш, що там було.</p>
	<p>Пішла вона, постояла мало та зайшла.</p>
	<p>— Ти надумалася, що ти там виділа?</p>
	<p>— Я не була там.</p>
	<p>— А! Іди ще раз.</p>
	<p>Пішла, п’ятнадцять минут побула й так зайшла. І знов сказала, що там не була. І третій раз сказав він їй вийти, і третій раз не прийнялася вона, сказала, що там не була. І він завів її там, у ту кімнату, де вона була, взяв повісив за ногу та притяв їй шию. І стекла кров, і він харчувався тою кров’ю жіночою, той Синя Борода.</p>
	<p>Но нич. Надумався він ще раз женитися. Найшов знов якусь бідненьку дівчину. Привів її та дав ключі від дванадцяти кімнат.</p>
	<p>— Можеш іти в десять кімнат, в одинадцять, а в дванадцяту би-сь не йшла.</p>
	<p>І тота так подумала, як перша: «Чому я там не можу зайти? Та я його жінка.» Інтересовало то її. Зайшла, подивилася, а та перша жінка висить. Вона впудилася, ключі впали. Вона підойняла ключі, вмила, айбо той дванадцятий ключ не відмився.</p>
	<p>Прийшов Синя Борода.</p>
	<p>— Ти була, — каже, — в дванадцятій кімнаті?</p>
	<p>— Не була.</p>
	<p>— Не може бути. А чого ключ в крови?</p>
	<p>— Я не була.</p>
	<p>— Іди вон подумай.</p>
	<p>Пішла й ця й так подумала, і другий раз пішла. А як третій раз сказала вона, що там не була, завів він її туди, повісив за ногу і відтяв голову.</p>
	<p>Дев’ять жінок мав Синя Борода й всі там повісив, і взяв нарешті бідну сироту, що ні вітця, ні мами не мала, а брат у армії був. Но й що? Передав і їй Синя Борода всі ключі.</p>
	<p>— Іди в одинадцять кімнат, а в дванадцяту би-сь не йшла.</p>
	<p>І тоту молоденьку жіночку покортіло подивитися. Зайшла вона, а там жінки висять. Впудилася жінка, руки стряслися, ключі впали. Взяла підойняла ключі, обмила, айбо той, від дванадцятої кімнати, не відмився.</p>
	<p>Прийшов Синя Борода.</p>
	<p>— Ти була там?</p>
	<p>— Нє.</p>
	<p>— А-а-а. А ключі чого не обмиті? Іди вон, десять минут побудь і скажеш, що ти там виділа.</p>
	<p>Пішла вона вон, побула там, зайшла.</p>
	<p>— Ти була там?</p>
	<p>— Не.</p>
	<p>— А-а-а. А ключі чого в крові? Іди ще на п’ятнадцять минут.</p>
	<p>А він того ножа точить. Пішла вона й через п’ятнадцять минут вернулася.</p>
	<p>— Ти подумала, що там є?</p>
	<p>— Я там не була.</p>
	<p>— Но ще йди вон, подумай. Це вже послідній раз.</p>
	<p>А вона вийшла вон, впала навколішки, щиро помолилася богу:</p>
	<p>— Господи мій, порятуй мене. Братку золотий, прийди з тої армії і визволь мене з біди! Аби я осталася живою.</p>
	<p>І так бог наказав, що брат її у вітру на кони прилетів із армії, скочив через мур та й до хиж. Синя Борода гадав, що то вона. А брат підскочив і відтяв Синій Бороді шию.</p>
	<p>І остався замок тій бідненькій сироті, і наша казочка кончилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 11 вересня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
