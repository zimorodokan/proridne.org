<!--#include virtual="/-/inc/general__page_start.inc" -->
<title>Покута ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Покута» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Покута.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Покута <br><span class="article__headerDescription">Українська народна казка Бойківщини</span></h1>
	<p>Мала мама сина, син оженився й пішов до війська. І написали йому товариші, що його жінка полюбила іншого. Вирішив він приїхати додому і провірити. А на той час до його жінки приїхали його батьки, приїхали в гості до свої невістки. Невістка поклала їх спати, а сама лягла в другій кімнаті.</p>
	<p>А вночі приїхав їх син, хоче провірити, чи є коханок. Увійшов до хати та й пішов до ліжка. Дивиться — в ліжку сплять двоє. Бере шаблю і рубає голови обом за раз. Пішов до другої кімнати, а там спить жінка. Пробудилася і до нього:</p>
	<p>— Ходи, в нас є твої мама й тато. Там у кімнаті сплять. І він розтерявся і зрозумів, що зле зробив.</p>
	<p>Ходив він всюди сповідатися, але нікотрі ксьондзи не давали йому розгрішення. Пішов у монастир, і один монах його висповідав і завдав покуту. Дав йому той монах яблуневу палицю і каже:</p>
	<p>— Неси її на ту гору і там посади. Носи знизу в роті води і підливай її, доки вона ся не прийме.</p>
	<p>Він так зробив, і та палиця приймилася. І виросла з неї яблінь, і вродила. Пішов він сказати про це монахови. Той каже йому:</p>
	<p>— Іди і ту яблінь потряси.</p>
	<p>Він пішов і потряс. Всі яблука впали, а два нагорі лишились. Він знов пішов до монаха, а він каже:</p>
	<p>— Всі гріхи ти спокутував, а за маму й тата — ні. Бери кремінь і губку і креши, доки не запалиш ту яблінь. А як буде вона горіти, то впади в той вогонь і згориш. Лише так ти спокутуєш свої гріхи.</p>
	<p>Так він і зробив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Перегінське, Рожнятівського району, Івано-Франківської області 24 жовтня 1996 року Попович Софія Григорівна (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Покута <br><span class="article__headerDescription">Українська народна казка Гуцульщини</span></h1>
	<p>Один чоловік убив тата, маму, сестру й брата палицею з яблінки. І пішов до ксьондза, аби йому дав за це покуту, аби він спокутував гріхи. А ксьондз сказав, що за такі великі гріхи він не годен йому дати покуту. І відослав його до владики. Владика йому теж так сказав: за такі діла він не годен дати покуту. І відослав його до старого ксьондза, котрий уже службу не правив. А той ксьондз йому сказав:</p>
	<p>— Підемо в ліс і там я тобі дам покуту.</p>
	<p>Пішли вони в глибокий ліс і найшли там поляночку. І сказав йому ксьондз:</p>
	<p>— Пхай ту яблінкову булаву в землю. І мисчинкою з волоського горіха носи воду і поливай. Коли цися палиця пустить лист, зацвите і вродить яблука, тоді буде тобі відпущено гріх.</p>
	<p>І так він зробив.</p>
	<p>Ідуть люди одної осени через ліс — яблука пахнуть. Ксьондз уже ніби й забув за ту покуту. І аж тоді нагадав, як учув яблука. А той сидить під яблінкою, сивий-сивий. Ксьондз сказав йому потрясти яблінку, аби яблука впали. Він потряс, яблука впали, а чотири лишилися на яблінці. А ксьондз каже:</p>
	<p>— Лізь на яблінку, рви тих чотири яблука, і буде твоя покута скінчена.</p>
	<p>Урвав він тоти яблука, і покута була скінчена, і він пішов геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 8 березня 1984 року Підгородецький Микола Матвійович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
