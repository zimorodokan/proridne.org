<!--#include virtual="/-/inc/general__page_start.inc" -->
<title>Названий батько ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Названий батько» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Названий батько.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Названий батько <br><span class="article__headerDescription">Українська народна казка Полтавщини</span></h1>
	<p>Жили собі три брати і не було в них ні батька, ні матері. А дома теж не було нічого, ні худоби, ні навіть хати. От вони й думають: підемо до когось у найми. Ідуть по дорозі і думають: «Якби нам бог дав хорошого хазяїна». Ідуть та й ідуть, а їм назустріч іде дід, старий-старий, та й питає:</p>
	<p>— Куди ви йдете?</p>
	<p>А вони й відповідають:</p>
	<p>— Та хочемо до когось у найми піти.</p>
	<p>— А хіба у вас нема ні хазяйства, нічого?</p>
	<p>А вони відповідають:</p>
	<p>— Нема нічого, якби до хорошого чоловіка в найми піти, ми б йому по правді робили і любили, як рідного батька .</p>
	<p>— Добре, — відповів дід, — ви мені будете за синів, а я буду вашим батьком. Якщо ви мене будете слухати, то я з вас людей пороблю, і щоб ви жили і з правдою не розминалися.</p>
	<p>І от вони ідуть додому по темному лісі. Ідуть, ідуть, тоді й бачать хатку красиву, біленьку, з вишневим садочком, красними квітами обсаджені, а з тієї хати виходить гарна дівчина, а сама як квіточка. Глянув на неї старший брат та й каже:</p>
	<p>— Коли б мені цю дівчину посватати, та щоб були в мене воли та корови.</p>
	<p>А дід-батько й каже:</p>
	<p>— Ну добре, ходім сватати. Будуть у тебе і воли, і корови.</p>
	<p>І посватав названий батько старшого брата і той зостався там. Ідуть уже втрьох, ідуть і бачать, що стоїть хатка красива, ставок і млин.</p>
	<p>От каже середній брат:</p>
	<p>— Якби мені таку дівчину і млин, я б з нього ніколи не виходив, робив хліб і всім вбогим людям роздавав.</p>
	<p>І зостався там середній брат. От ідуть уже вдвох, коли бачать, хатка вбога стоїть, а біля неї дівчина така красива, як ясна зіронька, але убога, що латка на латці.</p>
	<p>— Якби мені цю дівчину в дружини, то робили б ми, і хліб, і воли б у мене були, і про вбогих людей піклувалися.</p>
	<p>— Ну добре, тільки про правду не забувай.</p>
	<p>Оженив і третього. Та й пішов собі дід додому. А через який час думає: «А чому б мені не піти та не провідати своїх синів?». От іде собі до старшого сина. Прийшов та й говорить:</p>
	<p>— Дайте мені хоч трішки хліба перекусить.</p>
	<p>А син і говорить:</p>
	<p>— Ти ще не дуже старий, сам можеш собі на хліб заробити.</p>
	<p>Обернувся та й пішов. Коли бачить — загорілася їхня хата. Думає: «Піду до середнього». Прийшов та й говорить:</p>
	<p>— Дай, будь ласка, мені хоч трішки хліба.</p>
	<p>А він говорить:</p>
	<p>— Нема у мене хліба, ще сам собі муки не намолов.</p>
	<p>Пішов собі далі, коли бачить його хата загорілася і млин. «Ну, — думає, — піду до меншого сина, може, той мені трішки хліба дасть». Прийшов та й говорить:</p>
	<p>— Сину мій, дай мені хоч трішки хліба.</p>
	<p>А менший син говорить:</p>
	<p>— Заходь до нашої хатинки, там тебе жінка нагодує.</p>
	<p>Зайшов до хати, а там стоїть жінка та й говорить:</p>
	<p>— Сідайте.</p>
	<p>Нагодувала його, принесла з комори одежу, а коли переодягала його, то побачила на грудях шрам та й запитала:</p>
	<p>— А що це у вас за шрам?</p>
	<p>А він і відповів:</p>
	<p>— Це шрам, від якого я скоро можу померти.</p>
	<p>— О Боже, — відповіла жінка, — і ніяких ліків нема?</p>
	<p>— Є, — відповів старий.</p>
	<p>— А які:</p>
	<p>— Та потрібно, щоб сам хазяїн підпалив свій будинок, і щоб усе згоріло, а потім тим попелом посипати цю рану. Але ніякий добрий чоловік цього не зробить.</p>
	<p>Жінці і чоловікові стало його дуже жаль і вони згодилися. Чоловік сказав, щоб жінка виносила дітей, і вони підпалили свій будинок.</p>
	<p>А жінка відповіла, що другий будинок можна нажити, а друге життя уже не наживеш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>259 (5034). Названий батько. СУС —, низка варіантів. Записано 2008 року. Рева Людмила Григорівна (1952). Полтавська область, Семенівський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Названий батько <br><span class="article__headerDescription">Українська народна казка Полтавщини</span></h1>
	<p>Жили чоловік і жінка. Жили бідно, але були совісні, трудолюбиві, привітні до людей. Виростили трьох синів, добре їх виховали.</p>
	<p>Прийшов час,батьки померли, і залишилися сини самі. Коли мати помирала, то гукнула синів і сказала:</p>
	<p>— Будьте совісні, до старшого й меншого уважні й привітні.</p>
	<p>Сумно їм стало без батьків і пішли вони шукати щастя. Йшли довго-довго, і якось їм стрітився дідусь старенький. Привітались вони, низько по-клонившись до нього. А той дідусь їх і питає:</p>
	<p>— Діти, де ви йдете? Хто ви такі?</p>
	<p>— Ми йдем у світ шукати щастя. У нас померли батьки, ми сироти. Будьте нам названим батьком!</p>
	<p>І пішли вони вже вчотирьох. Пройшли багато шляху, коли бачать — розкинулось село, на краю стоїть гарна хатина, а біля неї ходить дівчина, гарна, чепурна, в червоному намисті. Старший брат і каже:</p>
	<p>— От якби мені засватати цю дівчину, то ми б так гарно господарювали.</p>
	<p>— Ну що ж, коли твоє бажання, то так і зробимо.</p>
	<p>Посватали ту дівчину, потім відгуляли весілля. Старший брат залишився. А ці троє пішли далі.</p>
	<p>Йшли вони довго-довго, коли бачать знову якесь село. Зайшли вони в те село, і бачать стоїть хата, гарна, чиста, вибілена. По двору ходить дівчина, красива та хороша. От середній брат і каже:</p>
	<p>— Оце якби мені посватати цю дівчину, то я б щасливий був.</p>
	<p>Сталось як бажалось. Відгуляли весілля, залишився і цей брат. А ці двоє пішли далі.</p>
	<p>Ідуть довго-довго, бачать стоїть хата у садочку, а там стоїть хороша-прехороша дівчина, тільки бідненька і таке ж було й господарство. Найменший брат і каже:</p>
	<p>— От якби мені засватати цю дівчину, то ми б жили щасливо.</p>
	<p>Справили весілля, і найменший брат лишився. Пішов названий батько сам, наказавши кожному із синів жити по совісті, не лінуватись.</p>
	<p>Пройшов час, і батько вирішив подивитися, як сини живуть. От прийшов він до старшого сина. Глянув — господарство доглянуте і сам заможній, жінка — господиня добра. Перекинувся він старцем. Прийшов у двір і просить милостиню. Син не дав нічого, а жінка навіть вигнала з двору.</p>
	<p>Вийшов він сумний, відійшов трохи, а потім озирнувся, і те хазяйство взялося вогнем.</p>
	<p>Пішов далі названий батько до середнього сина. Цей теж добре веде господарство. Попросив милостиню батько, перекинувшись знову старцем, і тут не дали нічого, вигнали з двору. Вийшов дід тихенько з двору, відійшов трохи, оглянувся на господарство, і воно враз спалахнуло полум’ям.</p>
	<p>— Піду до найменшого сина, чи той знайшов щастя? — каже батько.</p>
	<p>Приходить до хати, бачить господарство хоч і бідне, але чепурненьке. Зайшов він у двір, як і раніше перекинувшись старцем, а жінка найменшого</p>
	<p>сина каже:</p>
	<p>— Заходьте до хати, відпочиньте.</p>
	<p>Пригостила його обідом, потім постелила постіль. Коли дідусь відпочивав, господиня побачила у нього велику рану на грудях.</p>
	<p>— Що це за рана, дідусю? Чи немає якихось ліків від неї?</p>
	<p>— Це рана така, що якщо хтось підпалить своє господарство і як згорить воно, потрусити тим попелом, тоді вона заживе.</p>
	<p>Погукала жінка чоловіка і стала казати за дідову рану. Він усе зрозумів, Забрали вони дітей і запалили будинок разом з усім пожитком. Зібрали потім попіл, потрусили на рану — рана справді загоїлась.</p>
	<p>Дідусь подякував, що врятували його. Не встиг він договорити, як все синове господарство стало на місце, і було воно ще гарнішим, ніж раніше.</p>
	<p>А був це не простий дідусь, а чарівник. Він вивірив, чого навчилися сини і хто справді знайшов щастя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>287 (7118). Названий батько. СУС —, низка варіантів. Записано 2009 року. Папка Олена Олександрівна (1939). Полтавська область, Великобагачанський район, Зугрес</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Названий батько <br><span class="article__headerDescription">Українська народна казка Чернігівщини</span></h1>
	<p>Зосталися три брати сиротами, ні матері, ні батька. А вдома нічого в них не було, от і пішли найматися. Іде по дорозі дід старий, борода біла. Зустрів братів та й питає:</p>
	<p>— Куди це ви, діти, йдете?</p>
	<p>— Найматися.</p>
	<p>— Хіба у вас свого хазяйства нема?</p>
	<p>— Нема, — кажуть, — от якби до доброго чоловіка в найми попасти, то ми б йому по правді служили і за рідного батька його мали.</p>
	<p>Тоді дід і каже:</p>
	<p>— Якщо так, то будьте мені синами, а я вам — батьком. Слухайте мене, то вас я в люди виведу, навчу, як жити, щоб з правдою не розминатися.</p>
	<p>Послухали вони того діда та й пішли за ним. Коли бачать, аж стоїть хатка чепурна, а з неї вибігає дівчина гарна, як квіточка. От пішли вони сватати ту дівчину за старшого брата.</p>
	<p>Відгуляли весілля і залишився старший брат хазяйнувати, а ті два пішли з дідом далі. Наказав дід старшому братові, щоб з правдою не розминався.</p>
	<p>Ідуть, коли знову стоїть хата, а коло неї млин, і ставок, і дівчина хороша.</p>
	<p>Посватали її за середнього брата та й відгуляли весілля. Каже йому дід:</p>
	<p>— Живи, синку, щасливо, та не забувай за правду.</p>
	<p>Ідуть далі, коли бачать, стоїть хатка вбога, а біля неї дівчина, як зірочка. Оженив на ній дід наймолодшого сина, наказав і йому за правду не забувати та й пішов собі.</p>
	<p>Живуть брати. Старший розбагатів, та скупий став такий, що страх. Середній теж розбагатів, наймитів найняв. А найменший так собі живе. Коли має, то й з людьми поділиться, а нема, то й так буде.</p>
	<p>Вертається дід-батько подивитися, як його сини живуть, чи з правдою не розминаються. Приходить до найстаршого брата старим старцем і просить шматок хліба. А той каже:</p>
	<p>— Не такий ти ще й старий, можеш собі заробити.</p>
	<p>Одійшов дід з версту, оглянувся, а все добро так і запалало. Пішов він до середнього брата, а той у млині сидить. Попросив дід борошна, бо нема чого їсти, а той каже:</p>
	<p>— Я ще й собі не намолов. Багато вас таких тут вештається.</p>
	<p>Одійшов дід, оглянувся і все згоріло. Приходить він до третього сина. А той живе бідно, хатка невелика, але чистенька. Попросив дід шматочок хліба. Запросив син його до хати, а жінка як глянула, що він такий обдертий, то аж руки заломила. Дала йому чиста одежину, дивиться, а на грудях у діда рана велика.</p>
	<p>— А від чого у вас така рана велика? — питають у діда.</p>
	<p>— Це рана, від якої мені скоро смерть буде. Якби знайшовся хазяїн, який підпалив би своє майно, а тим попелом присипав мені рану, то вона б і загоїлася. Та нема такої людини на світі.</p>
	<p>Повиносили тоді чоловік з жінкою з хати дітей. Глянув чоловік на хату і шкода йому стало, а глянув на чоловіка, то аж серце крається. Взяв та й підпалив. Так ураз полум’я здійнялося, а на місці хати з’явилася нова та гарна. А дід тільки посміхається.</p>
	<p>— Бачу синку, що тільки ти з правдою не розминувся. Живи щасливо!</p>
	<p>Тоді чоловік впізнав свого названого батька, кинувся до нього, а той пропав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>210 (5264). Названий батько. СУС —, низка варіантів. Записала Шакун Ірина 2008 року. Шакун Уляна Григорівна (1940). Чернігівська область, Менський район, Гусавка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
