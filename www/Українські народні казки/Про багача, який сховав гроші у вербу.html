<!--#include virtual="/-/inc/general__page_start.inc" -->
<title>Про багача, який сховав гроші у вербу ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про багача, який сховав гроші у вербу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про багача, який сховав гроші у вербу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про багача, який сховав гроші у вербу <br><span class="article__headerDescription">Українська народна казка Закарпаття</span></h1>
	<p>Жив раз дуже багатий чоловік-газда. Добре ґаздував, годував много худоби і мав много грошей, але гроші ховав у вербу.</p>
	<p>Раз прийшла страшна буря з громами, блискавицями, і пропало ґаздівство багача. Грім убив і жону, і дітей. Залишився чоловік без копійки. То що знав чинити? Рушився в жебри.</p>
	<p>Люди говорять йому:</p>
	<p>— Чоловіче, чого ти, здоровий, сильний, не хромий, не сліпий по жебрах ходиш?</p>
	<p>— За те, бо я був такий багатий, що нікуди було гроші складати, і я ховав гроші у вербу. І все пропало нараз, одним махом.</p>
	<p>А вербу, куди багач складав гроші, повінь понесла на одне поле і тут довго стояла.</p>
	<p>Хазяїн поля увидів величезну колоду і зрадувався:</p>
	<p>— Ну, буде досить дров.</p>
	<p>І прийшов на поле з возом, ї почали різати колоду. Ріжуть, ріжуть і щось загарчало.</p>
	<p>— Напевно, рінь попала в дупло. Подивилися, а там повно золота-срібла! І став хазяїн поля великим багачем.</p>
	<p>А той, від кого грім побив усе ґаздівство, далі ходив по селах жебраючи. Раз припросився на ніч до однієї хижі (а ото була хижа того чоловіка, котрий різав вербу). Кажуть йому:</p>
	<p>— Чому ви жебраєте? Таж ви не сліпий, не хромий?</p>
	<p>— За те, бо я мав велике багатство, таке багатство, що у вербу гроші складав. А нагрянула буря, і все пропало. І вербу вода понесла.</p>
	<p>«Йой, — думає собі чоловік, — та ж це той, котрий збирав гроші, і вони попали мені в руки». І почав радитися з жоною:</p>
	<p>— Що, якби ми з тих грошей дали йому хоч одну частину?</p>
	<p>І насипали повну тайстру золота і поклали на міст, куди мав іти жебрак. А той перед мостом закрив очі і каже:</p>
	<p>— Ба як ото сліпий ходить мостом?</p>
	<p>І перейшов міст з палицею в руках. Тайстра з грішми залишилася на мості.</p>
	<p>Ґазда за ним слідкував і взяв тайстру, приніс до хижі і каже:</p>
	<p>— Тут маєш, жоно, наші гроші. Жебрак не підняв їх з моста.</p>
	<p>А жебрак ходив-блудив по селах і все вертався в ті місця, де його красно прийняли.</p>
	<p>Через рік попав знов до цієї хижі.</p>
	<p>— Не сердіться, що я знову прошуся до вас на ніч.</p>
	<p>— Ми не сердимося. У нас є де переспати. Звідують його:</p>
	<p>— Чи ви на мості не знайшли тайстру?</p>
	<p>— Я ні, бо я пробував переходити міст як сліпий і нічого не видів.</p>
	<p>І челядь думає знову, як би помогти нещасному жебракові. Думали, думали, і ґаздиня надумалася спекти великий хліб-ціповик і покласти в нього повно грошей. Так і зробили. Вранці передали хліб жебракові.</p>
	<p>— Беріть сей ціповик. Буде вам на пару днів що їсти. Жебрак взяв хліб, подякував добрим людям і пішов собі. Іде, іде, іде. Стрітився з калікою без ніг. Дуже пожалів його і подарував йому хліб.</p>
	<p>Газда за ним слідкував, і коли се увидів, дуже розсердився і каже жоні:</p>
	<p>— Більше йому нічого не дамо, бо, напевно, ото багатство не йому суджено.</p>
	<p>— Чому?</p>
	<p>— Та ж подарував хліб з грішми калікові!</p>
	<p>Так і було. Жебрак ходив по світу з цуравою тайстрою. Може, й нині ходить, якщо не вмер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про багача, який сховав гроші у вербу. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 834 — Друкується вперше. У інших казкарів даної збірки варіанти цього сюжету не записано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
