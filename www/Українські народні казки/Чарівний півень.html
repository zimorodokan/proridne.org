<!--#include virtual="/-/inc/general__page_start.inc" -->
<title>Чарівний півень ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Чарівний півень» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний півень.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний півень <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі один розумний бідняк. Він міг завбачити, якою погода буде, якого приплоду від худоби сподіватися і ще багато чого міг угадувати.</p>
	<p>В одного пана вкрали коштовності. Шукали їх, шукали, але не знайшли. Порадили панові розумного бідняка покликати. Привели бідняка. Пан просить його коштовності знайти. Бідняк і каже:</p>
	<p>— Знайти неважко, а що мені за це буде?</p>
	<p>— Дам тобі табун коней, — пообіцяв пан.</p>
	<p>— Добре, — погодився бідняк, — нехай принесуть півня, якого тобі подарували.</p>
	<p>Звелів пан принести півня. Бідняк, щоб ніхто не бачив, намазав півневі голову і шию сажею. Посадили півня одного посеред темної кімнати.</p>
	<p>— Тепер заходьте по черзі, — сказав бідняк панським слугам. — І запам’ятайте: півень чарівний. Якщо злодій погладить його по голові, півень закричить. Ну заходьте скоріше і запам’ятайте: гладити півня треба лівою рукою.</p>
	<p>По одному заходили до темної кімнати панські слуги, пан вуха наставив — слухає. Мовчить півень. Усі слуги пройшли, а півень так і не подав голосу.</p>
	<p>— Ти що, нас дурити надумав? — грізно запитав пан.</p>
	<p>— Постривай, гадаю, це ще не все, — відповів бідняк. — Ану підніміть усі ліву руку.</p>
	<p>Підняли руки, у всіх долоні у сажі, тільки в одного пайового слуги долоня чиста.</p>
	<p>— Він і вкрав, — сказав бідняк.</p>
	<p>Упав слуга на коліна, прощення благає, плаче.</p>
	<p>Звелів його пан різками відшмагати, а біднякові табун коней віддав. Хоч і шкода було, а віддав, побоявся сваритися з таким мудрецем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>226 (5533). Чарівний півень. СУС —. Записано 2008 року. Фідлер Галина Миколаївна (1939). Черкаська область, Кам’янський район, Вербівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чарівний півень <br><span class="article__headerDescription">Українська народна казка Поділля</span></h1>
	<p>Був собі розумний бідняк. Він міг забачити, яка буде погода, якого приплоду від худоби сподіватися, й багато міг угадувати.</p>
	<p>А в одного пана украли коштовності. Шукали їх, шукали і не знайшли. Найкращих ворожбитів питали, та все марно. Порадили пану розумного бідняка покликати. Привели слуги бідняка. Пан велить йому коштовності знайти. Бідняк каже:</p>
	<p>— Знайти неважко. Тільки, що мені за це буде?</p>
	<p>— Дам тобі рокову, — пообіцяв пан.</p>
	<p>— Гаразд, — погодився бідняк, — нехай принесуть мені мого півня.</p>
	<p>Звелів пан принести півня. Бідняк тихенько намастив півневі шию і голову сажею. Посадив півня посеред темної комори.</p>
	<p>— Тепер заходьте по черзі, — сказав бідняк слугам. І пам’ятайте, півень чарівний. Якщо злодій погладить півня по голові, то півень закричить. Ну, заходьте швидше! Гладити його треба лівою рукою.</p>
	<p>Всі почали заходити до комори. Пан сів та й слухає. Мовчить півень. Усі слуги пройшли, а півень мовчить.</p>
	<p>— Ти що, морочити нас надумав? — грізно закричав пан.</p>
	<p>— Почекай, це ще не все. Ану підніміть усі ліву руку!</p>
	<p>Всі підняли руки, тільки один слуга не підняв.</p>
	<p>— Він і вкрав, — сказав бідняк.</p>
	<p>Звелів пан його різками відшмагати, а біднякові корову дав. Хоч і шкода було, але віддав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26 (5978). Чарівний півень. СУС —, новотвір. Записано 2008 року. Резенчук Марта Олексіївна (1923). Хмельницька область, Деражнянський район, Коржівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чарівний півень <br><span class="article__headerDescription">Українська народна казка Полтавщини</span></h1>
	<p>Жив у одному селі художник і так красиво малював, що його малюнки були неначе живі. Коли він малював розквітлу вишню, то навіть бджоли сідали на картину, думаючи що то справжня розквітла вишня.</p>
	<p>Жив у тому селі пан, який змушував селян на свій день народження дарувати йому худобу, птицю, зимові запаси. Кожного року пан брав всього потроху. І коли йому виповнилося сорок років, він послав своїх слуг, щоб ті забрали у селян усіх птахів.</p>
	<p>Так у селі не залишилося жодного півня. Без них вони не могли визначити котра година, коли треба виходити в поле. Тому їхні справи значно погіршилися. І вони попросили художника намалювати півня. Він погодився.</p>
	<p>Наступного дня художник узяв олівець, пензель, став старанно малювати. Він довго був незадоволений своїми роботами. Один малюнок був не такий, інший теж не подобався. І от надвечір митець був зовсім знесилений. Але його останній малюнок півника був готовий. Він був такий гарний, що здавався живим. І зранку все село почуло спів півня. Всі селяни побачили, що то співав намальований півник. Чутка про чарівного птаха долетіла і до пана. Спочатку він думав, що селяни дурять його. Тепер люди знали, що робити і коли виходити в поле. Пан знову послав своїх слуг, щоб ті умовили художника віддати картину. Митець не погодився . Вони обіцяли йому гори золота, діамантів, смарагдів. Але він говорив:</p>
	<p>— Не потрібні мені всі ці скарби.</p>
	<p>— У тебе є останній шанс або відберемо її, — сказали панські слуги.</p>
	<p>Коли художник відмовив, вони зірвали зі стіни картину і з тріумфом поїхали до свого господаря.</p>
	<p>Задоволений пан почав оглядати картину. Півник заспівав. Багач зрадів:</p>
	<p>— Не брехали!</p>
	<p>Малюнок птаха почав клювати нахабу. Розлютований пан звелів слугам спалити картину. Але коли малюнок загорівся, птах злетів із нього, і на хвості загорілося пір’я. Півень літав по палацу із палаючим хвостом. Через годину весь палац був спалений вщент. А пан зі своїми слугами зник.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>161 (4812). Чарівний півень. СУС —, новотвір. Записав Силка Юрій 2008 року. Захарченко Ганна Єфремівна (1929). Полтавська область, Зіньківський район, Левченки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
