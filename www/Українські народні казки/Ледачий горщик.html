<!--#include virtual="/-/inc/general__page_start.inc" -->
<title>Ледачий горщик ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Ледачий горщик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ледачий горщик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ледачий горщик <br><span class="article__headerDescription">Українська народна казка Полтавщини</span></h1>
	<p>Жили чоловік і жінка. Бідно жили, а ще й ледачі були. От чоловік й каже:</p>
	<p>— Звари, жінко, каші.</p>
	<p>— Добре, зварю.</p>
	<p>Зварила кашу, добренну зварила. Поїли, але нікому горшка мить не хочеться. Чоловік і каже:</p>
	<p>— Жінко, помий горщик!</p>
	<p>— Ні, ти помий!</p>
	<p>Ніхто не миє горщика. Ну і добре, так і спать полягали. Але перед тим загадали, що хто вранці перший заговорить, тому і горщик мить.</p>
	<p>Так цілу ніч проспали. Ранок настав. Лежать мовчки, не говорять... Ось і час обідати, а у них ніде не топиться. Люди почали сходиться, подивитися, що сталося. Чоловік п’ять зайшло. А ті все лежать і мовчать.</p>
	<p>Сусіди питають:</p>
	<p>— Що у вас трапилося?</p>
	<p>Вони все мовчать. Стали все село збирать. Що ж з ними сталося, не можуть зрозуміть. Все село зійшлося, повна хата набилась.</p>
	<p>— Ну, що з вами сталося?</p>
	<p>Мовчать.</p>
	<p>— Що ж робить? За попом пошлемо. Що ж з ними?</p>
	<p>За попом послали. Привели отця. Той питає:</p>
	<p>— Що у вас трапилось? Треба вас сповідувати.</p>
	<p>Мовчать. Піп нічого не міг у них допитатися. Мовчать та й годі. Тоді піп і каже:</p>
	<p>— Треба їм оставить людину, щоб пригледіла за ними!</p>
	<p>Якась одна жінка каже:</p>
	<p>— Хочете я останусь, буду за ними приглядати. Так мені і плату треба. Як без грошей будеш жить?</p>
	<p>Піп каже:</p>
	<p>— А ось нове пальто висить на вішалці, то візьми собі за плату.</p>
	<p>Жінка як скочить та як закричить:</p>
	<p>— Не віддам я своє пальто!</p>
	<p>— Тобі, жінко, мити горщик, — каже чоловік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>57 (4658). Ледачий горщик. СУС 1351. Записано Попович М. О. (7 клас) 2008 року. Іволга Ольга Андріївна (1928). Полтавська область, Лохвицький район, Нижня Будаківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
