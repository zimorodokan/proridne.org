<!--#include virtual="/-/inc/general__page_start.inc" -->
<title>Святий Петро і п’яний ☼ Українська народна казка ☼ Народна творчість</title>
<meta name="Description" content="Українська народна казка Буковини «Святий Петро і п’яний» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Святий Петро і п’яний.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Святий Петро і п’яний <br><span class="article__headerDescription">Українська народна казка Буковини</span></h1>
	<p>В давні часи ходив бог з Петром і Павлом по землі. Ішли вони дорогою. Дивляться: біжить скажений пес Петро каже: — Господи, пес скажений, покусає нас А бог йому:</p>
	<p>— Нє, Петре, то його зуби болять. Та й того він роззявив рота і так заслинився.</p>
	<p>Ідуть далі, іде проти них п’яний. А Петро каже:</p>
	<p>— Господи, іде п’яний чоловік, зараз буде бити нас. Бог Петрови:</p>
	<p>— Це не п’яний, це скажений, Петре.</p>
	<p>П’яний проходив попри них і почав гулюкати, але господь його відвернув.</p>
	<p>Направляється бог прямо до того п’яного чоловіка ночувати. Приходять, хазяїна нема, лиш жінка.</p>
	<p>— Добрий вечір.</p>
	<p>— Добрий вечір.</p>
	<p>— Прийміть нас на ніч.</p>
	<p>— Нема де, та й чоловіка нема дома.</p>
	<p>— На землі нам простелите та й будемо спати, — каже бог. Внесла вона їм соломи, постелила, та й сплять вони. Коли надходи той п’яний.</p>
	<p>— А це що за шарлоття тут спить?</p>
	<p>— Та попросилися люди переночувати, — каже йому жінка.</p>
	<p>— Я їх зараз переночую.</p>
	<p>Пішов п’яний надвір, узяв бука та лови Петра і б’є його, б’є! Набив добре і пішов. А Петро каже богови:</p>
	<p>— Господи, лягайте Ви скраю, а я ляжу посередині, бо він прийде і буде мене знов бити.</p>
	<p>Помінялися вони місцями. А п’яний входи та й каже:</p>
	<p>— Вже я бив цего крайнього, зараз середнього буду бити.</p>
	<p>Та й знов ловить Петра і знов б’є його. Набив Петра вдруге і вийшов знов надвір. Петро каже:</p>
	<p>— Павле, лягай ти в середину, а я з того краю, бо він прийде і до смерти приб’є мене.</p>
	<p>Помінялися вони з Павлом місцями, а п’яний входи знов та й каже:</p>
	<p>— Ну, вже я бив цего крайнього й середнього. Ще того крайнього виб’ю і лягаю спати.</p>
	<p>Та й лови Петра третій раз і знов б’є його. І лягає спати. Встають вони раненько, виходя відти і йдуть. І каже бог Петрови:</p>
	<p>— А що, Петре, хто скажений — пес чи той п’яний?</p>
	<p>— П’яний скажений. Бо він мене так вибив три рази, що я все життя буду пам’ятати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Гвоздівці, Сокирянського району, Чернівецької області 18 лютого 1979 року Ґанґал Федір Кирилович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Святий Петро і п’яний <br><span class="article__headerDescription">Українська народна казка Буковини</span></h1>
	<p>У давні часи ходив бог з Петром і Павлом по землі. Ішли вони дорогою. Дивляться, біжить скажений пес. Петро каже:</p>
	<p>— Господи, пес скажений! Покусає нас.</p>
	<p>— Ні, Петре, то його зуби болять. Та й того він роззявив рота і так заслинився, — каже бог.</p>
	<p>Ідуть далі, іде проти них п’яний. А Петро каже:</p>
	<p>— Господи, іде п’яний чоловік, він може впасти. А бог Петрові:</p>
	<p>— Це не п’яний. Це скажений, Петре.</p>
	<p>П’яний проходив попри них і почав чіплятися, але бог відвернув його.</p>
	<p>І направляється бог просто до того п’яного ночувати. Приходять, а хазяїна нема, лиш жінка.</p>
	<p>— Добрий вечір.</p>
	<p>— Добрий вечір.</p>
	<p>— Прийміть нас на ніч.</p>
	<p>— Нема де. Та й чоловіка нема дома.</p>
	<p>— На землі нам простелите та й будемо спати, — каже бог.</p>
	<p>Внесла вона їм соломи, постелила та й сплять вони. Коли надходить той п’яний.</p>
	<p>— А це що за шарлоття тут спить?</p>
	<p>— Та попросилися люди переночувати, — каже йому жінка.</p>
	<p>— Я їх зараз переночую.</p>
	<p>Пішов п’яний надвір, узяв бука, вернувся та й почав бити Петра. Б’є його та й б’є. Набив добре й пішов. А Петро каже богові:</p>
	<p>— Господи, лягайте вже ви скраю, а я ляжу посередині, бо він прийде і знов буде мене бити.</p>
	<p>Помінялися вони місцями. А п’яний входить та й каже:</p>
	<p>— Вже бив цього крайнього, зараз середнього буду бити. Та й знов починає бити Петра. Набив його вдруге і вийшов надвір.</p>
	<p>Петро каже:</p>
	<p>— Павле, лягай ти всередині, а я з того краю, бо він прийде і доконає мене.</p>
	<p>Помінялися вони з Павлом місцями, а п’яний входить знов та й каже:</p>
	<p>— Ну, вже бив я цього крайнього й середнього. То ще того крайнього виб’ю і ляжу спати.</p>
	<p>Та приступає до Петра третій раз і знову б’є його. Встають бог, Петро і Павло раненько, рушають далі в дорогу. І запитує бог Петра:</p>
	<p>— Ну що, Петре, хто скажений, пес чи той п’яний?</p>
	<p>— П’яний. Бо він мене так вибив три рази, що все життя буду пам’ятати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Святий Петро і п’яниця. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 791. Записано 18 лютого 1979 року в селі Гвіздівцях Сокирянського району Чернівецької області від Федора Кириловича Гангала (1914 року народження, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
