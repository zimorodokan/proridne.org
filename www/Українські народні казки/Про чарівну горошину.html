<!--#include virtual="/-/inc/general__page_start.inc" -->
<title>Про чарівну горошину ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про чарівну горошину» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівну горошину.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівну горошину <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно, як казали старі люди, за царя Панька, коли була ще земля тонка. В одному селі, аж на околиці, стояла приземкувата хатка, вікнами на траву дивилася. Жили там дідусь з бабусею. Дітей у них не було. Не багатіли вони, а раділи тому, що мали. Грибів назбирають, кулешику зварять, уже й добре. А бувало таке, що з хліба на воду перебивалися. Та всі так жили, тому дід з бабою і не журилися.</p>
	<p>Стояла зима. Бабуся підмітала долівку, підняла рядниночку і побачила горошинку.</p>
	<p>— Діду, а поглянь-но, що я знайшла. В нас давно гороху немає. Звідки ж вона взялася?</p>
	<p>— Певно, миші занесли, — відповів дідусь, — хай їй, все одно кулешу не звариш.</p>
	<p>Взяли старі зернятко, прямо в хаті зробили грядочку на глиняній долівці і посадили горошинку. З того часу дід з бабою не переставали дивуватися, бо в хаті почало коїтись щось дивне.</p>
	<p>Росла горошинка не по днях, а по годинах. Поливали її старенькі. Стебло рослинки ставало все міцніше і вже діставало стелі. А згодом і зовсім стелю пробило. Старі вже й не знали, чи боятися їм, що зима в хату через стріху ввійде, чи радіти.</p>
	<p>Поліз дід по стовбурі гороховому на горище і побачив, що він вже через стріху до неба дістає. Заліз дід по стручках до неба, аж раптом почув розмову двох мишей, що сиділи на горошині:</p>
	<p>— Дивні старі, вони й не знають, що за добро в їхній хаті виросло.</p>
	<p>Труснув дід стручок, а з нього посипався горох, що перетворювався в наїдки.</p>
	<p>З того часу зажили дід з бабою, бо щодня сипалися горошинки в хату і на столі з’являлися різні страви. А що старі не скупі були, то скоро все село зажило у достатку і злагоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>32 (7181). Про чарівну горошину. СУС 1960G. Записав Божко Руслан 2009 року. Ткачов Микола Іванович (1939). Дніпропетровська область, Царичанський район, Преображенка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
