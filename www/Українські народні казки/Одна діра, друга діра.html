<!--#include virtual="/-/inc/general__page_start.inc" -->
<title>Одна діра, друга діра ☼ Українська народна казка ☼ Народна творчість</title>
<meta name="Description" content="Українська народна казка Буковини «Одна діра, друга діра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Одна діра, друга діра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Одна діра, друга діра <br><span class="article__headerDescription">Українська народна казка Буковини</span></h1>
	<p>Був собі чабан. Багато років пас вівці. Їдного разу йшов він через поле додому, а цигани десь обікрали церкву і загубили з попа ризи й кадильницю. Чабан то все найшов. Одів ті ризи та й іде через молдавське село. Молдавани побачили його в ризах і подумали, що то піп.</p>
	<p>— Служи в нас у церкві, — кажуть йому.</p>
	<p>Коли ж вони говорять по-молдавськи, а він по-українськи, і він не розуміє їх, а вони його. Молдавани покликали дяка. А дяк умів і так, і так. Поговорили вони, і договорився чабан з людьми, що стане в них попом за три тисячі на рік. Договорився з дяком, що з тих грошей піп буде брати тисячу, а дяк — дві за те, що має вчити попа, бо чабан не вмів ні читати, ні писати.</p>
	<p>Дяк узяв Євангелію, прив’язав до неї такого ж розміру дошку і провертів у тій дошці три дірки. «Піп» мав дивитися на ті дірки і співати: «Їдна діра, друга діра, третя діра-а-а».</p>
	<p>Так прослужили вони два роки. «Піп» співає «Їдна діра, друга діра», хор підхоплює і співає далі, як треба. А молдавани не розуміють, що він про діру співає. На третій рік вернулися в село хлопці з солдатів. В російській армії вони навчилися по-російськи. Послухали в церкві, як піп співає, прийшли додому й говорять батькам:</p>
	<p>— Що це у нас за піп, що лиш за дірки співає?</p>
	<p>Зібралися старші чоловіки, поговорили і вирішили викликати архірея, щоб перевірив попа. Але дяк про це діло дізнався. Має бути архірей! Та й каже дяк «попови»:</p>
	<p>— Біда! Приїде архірей та й зніме тебе з роботи.</p>
	<p>— А що ж робити? — каже.</p>
	<p>— Треба архірейови заплатити. Піп-чабан каже:</p>
	<p>— Я даю дві тисячі. А мені вистачить за три роки й тисячі. Дяк навчив його, як він має співати, коли приїде архірей.</p>
	<p>— Як будеш так співати, то вистав перед два пальці, — каже дяк. Приїхав у церкву архірей і нікому нічого не каже, лиш стоїть межи людьми. Дяк торкнув «попа»: «Вже є архірей». Батюшка-чабан починає співати:</p>
	<p>— Їдна діра, друга діра, третя діра-а-а!..</p>
	<p>Архірей думає: «Я тобі дам «діру». Підеш ти відци». А «піп» далі співає:</p>
	<p>— ...Три роки прослужив, Три тисячі заробив.</p>
	<p>Їдна мені, їдна мені, а дві архірейови-и-и!</p>
	<p>І виставив наперед два пальці! Архірей як це вчув та побачив тих два пальці, то не міг видержати. Вийшов наперед і сказав:</p>
	<p>— Люди добрі! Батюшка у вас отлічний! Такого доброго батюшки в світі більше нема! Побільше б нам таких!</p>
	<p>І ще й зараз служи той «батюшка» в сусіднім селі, в Клошині.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 23 березня 1979 року Танас Іван Олексійович (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
