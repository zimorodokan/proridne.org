<!--#include virtual="/-/inc/general__page_start.inc" -->
<title>Півник і двоє мишенят ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Півник і двоє мишенят» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Півник і двоє мишенят.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Півник і двоє мишенят <br><span class="article__headerDescription">Українська народна казка про тварин</span></h1>
	<p>Жили собі двоє мишенят — Круть та Верть і півник Голосисте Горлечко. Мишенята було тільки й знають, що танцюють та співають. А півник удосвіта встане, всіх піснею збудить та й до роботи береться. Ото якось підмітав у дворі та й знайшов пшеничний колосок.</p>
	<p>— Круть, Верть, — став гукати півник, — а гляньте-но, що я знайшов!</p>
	<p>Поприбігали мишенята та й кажуть:</p>
	<p>— Коли б це його обмолотити...</p>
	<p>— А хто молотитиме? — питається півник.</p>
	<p>— Не я! — одказує одне мишеня.</p>
	<p>— Не я! — каже й друге мишеня.</p>
	<p>— Я обмолочу, — каже до них півник. І взявся до роботи.</p>
	<p>А мишенята й далі граються.</p>
	<p>От вже й обмолотив півник колосок та й знов гукає:</p>
	<p>— Гей, Круть, гей, Верть, а йдіть гляньте, скільки зерна я намолотив!</p>
	<p>Поприбігали мишенята.</p>
	<p>— Треба, — кажуть, — зерно до млина однести та борошна намолоти.</p>
	<p>— А хто понесе? — питає півник.</p>
	<p>— Не я! — гукає Круть.</p>
	<p>— Не я! — гукає Верть.</p>
	<p>— Ну, то я однесу, — каже півник. Узяв на плечі мішок та й пішов.</p>
	<p>А мишенята собі одно скачуть — у довгої лози граються. Прийшов півник додому, знов кличе мишенят:</p>
	<p>— Гей, Круть, гей, Верть! Я борошно приніс. Поприбігали мишенята, пораділи:</p>
	<p>— Ой півничку! Вже тепер тісто треба замісити та пиріжечків спекти.</p>
	<p>— Хто ж міситиме? — питає півник. А мишенята й знов своє:</p>
	<p>— Не я! — пищить Круть.</p>
	<p>— Не я! — пищить Верть. Подумав, подумав півник та й каже:</p>
	<p>— Доведеться мені, мабуть.</p>
	<p>От замісив півник тісто, приніс дрова та й розпалив у печі. А як у печі нагоріло, посадив пиріжки.</p>
	<p>Мишенята й собі діло мають: пісень співають, танцюють.</p>
	<p>Аж ось і спеклися пиріжки, повиймав їх півник, виклав на столі.</p>
	<p>А мишенята вже й тут. І гукати їх не треба.</p>
	<p>— Ох, і голодний я! — каже Круть.</p>
	<p>— А я який голодний! — каже Верть. Та й посідали до столу.</p>

	<figure class="illustration">
		<img class="illustration__image" loading="lazy" decoding="async" src="/-/i/Півник і двоє мишенят — 01.png" alt="ПІВНИК І ДВОЄ МИШЕНЯТ — Українська Народна Казка Про Тварин" title="ПІВНИК І ДВОЄ МИШЕНЯТ — Українська Народна Казка Про Тварин">
		<figcaption class="illustration__caption">ПІВНИК І ДВОЄ МИШЕНЯТ — Українська Народна Казка Про Тварин</figcaption>
	</figure>

	<p>А півник і каже:</p>
	<p>— Стривайте-но, стривайте! Ви мені перше скажіть, хто знайшов колосок.</p>
	<p>— Ти, — кажуть мишенята.</p>
	<p>— А хто його обмолотив?</p>
	<p>— Ти, — вже тихіше відказують Круть із Вертем.</p>
	<p>— А тісто хто місив? Піч витопив? Пиріжків напік?</p>
	<p>— Ти, — вже й зовсім нищечком кажуть мишенята.</p>
	<p>— А що ж ви робили?</p>
	<p>Що мали казати мишенята? Нічого. Стали вони тут вилазити з-за столу, а півник їх і не тримає. Хто ж отаких лінюхів пиріжками пригощатиме?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Півник і двоє мишенят. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Колосок. Українська народна казка, К., 1973., стор. 1—12.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>118 (6518). Півник і двоє мишенят. СУС — 243Е*. Записано 2009 року. Маркова Галина Петрівна (1937). Вінницька область, Калинівський район, Павлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Півник і двоє мишенят <br><span class="article__headerDescription">Українська народна казка Чернігівщини</span></h1>
	<p>Жили-були собі двоє мишенят Круть і Верть. А з ними жив півник Голосисте Горлечко. Мишенята тільки й знали, що танцювати та співати. А півник рано вставав, усіх будив і сам ставав до роботи.</p>
	<p>Одного разу знайшов він у дворі колосок. Став гукати мишенят, щоб вони йшли подивитися. А мишенята прибігли і кажуть:</p>
	<p>— Треба б його змолотити!</p>
	<p>— А хто молотити буде? — питає півник.</p>
	<p>— Не я! — каже одне мишеня.</p>
	<p>— Не я! — пищить інше.</p>
	<p>— Добре, тоді я обмолочу, — відказав півник.</p>
	<p>Приступив він до праці. А мишенята собі й далі гуляють. Знову півник гукає показати, скільки зерна намолотив. Мишенята прибігли і кажуть:</p>
	<p>— Треба б зерно у млин одвезти та муку змолоти.</p>
	<p>— А хто ж повезе? — питає півник.</p>
	<p>— Не я! — каже Круть.</p>
	<p>— Не я! — пищить Верть.</p>
	<p>Узяв півник мішок і пішов у млин. А мишенята граються та скачуть. Прийшов півник із млина та й кличе мишенят:</p>
	<p>— Круть, Верть, подивіться, скільки я муки приніс!</p>
	<p>Миші радіють та кажуть, що треба б тісто місити та пиріжки пекти.</p>
	<p>— А хто ж місити буде? — питає півник.</p>
	<p>Мишенята відмовчуються. Тоді півник сам замісив тісто, напік пиріжків, поклав на стіл. А тут мишенят уже й гукати не треба, самі прибігли.</p>
	<p>— Ох я і голодний! — каже Круть.</p>
	<p>— І я! — підхоплює Верть.</p>
	<p>А півник їм і каже:</p>
	<p>— Стривайте, а хто колосок знайшов, обмолотив, муку намолов, тісто замісив, пиріжки напік?</p>
	<p>— Ти, — тихенько кажуть мишенята.</p>
	<p>— А ви що робили?</p>
	<p>— Нічого.</p>
	<p>Вилізли мишенята з-за столу, а півник їх і не затримував. Бо хто таких ледарів пригощати буде?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>237 (4427). Півник і двоє мишенят. СУС ?. Записано 2008 року. Марченко Олександра Миколаївна (1950). Чернігівська область, Ічнянський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
