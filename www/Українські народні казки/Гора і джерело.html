<!--#include virtual="/-/inc/general__page_start.inc" -->
<title>Гора і джерело ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Гора і джерело» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гора і джерело.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гора і джерело <br><span class="article__headerDescription">Українська народна казка Полтавщини</span></h1>
	<p>Далеко, далеко, туди на схід сонця, на кінці безкрайнього, широкого степу стояла, гордо опираючись головою в небо, висока гора. Уся вона була з твердого, дикого каменю. Була непривітна і недоступна, а на зелений, хвилястий степ, що починався за кілька миль від неї, дивилася з погордою. Гордилася, але одного разу почула, що щось всередині намагається вибитися на ясний світ Божий. Заглянула туди і побачила чисте, погоже джерело. Гора засміялася і погордо сказала:</p>
	<p>— Моєї твердині нічого не вколупало іще споконвіку, а ти, таке мале джерело, хочеш пробитися вгору. Даремна твоя праця, даремна.</p>
	<p>І замовкла. Джерельце не одповідало нічого.</p>
	<p>Пройшли віки, джерельце безперестанно працювало. Одного разу, в ясний весняний день з гори полилася вода, розсипаючи чарівно по каменях свої маленькі-малесенькі бризки. Гора глянула і широко відкрила свої очі: з її твердині сипалася перлами та алмазами вода. Жваво і весело щебетали пташки, і купаючись, пили живу, смачну воду. Степ зазеленів, зазеленіли біля підніжжя перше сипучі піски, на її розліссі простелилася широка дорога.</p>
	<p>Люди, йдучи, зупинялися при річці, пили воду, набирали у барильця і йшли далі.</p>
	<p>Гора, начувшись похвал, стала пишатись тим, що перестала бути неприступною. А вода не пишалася, що пробилась крізь граніт гори, вона вела далі свою роботу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109 (4712). Гора і джерело. СУС —, новотвір. Записали Горобець О. М. і Ящик І. П. 2008 року. Скочко Євдокія Антонівна (1924). Полтавська область, Пирятинський район, Лелеки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
