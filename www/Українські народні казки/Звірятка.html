<!--#include virtual="/-/inc/general__page_start.inc" -->
<title>Звірятка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Звірятка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звірятка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звірятка <br><span class="article__headerDescription">Українська народна казка Кіровоградщини</span></h1>
	<p>Коло лісу стояла хатинка: чепурненька, гарненька. В ній жили Мишка, Горобчик, Песик і Млинець. Мишка збирала гілочки, топила піч. Горобчик — ягоди, корінці в лісі знаходив. Млинець варив борщ, вскоче в казанчик і борщ жирний, смачний. Після смачного обіду друзі відпочивали, розповідали, що за день бачили, що робили. Вночі будиночок охороняв песик.</p>
	<p>Та якось одного разу Мишка не захотіла піч топити, Горобчик — ягоди збирати, Млинець — їсти варити, а Песик — хатинку охороняти. Набридло їм!</p>
	<p>Мишка забажала варити їсти, Горобчик — гілочки збирати та піч топити. Млинець пішов шукати ягоди. Песик залишився і вирішив, що допомагатиме всім друзям.</p>
	<p>Нічого не виходить в Горобчика: гілочки не ламаються, піч не топиться. Мишка спробувала варити борщ, вскочила в казан, а борщ несмачний. Млинець ягід не знайшов, ледь втік від лисички.</p>
	<p>Песик допомагав Мишці й Горобчику, а діло не йшло. Сіли всі голодні, втомлені. Нічого в них не виходить, тому що взялись не за свою справу.</p>
	<p>Потім Мишка промовила:</p>
	<p>— Чому це в нас нічого не виходить?!</p>
	<p>— Взяла і розтопила піч.</p>
	<p>— А ти, Горобчику, мерщій за ягодами! Млинчику, борщ вари! — дала вказівки Мишка. — Будемо робити те, що кожен вміє робити найкраще.</p>
	<p>Мир і злагода знову запанували в хатинці! Після клопіткого дня всі відпочивають. А Песик залюбки охороняє їхні сновидіння.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (7879). Звірятка. СУС — новотвір, порівн. 99 і 179. Записав Сніжко Роман 2010 року. Капуста Валентина Леонідівна (1954). Кіровоградська область, Олександрійський район, Димитрове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
