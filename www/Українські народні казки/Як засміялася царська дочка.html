<!--#include virtual="/-/inc/general__page_start.inc" -->
<title>Як засміялася царська дочка ☼ Українська народна казка ☼ Народна творчість</title>
<meta name="Description" content="Українська народна казка Покуття «Як засміялася царська дочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як засміялася царська дочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як засміялася царська дочка <br><span class="article__headerDescription">Українська народна казка Покуття</span></h1>
	<p>Був чоловік і жінка. Той чоловік водно їхав з дехтем. Їхав та й їхав. А до жінки ходив піп. Раз на полуднє вертається чоловік з тим дехтем, а піп у хаті, і нема де попа сховати. Та й заліз він у сінях в бочку з дехтю. Та й такий зашмірений сидить там, що страшне. Такий, як чорт. А чоловік помітив його там та й каже:</p>
	<p>— Я забиваю цю бочку. А жінка:</p>
	<p>— Я лишаю її на капусту.</p>
	<p>— Я не питаю тебе про твою капусту. Я вже забиваю бочку та й усе. Забив він бочку і покликав сусіду, щоб поміг висадити її на фіру.</p>
	<p>А піп у тій бочці, Матко Христова, як щезник сидить.</p>
	<p>Та й повіз чоловік ту бочку в місто. А в тому місті у царя була донька, і відколи вона вродилася, ще ніколи не засміялася. І цар написав таке письмо, що хто її розсмішить, тому цар велику нагороду дасть. А цей чоловік з бочкою почув про то та й каже:</p>
	<p>— Забивайте отут теньґий слуп, і вона має засміятися. Закопали той слуп. А вона на другім поверху сидить. А він у тій бочці обручі трошки відбив. Та витягли ту бочку на другий поверх і пустили її по дошках просто на той слуп. Бочка як покотилася та як тріпнулася до того слупа. І розсипалася. А з бочки вискочив зашмірений «чорт» і пустився тікати. Дівчина як зареготала, як зачала сміятися. Цар каже:</p>
	<p>— Це велике діло, що вона засміялася. Вона ж уже штирнадцять років усе сумна й сумна. Що вам, чоловіче, за це дати?</p>
	<p>— Що? — каже чоловік. — Трохи грошей, та й усе.</p>
	<p>— Я б царство дав, але я ще царюю. А грошей я вам дам доста.</p>
	<p>А «чорт» так біг, так летів, і просто до води. І такий з дехтем, що страшне! Та забіг до якоїсь там жінки, обмився трохи з милом. Та вбрав якусь чорну сорочку, та й пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зібранівка, Снятинського району, Івано-Франківської області 11 червня 1990 року Стус Єлена Андріївна (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
