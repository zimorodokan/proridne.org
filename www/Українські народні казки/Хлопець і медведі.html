<!--#include virtual="/-/inc/general__page_start.inc" -->
<title>Хлопець і медведі ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Хлопець і медведі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хлопець і медведі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хлопець і медведі <br><span class="article__headerDescription">Українська народна казка Закарпаття</span></h1>
	<p>Один хлопець, який мав чотири класи, пішов по малини. А як зайшов далеко в ліс, виходить медвідча маленьке та до нього. Він думає: «Туй є й мама медвідчати. Як остатися живим, що робити?» Та й почав з маленьким медвідчам бавитися. А мама-медведиця йде та й дивиться, як вони ся мечуть два, гладяться. Медведиця прийшла, а він розтерявся, напудився. А мале медвідча йому під плече ховається, і медведиця погладила його, аби ся не бояв.</p>
	<p>І вони двоє дружили, маленьке медвідча й хлопець. Ходили, збирали малини, їли. Доки в нього було що в ташечці їсти, добре було, а далі їли малини.</p>
	<p>Прийшло похолодання, треба йти додому. А як? Не можуть розлучитися з малим. Він, як німий, показує руками, що в нього дома мама, що треба йти домі, бо студінь. То вже він третій місяць у лісі.</p>
	<p>І медведиця його порозуміла, вивела на доріжку та показала, куди додому йти. Файно його обняла, медведичка, файно погладила й вказала доріжечку.</p>
	<p>І звірина любить ласку.</p>
	<p>Прийшов він додому та розказав мамі, як остався живий і де був. А на другий рік пішов хлопець на орішки. І тріщить у кущах, і вибігає мале медвідча, і впізнало його, і погладило, щоб не боявся, і вийшла мама, стара медведиця, і теж погладила його, і пообіймалися, і пішли по горішки.</p>
	<p>А потім попрощалися вони файно й благополучно розійшлися.</p>
	<p>Через рік пізнали його медведі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
