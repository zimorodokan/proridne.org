<!--#include virtual="/-/inc/general__page_start.inc" -->
<title>Як дід ведмедя обдурив ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як дід ведмедя обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід ведмедя обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід ведмедя обдурив <br><span class="article__headerDescription">Українська народна казка Чернігівщини</span></h1>
	<p>Було це дуже давно. В одному селі жив старенький дід. От надумався він поїхати під ліс і посіяти там ріпу. Виорав дід шматок поля та й сів відпочити. Аж тут з лісу виходить ведмідь та до нього:</p>
	<p>— Старий, зараз я тебе з’їм!</p>
	<p>— Не їж мене, ведмедику. Давай разом сіяти і тоді я з тобою ріпою поділюся. Собі візьму корінці, а тобі оддам верхівки.</p>
	<p>— Хай буде по-твоєму, — сказав ведмідь, — та якщо обдуриш, то в ліс по дрова навіть не приходь.</p>
	<p>Пішов ведмідь у ліс. Ось і осінь настала. Прийшов дід до лісу і бачить, що ріпа виросла здорова. Тільки він взявся копати, як з лісу вивалює ведмідь.</p>
	<p>— Чоловіче добрий! Оддавай мені мою частку!</p>
	<p>— Добре, ведмедику, бери собі свою частку, вершки, а мені остав корінці.</p>
	<p>Забрав ведмідь усе бадилля, а дід повіз ріпку на возі продавати на базар. Та ведмідь перестрів діда і питає, куди той їде.</p>
	<p>— Їду в місто корінці продавати.</p>
	<p>— Ану дай мені спробувати своїх корінців.</p>
	<p>Дав дід ведмедеві один корінець.</p>
	<p>— Ах, ти сякий-такий! — загув ведмідь на весь ліс. — Ти мене обдурив! Твої корінці солодкі, а мої вершки ніякі. Більше не приїжджай до мене в ліс, бо роздеру!</p>
	<p>На другий рік посіяв дід жито. Приїхав його жати, а там ведмідь сидить.</p>
	<p>— Не обдуриш мене! Давай зараз же мою частку. Тільки тепер я візьму собі корінці, а тобі вершки.</p>
	<p>Дід і погодився, забрав жито та й поїхав собі. Ведмідь взяв корінці і давай гризти. Гриз, гриз, а нічого не міг зробити з тією соломою. Дуже розсердився на старого, що той обвів його круг пальця.</p>
	<p>З тих пір сидить косолапий під лісом і жде діда, щоб його з’їсти. А старий відтоді до лісу навіть не потикається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>226 (4411). Як дід ведмедя обдурив. СУС 1030. Записано 2008 року. Кубрак Олександра Пилипівна (1931). Чернігівська область, Ічнянський район, Городня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
