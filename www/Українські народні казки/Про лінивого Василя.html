<!--#include virtual="/-/inc/general__page_start.inc" -->
<title>Про лінивого Василя ☼ Українська народна казка ☼ Народна творчість</title>
<meta name="Description" content="Українська народна казка Поділля «Про лінивого Василя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про лінивого Василя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про лінивого Василя <br><span class="article__headerDescription">Українська народна казка Поділля</span></h1>
	<p>Це було давно. В одному селі, де проживав трудолюбний народ, жив хлопець на ім’я Василь. Він був молодий і красивий, але лінивий. Не любив Василь рано вставати і братись за роботу. На допомогу йому приходив завжди його друг Півень зі своїм дзвінким голосом.</p>
	<p>Але одного дня, коли увесь народ уже трудився на збиранні врожаю, Василь ще спав, висвистуючи якусь мелодію носом. Як не намагався розбудити Півник друга, але все марно.</p>
	<p>Через вікно заглянуло Сонечко і побачило намагання Півника розбудити свого лінивого друга.</p>
	<p>— Я навчу його прокидатись рано-вранці, — прошепотіло Сонечко, торкаючись своїм промінням то вуха, то Василевого носа.</p>
	<p>Не витримав Василь знущань над собою.</p>
	<p>— Іди геть !- вигукнув він і шпурнув черевиком у Сонечко.</p>
	<p>Сонечко засмутилось і потихенько заховалось за хмару.</p>
	<p>Відтоді Василь і Півень вже більше не бачили Сонця. З хмари, яка закривала Сонечко, почались затяжні дощі. Розгнівався Півень на Василя. Гнівались і люди, які не встигли зібрати врожай. Засумував і сам Василь.</p>
	<p>— Я знаю де знаходиться Сонечко, — прокукурікав Півень, — збирайся в дорогу.</p>
	<p>Сірим дощовим ранком вирушили вони на пошуки Сонця. Йшли вони, йшли не один день, не одну ніч, густими лісами, широкими полями і дістались високих гір, на які міг злетіти лише Півень.</p>
	<p>— Гей, Сонечко-о-о-о! — гукнув промоклий Василь. — Пробач мою грубість, вернись в наші села і на поля!</p>
	<p>В цю мить вершини гір запалали яскравим сонячним сяйвом. І з того часу Сонце не забирало більше свого проміння від Василя та Півня, від людей і полів, дарувало їм тепло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (7817). Про лінивого Василя. СУС —, новотвір. Записано 2010 року. Дзіньковська Марія Іванівна (1932). Хмельницька область, Віньковецький район, Віньківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
