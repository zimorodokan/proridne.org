<!--#include virtual="/-/inc/general__page_start.inc" -->
<title>Як Іван у ксьондза служив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Іван у ксьондза служив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван у ксьондза служив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван у ксьондза служив <br><span class="article__headerDescription">Українська народна казка Бойківщини</span></h1>
	<p>Був у селі дуже скупий ксьондз. І шукав таких слуг, аби лише їх використовував. Як наймав слугу, то договорявся з ним так: як він узлоститься на слугу, то буде платити слузі за цілий рік; а як слуга взлоститься на ксьондза, то буде служити цілий рік задурно.</p>
	<p>Відправив ксьондз слугу орати в поле. Той поїхав орати. Як орав, так орав і вже д’вечеру йде додому. Їхав він через міст, а міст був високий. Злапав він ззаду віз та й у воду його, а віз потяг і воли, та й воли ся потопили. Іде він до ксьондза і каже:</p>
	<p>— Отче, воли потопилися.</p>
	<p>— Та як таке зробилося?</p>
	<p>— Як? Я над’їхав на міст, віз зачав падати під міст, а воли спудилися та й упали в воду.</p>
	<p>— Та як?</p>
	<p>— Правда, воли потоплені.</p>
	<p>— Ой Іване, якої ти мені шкоди наробив!</p>
	<p>— Ну то що, отче, може, ви гніваєтеся?</p>
	<p>— Та ні, — каже, — не гніваюся.</p>
	<p>Не гнівався ксьондз. А за якийсь час прийшов день храму. Ксьондз іде на службу та й каже Іванови:</p>
	<p>— Слухай, у селі храм, у нас гості будуть. Треба провадити гостину. Заріжеш вівцю, даш соли і петрушкою закришиш — і най вариться.</p>
	<p>Ксьондз пішов, а він вівцю зарізав, кинув у котел, зварилася вона. Злапав пса Петрушку, кинув у той котел, дав соли. Вже по службі — ідуть гості.</p>
	<p>— Давай, Іване, їсти!</p>
	<p>А він витяг з котла вівцю та на тацю.</p>
	<p>— Отче, вівця готова!</p>
	<p>— Та то як ти, — каже, — зробив?</p>
	<p>— Та так, отче, як ви казали.</p>
	<p>— Чому ти вівцю не облупив, не розібрав?</p>
	<p>— Ви ж не казали. Ви лише казали зарізати і кинути в котел, аби варилося. І соли дати, і Петрушкою закришити. Я так і зробив.</p>
	<p>— Ай, що ти, Іване, наробив!</p>
	<p>— То, може, ви гніваєтеся, отче?</p>
	<p>— Та ні, не гніваюся.</p>
	<p>За якийсь час є храм на другім селі. Ксьондз із жінкою поїхав туди, а Івана лишають та й кажуть:</p>
	<p>— Іване, пильнуй коло хати. Дивися, аби було тепло, аби-с у хаті запалив, аби-с у хату нікого не пустив.</p>
	<p>Іван їм:</p>
	<p>— Добре.</p>
	<p>— І щоб дитину пильнував.</p>
	<p>— Добре.</p>
	<p>Та й узяв Іван у хаті запалив, колиску розколисав, дитину заколисав. А тоді став на браму з колом і нікого не пускає, поки все не згоріло до кінця. Все згоріло, а ксьондз вертається та й каже:</p>
	<p>— Що ти, Іване, зробив?!</p>
	<p>— Так, як ви казали, так я і зробив. Казали в хаті запалити, дитину заколисати і т’хаті нікого не пустити. Я так і зробив. Може, ви гніваєтеся, отче?</p>
	<p>— Та ні, Іване. Каже ксьондз:</p>
	<p>— Іване, та вже нема що робити. Ми йдемо геть.</p>
	<p>— Та й я йду з вами, — каже Іван, — бо рік не добув.</p>
	<p>— Та ти вже, — каже, — йди собі геть, бо нема вже що робити.</p>
	<p>— Що ви будете робити, те й я буду. Я ся не лишаю вас. А як нє, то заплатіть.</p>
	<p>Йдуть вони всі разом — ксьондз, його жінка та й Іван. Захопив вечір, найшли вони місце ночувати коло води. Ксьондз викомбінував, аби Івана втопити. Договорилися вони, що трутять уночі Івана у воду. Поклали Івана на край від води, коло него їмость, а ксьондз ляг з того боку. І що? Як вони захропіли, Іван полегоньку відсунув їмость на край, а сам ляг усередину і спить. Ксьондз розбудився, їмость за ноги та й шуп у воду! Та й каже:</p>
	<p>— Вставай, жінко, вже-смо біди збулися. А Іван каже:</p>
	<p>— Правда, отче, вставаймо, вставаймо, коли-смо біди збулися.</p>
	<p>— Це ти, Іване, лишився? — Ну та я, — каже.</p>
	<p>— Та ж бо ти на краю спав.</p>
	<p>— Та бо, — каже, — їмости було гаряче всередині, то пішла на край. А я всередині був. Та вже нема що робити, мусимо далі удвох іти.</p>
	<p>— Що ти, Іване, мені наробив!</p>
	<p>— Та що, може, ся взлостили, отче?</p>
	<p>— Та тут би, — каже, — вже й дідько взлостився, не то я. Певно, що я взлостився.</p>
	<p>— Ну, то заплатіть та й я собі піду.</p>
	<p>Той заплатив. Ксьондз пішов десь сам-єден, а Іван з грішми пішов домів. Заробив грошей та й пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ріпне, Рожнятівського району, Івано-Франківської області 27 липня 1994 року Литус Іван Миколайович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
