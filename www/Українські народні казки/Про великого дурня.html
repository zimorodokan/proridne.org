<!--#include virtual="/-/inc/general__page_start.inc" -->
<title>Про великого дурня ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про великого дурня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про великого дурня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про великого дурня <br><span class="article__headerDescription">Українська народна казка Гуцульщини</span></h1>
	<p>Мала мама сина. Та й каже йому:</p>
	<p>— Іди в поле жито жати. А він каже:</p>
	<p>— Я не йду. Я буду дома їсти варити.</p>
	<p>Мама пішла в поле жати жито. А його лишила дома кулешу варити. А він біжить у поле до мами запитати, кілько солі взяти, би кулешу посолити. А мама каже:</p>
	<p>— Ложку та й пів.</p>
	<p>Він біжить додому, а по дорозі видить — два чоловіки грошима діляться. А він повторює:</p>
	<p>— Ложку та й пів. А вони йому:</p>
	<p>— Ти не можеш сказати: «Аби було більше»?</p>
	<p>Біжить він та й повторює: «Аби було більше» та «Аби було більше». Дивиться, а йде похорон, везуть мерця до гробу. А він кричить:</p>
	<p>— Аби було більше! Люди кажуть йому:</p>
	<p>— Ти би казав: «Аби це не чути та й не видко».</p>
	<p>А він іде та й повторює: «Аби це не чути та й не видко». А назустріч весілля йде. Він каже:</p>
	<p>— Аби це не чути та й не видко! А люди кажуть йому:</p>
	<p>— Та ти би сказав, аби було це в кожного.</p>
	<p>Він іде, а там дві жінки обіскаються&nbsp;<sup>*</sup>. А він каже:</p>
	<p>— Аби це було в кожного. А вони кажуть:</p>
	<p>— Ти би не дав свою голову, аби й твою пообіскали?</p>
	<p>А він біжить та й дивиться, два пси кусаються. Він запхав межи них свою голову, і вони його «пообіскали». І як він прийшов додому, то вже не міг кулешу варити. І нічого не міг робити. Мусила мама сама все робити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Обіска́ти — шукати на голові паразитів.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 17 липня 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
