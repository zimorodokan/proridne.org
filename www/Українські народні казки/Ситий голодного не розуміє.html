<!--#include virtual="/-/inc/general__page_start.inc" -->
<title>Ситий голодного не розуміє ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Ситий голодного не розуміє» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ситий голодного не розуміє.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ситий голодного не розуміє <br><span class="article__headerDescription">Українська народна казка Чернігівщини</span></h1>
	<p>Ішов якось навесні по полю чудотворець. Бачить, а чоловік мотикою прокопує овес.</p>
	<p>— Чому ви мотикою пораєтеся, хіба не маєте плуга?</p>
	<p>— Не маю.</p>
	<p>Тоді чудотворець каже:</p>
	<p>— Зніміть свої постоли, закопайте у землю та примітьте місце. Буде у вас все, бо я — чудотворець.</p>
	<p>Закопав чоловік постоли у землю. Прийшов додому, а в нього будинок новий і худоби повна садиба. Почав чоловік господарювати і таким пихатим став, ніби ніколи бідним і не був. І бідним не допомагав, бо кажуть, що ситий голодного не розуміє.</p>
	<p>Через три роки восени знову прийшов чудотворець у те село. «Ану, — думає, — зайду до того чоловіка, попрошуся переночувати». Зайшов та питає:</p>
	<p>— Чи можна у вас переночувати?</p>
	<p>— Ні, бо ви мені дім запаскудите.</p>
	<p>Той ще раз попрохав, але чоловік пустив пса. Тоді чудотворець каже:</p>
	<p>— Як тобі прийшло, нехай так і піде!</p>
	<p>І все господарство спалахнуло. А хазяїн з сім’єю вискочили лише в тому, що ходили.</p>
	<p>— Іди викопай свої постоли та й ходи в них далі, — сказав чудотворець чоловікові.</p>
	<p>Хто не хоче по правді жити, той біди зазнає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (4264). Ситий голодного не розуміє. СУС —. Записала Париста Тетяна (6 клас) 2008 року. Лях Софія (1923). Чернігівська область, Новгород-Сіверський район, Бахмач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
