<!--#include virtual="/-/inc/general__page_start.inc" -->
<title>Звідки тютюн пішов ☼ Українська народна казка ☼ Народна творчість</title>
<meta name="Description" content="Українська народна казка Буковини «Звідки тютюн пішов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звідки тютюн пішов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звідки тютюн пішов <br><span class="article__headerDescription">Українська народна казка Буковини</span></h1>
	<p>Давно-давно були такі мухи, що як укусять чоловіка, то чоловік умирає. І чорт видумав тютюн: як його закурити, то муха до чоловіка не наближається. Засіяв чорт тютюном ціле поле. Іде тим полем чоловік, а чорт кричить:</p>
	<p>— Ей, чоловіче добрий, куди ти їдеш? Тут мій посів. Підходи до чоловіка і каже:</p>
	<p>— Вгадай, що це за бур’ян я посіяв?</p>
	<p>А чоловік зроду не бачив тютюну і не знає, що це. Чорт каже:</p>
	<p>— Даю тобі строк до завтра. Як завтра не скажеш, що це за бур’ян, то вб’ю тебе.</p>
	<p>Приїхав чоловік додому і зажурився: завтра чорт має його убити, бо він не знає, що то за бур’ян. Іде Іван дорогою і так зажурився: завтра має його чорт убити. Що робити? А назустріч йому баба.</p>
	<p>— Чого ти, Іванку, зажурився?</p>
	<p>— Біда, бабусю. Їхав я сьогодні полем і заїхав у якийсь чортівський посів. Я не знаю, що там чорт посіяв, а він сказав: як до завтра не буду знати, що то він посіяв, — вб’є мене.</p>
	<p>Баба каже:</p>
	<p>— Іване, що дасиш мені, як я скажу тобі, що то за бур’ян?</p>
	<p>І згодилася баба помогти Іванови за сто карбованців золотом. Іде баба на другий день на то поле і починає вимикувати посіяний чортом бур’ян. А чорт біжить та й кричить:</p>
	<p>— Бабо, що ти робиш?! Це ж я тютюн посіяв!</p>
	<p>— Що за тютюн? — питає баба. — Що з ним робити? А чорт їй:</p>
	<p>— Ти ж знаєш, що є такі мухи, від яких люди вмирають. А як мати дим від цего тютюну, то пустиш такий дим — і всі мухи тікають.</p>
	<p>Приходи баба додому і каже Іванови:</p>
	<p>— Як підеш у поле, кажи чортови, що то — тютюн, що дим від него відганяє мух.</p>
	<p>Пішов Іван у поле, а чорт питає:</p>
	<p>— Ну, Іване, що це за бур’ян? А Іван каже:</p>
	<p>— Це — тютюн.</p>
	<p>— Нащо цего тютюну? — питає чорт.</p>
	<p>— А від тих мух, що кусають та люди вмирають.</p>
	<p>— Добре, каже чорт, — як угадав, то йди додому.</p>
	<p>Іван прийшов додому і заплатив бабі сто карбованців. Відтоді люди від мух не вмирали, і стали багато курити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 10 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Звідки тютюн пішов <br><span class="article__headerDescription">Українська народна казка Буковини</span></h1>
	<p>Давно-давно були такі мухи, що від них люди вмирали. І чорт видумав тютюн. Як запалиш його, то муха до людини не наближається.</p>
	<p>Засіяв чорт тютюном ціле поле. Їде тим полем чоловік, а чорт кричить:</p>
	<p>— Ей, чоловіче добрий, чого тут їдеш? Тут мій посів. Та підходить до чоловіка й каже:</p>
	<p>— Вгадай, що це за бур’ян я посіяв. А чоловік зроду не бачив тютюну і не знає, що це. Чорт каже:</p>
	<p>— Даю тобі строк до завтра. Як завтра не скажеш, що це за бур’ян, то вб’ю тебе.</p>
	<p>Приїхав чоловік додому і зажурився. Завтра має його чорт убити, бо він не знає, що то за бур’ян. Іде Іван дорогою і журиться. А назустріч йому баба.</p>
	<p>— Чого ти, Іванку, зажурився?</p>
	<p>— Біда, бабусю. їхав я сьогодні полем і заїхав у якийсь чортівський посів. Не знаю, що там чорт посіяв, а він сказав, що як і завтра не буду знати, то вб’є мене.</p>
	<p>Баба каже:</p>
	<p>— Іване, дай сто карбованців золотом, то скажу тобі завтра, що то за бур’ян.</p>
	<p>— Добре, дам.</p>
	<p>Іде баба на другий день на те поле і починає виривати посіяний чортом бур’ян. А чорт біжить та й кричить:</p>
	<p>— Бабо, що ж ти робиш?! Це ж я посіяв тютюн.</p>
	<p>— Що за тютюн, — питає баба, — що робити з ним? А чорт їй каже:</p>
	<p>— Ти ж знаєш, що є такі мухи, від яких люди вмирають. А як пустиш дим від цього тютюну, то всі мухи тікають.</p>
	<p>Приходить баба додому і каже Іванові:</p>
	<p>— Як підеш у поле, то кажи чортові, що то тютюн. Що дим з нього відганяє мух.</p>
	<p>Пішов Іван у поле, а чорт питає:</p>
	<p>— Ну, Іване, що це за бур’ян?</p>
	<p>— Це тютюн, — каже Іван.</p>
	<p>— Нащо цей тютюн? — питає чорт.</p>
	<p>— А від тих мух, що кусають людей.</p>
	<p>— Добре, — каже чорт, — як угадав, то йди додому. Іван прийшов додому і заплатив бабі сто карбованців. І відтоді люди знають тютюн.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Звідки тютюн пішов. Невказані сюжети. Записано 10 травня 1979 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
