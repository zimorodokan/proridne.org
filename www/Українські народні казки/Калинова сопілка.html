<!--#include virtual="/-/inc/general__page_start.inc" -->
<title>Калинова сопілка ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Гуцульщини, Поділля, Полтавщини, Подніпров’я (Наддніпрянщини) «Калинова сопілка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Калинова сопілка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Бойківщини</span></h1>
	<p>Жили дід і баба. Була в діда дочка і в баби дочка. Дідова дочка роботяща, а бабина — ледаща. Пішли собі дочки в ліс по ягоди. Дідова збирала ягоди, бабина — не збирала. Під вечір тре’ було йти додому. Бабина відобрала у дідової ягоди і зарізала її. Закопала і пішла додому. Дома дідо питається:</p>
	<p>— Де моя дочка?</p>
	<p>— Вовк із’їв.</p>
	<p>На тім місци, де бабина дочка закопала дідову, виросла калина. Одного разу їхали козаки і сіли під ту калину відпочивати. Каже один козак:</p>
	<p>— Ой, яка файна калина, я рубаю собі сопілку.</p>
	<p>Урубав сопілку і грає, а сопілка говорить:</p>
	<div class="poem">
			<p>
				Ой помале-мале, козаченьку, грай,<br>
				Не врази ти моє серденько вкрай.<br>
				Мене сестричка з світу згубила,<br>
				Ніж у серденько встромила.
			</p>
	</div>
	<p>Козаки поїхали в село. Дали дідови, аби дідо грав у сопілку. Дідо заграв, а та сопілка говорить:</p>
	<div class="poem">
			<p>
				Ой помале-мале, татусеньку, грай,<br>
				Не врази ти моє серденько вкрай.<br>
				Мене сестричка з світу згубила,<br>
				Ніж у серденько встромила.
			</p>
	</div>
	<p>Дали сопілку бабі. — Заграй.</p>
	<p>Заграла баба, а сопілка говорить:</p>
	<div class="poem">
			<p>
				Ой помале-мале, мамусенько, грай,<br>
				Не врази ти моє серденько вкрай.<br>
				Мене сестричка з світу згубила,<br>
				Ніж у серденько встромила.
			</p>
	</div>
	<p>Дали сопілку дівчині, аби грала вона. Заграла дівчина, а сопілка каже:</p>
	<div class="poem">
			<p>
				Ой помале-мале, душогубко, грай,<br>
				Не врази ти моє серденько вкрай.<br>
				Ти мене, сестро, з світу згубила,<br>
				Ніж у серденько встромила.
			</p>
	</div>
	<p>Тоді бабину дочку прив’язали коневи до хвоста, а кінь з нею бігав, і бабина дочка знищилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Небилів, Рожнятівського району, Івано-Франківської області 19 липня 1994 року Тичковська Анна Михайлівна (1916 року народження) Вінницька область</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Гуцульщини</span></h1>
	<p>Було це дуже давно. Жили собі чоловік і жінка і було в них дві доньки. Одна була дідова донька, а друга бабина. Дідова донька була дуже роботящою і привітною. А бабина донька була грубою і ледащою.</p>
	<p>Одного разу дід з бабою зібралися на базар. А в той час на базар треба було йти на три дні, на чотири. І наказують дід з бабою донькам, що мають зробити за той час, поки їх не буде дома. І кажуть вони дідовій доньці:</p>
	<p>— Ти підеш нарубаєш дров, розпалиш піч, будеш варити їсти. І будеш прибирати в хаті і обходити корову.</p>
	<p>А бабиній доньці сказали, щоб вона сіла і ткала полотно. І на цім вони зібралися й поїхали на базар.</p>
	<p>Дідова донька пішла надвір, нарубала дров, зварила їсти — все зробила, як казав дідо. А бабина донька лягла на піч і грілася, і не хотіла вставати і ткати полотно. Дідова донька каже:</p>
	<p>— Сестричко, батько з мамою скоро вже приїдуть, пора, щоб ти полотна наткала.</p>
	<p>А вона каже:</p>
	<p>— Не можу і не хочу. Наткай за мене ти. А вона каже:</p>
	<p>— Я би наткала за тебе, але як приїдуть тато з мамою, вони щось привезуть і мені, і тобі. Треба, щоб і ти щось робила.</p>
	<p>А вона сказала, що не хоче.</p>
	<p>— Наткай ти.</p>
	<p>І в них почалася суперечка. Тоді бабина донька взяла ніж і зарубала ним сестричку. Та взяла і поховала її неподалік від хати під калину.</p>
	<p>Приїхає дід з бабою з базару, дивляться, в хаті прибрано, а полотно не наткане. І питаються:</p>
	<p>— А де сестричка, чому не зустрічає нас? А вона каже:</p>
	<p>— Не знаю. Вона пішла в ліс по дрова і не повернулася. Вони пішли до лісу, почали шукати дочку. Блукали-блукали, блукали-блукали і так і не знайшли її. І вернулися додому. Зажурився дідо, поплакав, бо він дуже любив її. Але що вже робити, її нема. І стали вони жити вже втрьох.</p>
	<p>Але одного разу ішов молодий хлопець з війська. Вже наставала ніч. Він приліг ночувати під ту калину. І подумав: «Може би, я з цеї гілочки вирізав собі сопілочку». Взяв і вирізав сопілочку. Подув у ню, а вона заграла:</p>
	<div class="poem">
		<p>
			Грай, грай, молодичку,<br>
			Попросися на ніч в хату,<br>
			Розкажи мамі й тату,<br>
			Що зі мною сестричка зробила,<br>
			Як під калиною мене молодую<br>
			В землю зарила.
		</p>
	</div>
	<p>Він зразу напудився. Подивився, неподалік стоїть хатка. Він зайшов до теї хатки, привітався і каже:</p>
	<p>— Можна я у вас переночую?</p>
	<p>А дівка уже відчувала щось і каже татові й мамі:</p>
	<p>— Не треба нам на ніч нікого.</p>
	<p>Тоді час був важкий, і боялися, як хтось чужий приходив. А дідо каже:</p>
	<p>— Та нехай заночує молодий хлопець. Куди він подінеться? Вже ж ніч надворі.</p>
	<p>Дали хлопцеви повечеряти. І тоді каже той хлопець:</p>
	<p>— Ви знаєте, я з калини вирізав сопілочку і хотів би, щоб ваша донька в цю сопілочку заграла.</p>
	<p>А вона сиділа на печі і навіть не хотіла злазити. Але тато з мамою притисли, стягнули її з печі і дали їй грати. Наколи вона заграла в сопілочку, сопілочка заспівала:</p>
	<div class="poem">
			<p>
				Грай, грай, сопілочко,<br>
				Душу відкрий, сестричко.<br>
				Розкажи мамі й тату,<br>
				Як ти ніж у серденько встромила,<br>
				Мене з світу згубила.
			</p>
	</div>
	<p>І батько з мамою зрозуміли, де поділася їхня друга донька. І вони почали в неї розпитувати, як це було. І вона мусіла признатись, і вони її прогнали геть з дому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старий Косів, Косівського району, Івано-Франківської області 19 листопада 2003 року Крицкалюк Любов Миколаївна (1968 року народження) Вінницька область</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Поділля</span></h1>
	<p>Давно жила в селі одна бідна родина: батько, мати й син. Коли син підріс, то пішов по світу щастя-долі шукати. Йшов він, йшов, бачить росте на узліссі кущ калини.</p>
	<p>Сів він під ним відпочивати. А калина так ласкаво шепотить гілочками, наче хоче йому щось розповісти. Юнак вирізав з калини сопілку і заграв. Як же він здивувався, коли заговорила сопілка людським голосом:</p>
	<div class="poem">
			<p>
				Ой помалу, помалу, юначе, грай,<br>
				Та не врази мого серденька вкрай.<br>
				Мене сестриця зі світу згубила,<br>
				В моє серденько ніж устромила.
			</p>
	</div>
	<p>Коли юнак дійшов до села, він розповів людям про дивну пригоду. І вони повідомили йому про ту страшну трагедію, що трапилась тут, де виросла калина.</p>
	<p>Бабина донька, заздрячи красі й працелюбності дідової дочки, убила її та закопала в лісі. На місці, де пролилась кров бідної дівчини, виріс кущ калини. Навесні він зацвітав білим цвітом, влітку ховав подорожніх від спеки і дощу, а восени і взимку пломенів червоними кетягами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>92 (6493). Калинова сопілка. СУС 780. Записано 2009 року. Бойко Марія Микитівна (1943). Вінницька область, Хмільницький район, Філіопіль</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Поділля</span></h1>
	<p>Колись давно напали на нашу землю вороги. Забрали у полон багато українського народу. У неволі опинився і маленький хлопчик Іванко. Він дуже тужив за ненькою Україною, хоч і знав, що батька і матір вбили татари. Радувало його лише те, що з рідної землі встиг схопити гілочку якогось куща. Та, коли невільників гнали на чужину, декілька ягідок вилетіло з рук хлопчика.</p>
	<p>Надумав він тікати з полону. Вийшов лише за браму в’язниці. Походив, походив. Не знає дороги додому. Переховувався, обдумував свій шлях, але не знав у який бік йому краще піти. Впіймали його вороги, замкнули. У підвалі було холодно і мокро. Дуже йому захотілося додому.</p>
	<p>Одного разу приснився йому сон. До нього звертався молодий кущ, який виріс на тому місці, де впала ягода:</p>
	<p>— Прийди, Іванку, до мене. Виріж з мене сопілку, і я тобі покажу дорогу до рідної домівки.</p>
	<p>Так і зробив хлопчик. Втік він знову, дійшов до калини та й вирізав з неї сопілку.</p>
	<p>Іде хлопчик додому. Важка попереду дорогу. Немає вже й сили. Впав. А сопілочка з калини промовляє:</p>
	<p>— Вставай, Іванку! Додому пора.</p>
	<p>Зібрався з останніми силами хлопчик, підвівся і пішов. Так калинова сопілка допомогла хлопчикові дістатися додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>161 (6427). Калинова сопілка. СУС —, новотвір. Записано 2009 року. Андрушко Надія Дмитрівна (1947). Вінницька область, Літинський район, Бірків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Полтавщини</span></h1>
	<p>Жили дід і баба. У діда була дочка і в баби була дочка. Послали їх в ліс по ягоди. Дідова дочка рве та в корзинку складає, а бабина їсть тільки. Нарвали, стали йти додому. По дорозі бабина дочка говорить:</p>
	<p>— Давай перепочинемо.</p>
	<p>Сіли вони в лісі під калиною. Бабина дочка вбила свою сестру, устромила ніж в сердечко і забрала корзину. Прийшла вона додому з повною корзиною ягід. А дід питає:</p>
	<p>— Де ж моя дочка?</p>
	<p>— Ще там у лісі осталась, — говорить бабина дочка.</p>
	<p>Уже й вечір, а дочки дідової немає. А ввечері їхали чумаки. Бачать, аж росте кущ калини, а під ним горбочок землі. Вони вирізали собі сопілочку з гілочки калини. Стали грати, а сопілочка співає людським голосом:</p>
	<div class="poem">
			<p>
				Ой помалу-малу, чумаченьку, грай,<br>
				Та не врази моє серденько вкрай.<br>
				Мене сестричка з світу згубила,<br>
				Ніж у серденько та й устромила.
			</p>
	</div>
	<p>Приїхали чумаки до села. Скрізь темно, а в одній хаті світиться. Вирішили вони попроситися переночувати. Постукали. Дід зрадів, думав, що то дочка повернулася. А на порозі чумаки стоять, просяться переночувати.</p>
	<p>— Пустіть переночувати, а ми вам щось розкажемо.</p>
	<p>Увійшли у хату. Чумак дав дідові сопілку, щоб він заграв. Дід став грати, а сопілка й каже:</p>
	<div class="poem">
			<p>
				Ой помалу-малу, татусечку, грай<br>
				Та не врази моє серденько вкрай.<br>
				Мене сестричка з світу згубила,<br>
				Ніж у серденько та й устромила.
			</p>
	</div>
	<p>Дід каже:</p>
	<p>— Ану дайте сопілку бабі, хай вона заграє.</p>
	<p>Стала баба грати, а сопілка каже:</p>
	<div class="poem">
			<p>
				Ой помалу-малу, матусенько, грай,<br>
				Та не врази моє серденько вкрай.<br>
				Ваша дочка мене з світу згубила,<br>
				Ніж у серце та й устромила.
			</p>
	</div>
	<p>— Ану подайте, — говорить дід, — тій, що на печі сидить.</p>
	<p>Взяла бабина дочка сопілку, а вона стала співати:</p>
	<div class="poem">
			<p>
				Ой помалу-малу, сестричко, грай<br>
				Та не врази моє серденько вкрай.<br>
				Ти ж мене з світу згубила,<br>
				Ніж у серденько та й устромила.
			</p>
	</div>
	<p>Злізла бабина дочка з печі та й розповіла всю правду. Дід вигнав її з дому, в чому була. А чумаків почастував та подякував їм за те, що правду розкрили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>31(4655). Калинова сопілка. СУС 780. Записав Авраменко Ігор (5 клас) 2008 року. Авраменко Віра Панасівна (1938). Полтавська область, Лохвицький район, Луценки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калинова сопілка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі брат з сестрою — Іванко з Ганнусею. Були вони сирітками, бо батьки їх давно вмерли. Жили як могли, хазяйнували потихеньку.</p>
	<p>Час ішов і стали вони дорослими. Ганнуся виросла дуже гарною дівчиною. Великі сині очі. Коси завтовшки з руку, нижче пояса. Багато хлопців поглядало на неї. Але їй ніхто не подобався.</p>
	<p>І ось одного дня їхали селом чумаки, ті, що в Крим за сіллю їздять та й зупинилися в селі. І був серед них гарний хлопець козарлюга, чорнявий. Кучерявий з чорним вусом і чорними очима.</p>
	<p>Як побачила його Ганнуся, то так зразу його й полюбила, а він теж не міг на неї надивиться. Полюбили вони одне одного і стали тайно стрічатись.</p>
	<p>А брат Ганусі Іван дізнався про це, заманив Петра до лісу та й убив його там. Взнала про це його дівчина, довго і сильно плакала і сказала Івану, що розповість козакам, що він убив Петра. Іван, щоб сховати кінці у воду взяв і убив свою сестру. Одвіз до лісу та й закопав біля дороги.</p>
	<p>Ждали-ждали козаки Петра, а його немає, вони й подумали, що мабуть він з Ганнусею десь втекли, щоб бути удвох, та й поїхали собі по сіль до Криму.</p>
	<p>А на тому місці, де Іван закопав Ганнусю виріс красивий кущ калини. Весно цвів він білим цвітом, як наречена. А осінню — ряснів червоними китицями, як Ганнусина кров.</p>
	<p>Пройшло кілька років. Коли це знов заїхали козаки в село. І побачив один козак гарний кущ калини, та й зрізав з нього гілку і зробив собі сопілку. Гарна вийшла сопілка, та тільки приклав її до уст, як раптом воно заплакала-заспівала Ганнусиним голосом:</p>
	<p>Ой помалу-малу, козаченьку грай</p>
	<p>Не врази мого серденька вкрай.</p>
	<p>Брат мене вбив, з світу згубив</p>
	<p>За того козака, що в лісі вбив.</p>
	<p>Тут то й узнали козаки де пропав їхній Петро. Взяли сопілку та й пішли до Івана вроді б в гості. Попросили, шоб він їм заграв. Іван, нічого не знаючи, приклав сопілку до вуст, а вона як заплаче Ганнусиним голосом:</p>
	<p>Ой помалу-малу, братику грай,</p>
	<p>Та не врази мого серденька вкрай</p>
	<p>Ти ж мене вбив, з світу згубив</p>
	<p>За мого милого Петра, що в лісі убив.</p>
	<p>Злякався Іван. Кинув сопілку і признався в усьому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>238 (7383). Калинова сопілка. СУС 780. Записала Дорошенко Оксана 2009 року. Бова Любов Панасівна (1925). Дніпропетровська область, Межівський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
