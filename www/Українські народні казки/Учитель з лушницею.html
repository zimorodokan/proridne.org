<!--#include virtual="/-/inc/general__page_start.inc" -->
<title>Учитель з лушницею ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Учитель з лушницею» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Учитель з лушницею.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Учитель з лушницею <br><span class="article__headerDescription">Українська народна казка Гуцульщини</span></h1>
	<p>Був учитель, і такий він був мудрий, що королі з усього світу давали до него вчити своїх синів. Він був такий один у світі. І сказав він своїм учням:</p>
	<p>— Поробіть лушниці і підемо завтра на роковий&nbsp;<sup>*</sup> ярмарок.</p>
	<p>На той ярмарок приходив народ навіть з других держав.</p>
	<p>Ішли вони до того міста цілий день і ніч, і як прийшли туди, то ще темно було. А той вчитель іде наперед учнів, підходить до людей на ярмарку, присвічує лушницею і кожному призирає в очі. А учні один до другого тихо говорять:</p>
	<p>— Наш учитель у голові помішався.</p>
	<p>Коли вони вертали з ярмарку, вчитель запитав учнів:</p>
	<p>— Що ви там про мене говорили?</p>
	<p>— Ми говорили про те, що ви кожному присвічували лушницею і придивлялися в очі. Чого ви дивилися кожному в очі?</p>
	<p>А вчитель на то їм відповів:</p>
	<p>— Справжньої людини треба шукати з лушницею.</p>
	<p>— А хіба не всі справжні люди? — запитали учні.</p>
	<p>— Ні, — сказав учитель, — є такі, що й не люди вони, хоч мають подобу людей. Є серед людей і змії. А справжню людину треба шукати з лушницею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Лу́шниця — смолоскип.</p>
			<p><sup>*</sup> Рокови́й — річний.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 30 квітня 1984 року Джумарик Михайло Володимирович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
