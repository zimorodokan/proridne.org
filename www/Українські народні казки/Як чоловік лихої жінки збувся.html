<!--#include virtual="/-/inc/general__page_start.inc" -->
<title>Як чоловік лихої жінки збувся ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловік лихої жінки збувся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік лихої жінки збувся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік лихої жінки збувся <br><span class="article__headerDescription">Українська народна казка Гуцульщини</span></h1>
	<p>Жив собі чоловік та й жінка. А жінка була дуже недобра. Що їй скаже чоловік, вона так не зробить. Коли чоловік хоче борщу, то мусить казати: «Аби-с мені борщ не варила, вари капусту». То вона зварить борщ. А коли чоловік хоче капусти, то каже: «Жінко, не вари капусту, вари борщ». То вона навмисне зварить капусту. Так вони й жили довгі роки.</p>
	<p>І подумав собі чоловік: «Як я маю цеї жінки збутися?» Та й пішли вони в поле жати збіжжя. Ішли через воду лавкою. Та й та лавка була дуже гнила. Хитати її не можна було, бо вломиться. Та й він перейшов тою лавкою, а вона ще трошки ззаду зачекала, доки він перейде. І каже чоловік жінці з другого берега:</p>
	<p>— Жінко, аби-с ся не хитала на лавці! А вона каже:</p>
	<p>— А я таки буду хитатися.</p>
	<p>Йому того й треба було. Вийшла жінка на лавку та й на самій середині зачала хитатися, колисатися. А лавка трах та й переломилася. Та й пішла баба в воду. І втопилася.</p>
	<p>Чоловік ужав те жито та й довгі роки жив самий. Уже боявся женитися. Та й за пару рік думає: «Ану піду я до води та буду кликати її, може, вона вийде». Та пішов до води та й кличе:</p>
	<p>— Вилізь, бідо, з води! Ліпше з бідою, як без біди!</p>
	<p>Та ще й тичку поклав чоловік, щоб вона могла вилізти. А то ймився там за тичку чорт. Виліз він та й каже чоловікови:</p>
	<p>— Дякую тобі файно, що ти мене вирятував, бо тут якась баба, — каже, — п’ять рік тому втопилася, та й мене так умордувала, що я мусив її по голові гладити, аби вона спала.</p>
	<p>А чоловік каже:</p>
	<p>— Як уже ти не міг витримати її, то й я не зможу. Най там сидить. Та й чорт пішов собі на волю, а чоловік вернувся т’хаті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 19 серпня 1984 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
