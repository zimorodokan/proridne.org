<!--#include virtual="/-/inc/general__page_start.inc" -->
<title>Баба і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Подніпров’я (Наддніпрянщини) «Баба і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Баба і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Баба і чорт <br><span class="article__headerDescription">Українська народна казка Бойківщини</span></h1>
	<p>Договорився чорт з бабою, що будуть разом веснувати. Та й питає баба чорта:</p>
	<p>— А що будемо садити?</p>
	<p>— Тото будемо садити, що люди садять. Баба йому каже:</p>
	<p>— Люди бульбу садять.</p>
	<p>Посадили бульбу. Прийшла осінь, треба бульбу копати. Баба чорта питає:</p>
	<p>— Що будеш брати? Тото, що в земли, чи тото, що наверху? Чорт не знає, що в земли, а дивиться, що наверху. І забрав натину, а баба бульбів накопала. Каже чорт:</p>
	<p>— Ой, на другий рік так не будемо веснувати. Буду я брати тото, що в земли, а ти тото, що зверху.</p>
	<p>Посіяла баба мак. Прийшла осінь, чорт каже:</p>
	<p>— Треба збирати політок.</p>
	<p>Баба взяла серп, зрізала мак, а чорт повитягав тото билля з земли, а там нічого нема. Та й каже:</p>
	<p>— Кілько ти мене будеш дурити? Більше я спід не буду брати, тілько верх.</p>
	<p>Посіяла баба моркву, а морква така файна зародилась. Чорт бабі й каже:</p>
	<p>— Би ти не відважилася брати верх. Баба йому:</p>
	<p>— Ти ж казав навесні, що будеш брати верх.</p>
	<p>Чорт пішов, морквиння зрізав та й забрав собі. А баба копле собі моркву. Чортяк подивився та й каже:</p>
	<p>— Но, кілько ти мене вже обдурила! А тепер спробуєм, хто кого переспіває.</p>
	<p>— То сідай на мене й співай, — каже баба.</p>
	<p>Чорт сів на бабу. Баба йде з чортом, чорт їде й співає. Співав, співав та й виспівав усі свої пісні. Баба каже:</p>
	<p>— Співай ще. А чорт їй:</p>
	<p>— Та я не знаю більше пісень.</p>
	<p>— Ну то злазь з мене.</p>
	<p>— Тепер сідай на мене, — чорт каже. — Будеш ти співати. Баба сіла на чорта, а він каже:</p>
	<p>— Співай.</p>
	<p>Баба починає співати:</p>
	<p>— Траля-ля! Траля-ля!..</p>
	<p>І траляляйкае — більше пісні в неї нема. Чорт питається:</p>
	<p>— Ти ще довго будеш співати?</p>
	<p>— Йой, — каже, — я тілько зачала.</p>
	<p>Подумав чорт: «Як з тою бабою розійтися?» Та як розігнався, як залетів у терновий корч — баба лишилася на корчі, а чорт полетів у пекло. Так з бабою і розійшовся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 20 липня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Баба і чорт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі баба, удова стара, сама собі у хаті годів десяток чи й більше. І тій бабі вже годів сто. Чорт дізнався, що вона живе сама собі, підходить до неї дідом і каже:</p>
	<p>— Ти сама собі живеш, прийми мене до себе, щоб не так скушно було, бо і я сам, такий, як і ти.</p>
	<p>— Аби добрий старичок, так приставай, і будемо жить удвох.</p>
	<p>І прийняла вона його до себе. Пожили год собі удвох, дождали весни. Баба і каже:</p>
	<p>— Ну, діду, нада нам стараться, щоб нам було що їсти.</p>
	<p>— Подумай, — каже дід, — своєю головою, що тобі краще, то й будемо садити.</p>
	<p>— У мене города чималенько, так наймемо чоловіка, нехай виоре, та посадимо картоплі.</p>
	<p>Найняли чоловіка, виорав той. Заходилась баба картоплю садить та й каже:</p>
	<p>— Ось, хоч ми і разом живемо, а їмо різно. То картопля, як уродить, так моє те, що у землі, а твоє — що зверху.</p>
	<p>Він і согласився на те. Картопля росте, вони полють. Уродила рясно, стали копати. Баба собі у яму картоплю сипле, а йому в купи бадилля складають. Стали їсти. Баба картоплю їсть, а він їсть бадилля і каже до баби:</p>
	<p>— Дай мені покуштувати, чи твоє добріше, чи моє?</p>
	<p>— Не звикай, бо тебе трошки не нагодує, ти їж яке тобі вродило, а я буду їсти, яке мені вродило.</p>
	<p>Поїли цілу зиму, оп’ять весна підходить.</p>
	<p>— А що будем сіяти? — каже чорт. — Мені картопля уже увірилась; я картоплі не хочу. Ось я видумаю що.</p>
	<p>— А що ти видумаєш?</p>
	<p>— Насіймо, — каже чорт, — маку. Мені те, що угорі вже увірилось, так нехай моє буде те, що у землі, а що угорі — твоє.</p>
	<p>— Нехай моє буде те, що на самих верхах, — каже баба, — а твоє усе, що і в землі, і зверху.</p>
	<p>Уродив мак, голови такі, як кулаки. Поспів. Давай баба зрізать головки зверху. Зірвала голови подавила, мак повиточувала, наточила маку пудів сім.</p>
	<p>— Зривай тепер усе, що твоє, складай у купи.</p>
	<p>А він їсть цурпалки із маку.</p>
	<p>— Дай мені, бабо, покуштувати, чи твоє добріше, чи моє?</p>
	<p>— Не видумуй, — каже вона, — а їж оті цурпалки. Як я тобі дам, коли мачина маленька, а у тебе рот здоровий?</p>
	<p>Перезимували оп’ять, Він їсть цурпалки, а баба мак. На третю весну баба й каже:</p>
	<p>— Ну що, будемо сіяти, чи годі сіяти?</p>
	<p>— Хай би ти, проклята бабо, сказилася. Ти так мене захарчувала, що й ногами не можу ходити.</p>
	<p>— Так ти у мене й жити не хочеш?</p>
	<p>— Ні, не хочу.</p>
	<p>— А як же ми розпрощаємося? Вивчи, — каже, — мене пісеньки хоч одної.</p>
	<p>Став він співати:</p>
	<p>Був собі чорт,</p>
	<p>Та ні до тієї стіни не притулиться,</p>
	<p>Ні до тієї, та притулився до баби.</p>
	<p>Так баба його як нагодувала</p>
	<p>Одну зиму бадиллям з картоплі,</p>
	<p>А другу — маковими цурпалками,</p>
	<p>Так він захляв, не може й ногами ходити.</p>
	<p>Отак його баба вшанувала.</p>
	<p>Будь ти, бабо, проклята однині і довіку.</p>
	<p>Тепер я вже не пристану до баби,</p>
	<p>Бо баба хитріша од мене.</p>
	<p>Поняла ти, що я тобі і пісню співав і так розказав?</p>
	<p>— Поняла, — каже.</p>
	<p>— Ну, заспівай же і ти мені, хоч однієї поганенької, тоді ми й розстанемося.</p>
	<p>— Я, — каже, — так не заспіваю. Перекидайся чортом, я сяду на тебе, та й неси мене, куди знаєш, а я буду співати, а ти учись!</p>
	<p>Перекинувся він чортом. Баба сіла на його, узялася за шерсть, поніс він її у ліси, кусти, де терни, глоди. Хоче скинути, а вона держиться і усе співає:</p>
	<p>— Трайда-райда, трайда-райда!</p>
	<p>Як узяв він її носити, так на йому уже й шерсті мало, а баба ціла та й усе співає пісні.</p>
	<p>— Чи ти, проклята бабо, переспіваєш їх усі?</p>
	<p>— Та, — каже, — ще й половини не переспівала.</p>
	<p>— Пожалуста, бабо, годі мені тебе носити. Пусти мене!</p>
	<p>— Е, ні, — каже, — носи, поки, переспіваю всі пісні.</p>
	<p>— Та, проклята бабо, буде. Ось тобі мішок карбованців, тільки мене одпусти. Не хочу я твоїх пісень.</p>
	<p>— Одвези мене додому, тоді й одпущу.</p>
	<p>Забіг він у пекло, у болотяну, де чорти самі живуть, узяв мішок грошей і потаскав бабу додому.</p>
	<p>— Ну, вставай, проклята бабо, оце твій дім, оце твої гроші Пусти мене тільки.</p>
	<p>— Неси мене у мою хату.</p>
	<p>Він і вніс її у хату. Скинув гроші, тоді баба і встала з нього.</p>
	<p>— Я вже не буду приставати тепер до бабів. Щасливо, бабо! — сказав чорт і полетів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>213 (7459). Баба і чорт. СУС 1030. Записано 2009 року. Кондратенко Катерина Олексіївна (1930). Дніпропетровська область, Покровський район, Орестополь</p>
			<p>214 (5410). Баба і чорт. СУС 1030. Записано 2008 року. Родина Даниленків. Черкаська область, Чорнобаївський район, Скородистик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Баба і чорт <br><span class="article__headerDescription">Українська народна казка Бойківщини</span></h1>
	<p>Здибалася баба з чортом. І стали вони радитися, як вони можуть спільно жити і господарювати.на перший раз посадили кромплі. Коли виросла більба і прийшов час збирати її, баба питає чорта:</p>
	<p>Чорт захотів то, що наверху. Коли баба зібрала кромплі, чорт увидів, що тото йому погано вийшло.</p>
	<p>На другий рік сіють мак. Коли прйишов час збирати, баба знов спитала чорта:</p>
	<p>— Котре ти хочеш, чи то, що згори, чи то, що в землі?</p>
	<p>Чорт хоче то, що в земли. Баба собі зірвала мак і має з маку пожиток, а чорт коріння. І розсердився чорт на бабу, що йому так зле з бабою виходить. Каже чорт:</p>
	<p>— Коли ти така хитра, то тепер будеме воювати.</p>
	<p>Поставили вони границю — пліт, і крізь той пліт будуть обоє воювати. Чор собі взяв вила з штирма вилками, а баба собі з єдною гострою вилкою. Чорт хоче бабу вколоти — запне вила в пліт. А баба єдною вилкою все проб’є чорту крізь пліт черево. І чорт мусів полівити бабі і більше з нею не стрічатися і в спілку не заходити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (1740). Баба і чорт. СУС 1030+1083А. 1 квітня 1988 р. Ільницька Катерина Олексїівна (1915). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
