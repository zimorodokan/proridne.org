<!--#include virtual="/-/inc/general__page_start.inc" -->
<title>Про вівчаря й повітрулю ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про вівчаря й повітрулю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вівчаря й повітрулю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вівчаря й повітрулю <br><span class="article__headerDescription">Українська народна казка Закарпаття</span></h1>
	<p>Був у полонині вівчар, старщук, котрий старший був над іншими. І пішов він дивитися, як вівці підуть пасти. А там дванадцять дівок танцьовало, дванадцять повітруль. А дідо їм пищалав. Ходив вівчар та й дивився, і дуже йому то полюбилося. Каже дідик, той, що пищалає:</p>
	<p>— Принеси нам дванадцять будзків сиру — дістанеш дівку, котру хочеш.</p>
	<p>Він приніс дванадцять будзків. І май красну дівочку йому подарував дідо. І дав йому дідо ширіночку й наказав:</p>
	<p>— Аби сю ширіночку їй не дав. Бо вона втече.</p>
	<p>Прийшов вівчар з нею додому і пібралися вони. І красно вони жили. У них була дитина, хлопчик такий файний. І все просить вона його:</p>
	<p>— Дай мені ту ширіночку, дай.</p>
	<p>А він не дає. Раз провертів вівчар дванадцять раз ковбицю й спрятав ширінку в ту ковбицю. А малий хлопчик то видів. Чоловік пішов на дрова в ліс. А вона почала просити:</p>
	<p>— Дай мені то, синку. Я не піду, не бійся нич.</p>
	<p>І так вона допросила хлопчика, що сказав їй, де та ширіночка. Що в тій ковбиці. Поколола вона ту ковбицю й найшла ширінку. Та напаровала йому їсти, напаровала всього й оповіла сусідам:</p>
	<p>— Їсти йому є, все, що треба, є.</p>
	<p>І махнула й пішла. Пішла там, де той дідо й де тоти повітрулі. Приходить вівчар.</p>
	<p>— А де жінка?</p>
	<p>— Пішла.</p>
	<p>Дивиться, поколола ту ковбицю геть. Став він, подумав і йде її глядати. Прийшов у єден звір, треба йти горі, на грунь. А там два хлопчаки б’ються. Не можуть поділитися тою скалою.</p>
	<p>— Гей, чоловічку, як би ви нас поділили?!</p>
	<p>— Я дуже легко можу вас поділити.</p>
	<p>— Ми вам дамо, що хочете.</p>
	<p>— Дайте ми такі чоботи, що як обуюся, то куди хочу, туди й пішов. Дайте ми се, дайте ми то...</p>
	<p>І дали вони йому то. І вийшов він з ними горі.</p>
	<p>— Но, тепер збігайте долі й вертайтеся до мене. Котрий перший прибіжить, той дістане то, що хоче.</p>
	<p>І вони побігли долі, а він сів обув тоти чоботи, тоти скороходи, і пішов там, де його жінка була.</p>
	<p>Іде він, іде полями, а там така хижка маленька. З хижки вибігає хлопець. А то той малий дітвак, його синок.</p>
	<p>— Мамко! Нянько йде! Вибігла вона.</p>
	<p>— Із твого вітця туй ворона кістку не занесе.</p>
	<p>— Айбо йде.</p>
	<p>Дивиться вона — йде. І-і-і, що буде? І стали проти нього п’ятьсот чоловік, щоб убити його. А в нього був від тих хлопців чарівний кербач. Махнув він тим кербачом — все збив. Ідуть другі п’ятьсот — збив. Ідуть треті — збив. Прийшов додому, до тої хижки. Малий обціловав його, він жінку обціловав.</p>
	<p>— Но видиш. Я тобі не дозволяв, а ти що зробила?</p>
	<p>— Туй маєш ширіночку. Аби-сь мені більше не дав. І така челядина з неї була!</p>
	<p>Взяв він ширіночку, обувся в свої чоботи, приїхали додому. Ширіночку спалив і порохом розвіяв. І файно вони жили, весело. І хлопець у них був файний, підучили його. І наша казочка кончається, а в них красноє та веселоє життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
