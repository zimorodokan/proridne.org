<!--#include virtual="/-/inc/general__page_start.inc" -->
<title>Як Харитина силача поборола ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як Харитина силача поборола» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Харитина силача поборола.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Харитина силача поборола <br><span class="article__headerDescription">Українська народна казка Полтавщини</span></h1>
	<p>На краю села жили вдова із дочкою. Здорова була дівка. Пора б і заміж віддавати, так ніхто не свата. Що бідна дуже, приданого нема, а ще й з лиця негарна. Умерла стара, так і не діждавшись сватів у хату.</p>
	<p>Одного разу посватався до Харитини вдівець. Не хотіла спочатку дівка виходити за нього заміж. Маленький, старий, з дітьми, та ще й випивав трохи. Та потім згодилася. Годила Харитина своєму чоловіку, як болячці. Їсти готує, дітей доглядає, хату чепурить. Спочатку і чоловік допомагав жінці, а потім ще й бити став її. Плакала та терпіла. Сусіди казали:</p>
	<p>— Чого ти терпиш? Отака здорова, та ти б його однією рукою вбила, а ти спину підгинаєш.</p>
	<p>Якось зібралися Харитина з Ониськом на ярмарок. Запрягла жінка воли, бо Онисько, бач, після корчми не відійшов ще. Повсідалися на воза та й поїхали.</p>
	<p>Чого тільки на тому ярмарку не було. І коні, і вівці, і свині, і глечики, і ярма, і хустки. А серед ярмарку на площі здоровані борються. Та такі сильні, що, здається, і гори б вернули. Угледіла їх Харитина і каже чоловікові:</p>
	<p>— Піду і я поборюся.</p>
	<p>— Чи ти здуріла, жінко.</p>
	<p>— Піду. Ще й воли в заставу дам!</p>
	<p>— Як ти даси воли, то я тобі точно дам!</p>
	<p>Перший раз не послухала жінка чоловіка. Вийшла в круг, підійшла до найбільшого і каже:</p>
	<p>— Давай боротися!</p>
	<p>Зареготав здоровань. А Харитина каже:</p>
	<p>— Ти не смійся, а кажи, як тебе брати.</p>
	<p>— Як хочеш, так і бери.</p>
	<p>Взяла Харитина борця під руки, розкрутила та кинула об землю, як грушу. Встав силач, обтрусився і каже:</p>
	<p>— То я погано на ногах стояв. Давай ще раз попробуємо.</p>
	<p>Схватила молодиця силача вдруге. І цього разу він упав на землю без пам’яті. Ярмаркові з подиву повитріщали очі. А Харитина забрала свої воли і гроші, що виграла. Онисько так злякався, що після того жодного разу жінку і пальцем не торкнув.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67 (4662). Як Харитина силача поборола. СУС —, вар. 184, 1407 тощо. Записано 2008 року. Карпенко Ганна Захарівна (1919). Полтавська область, Лохвицький район, Токарі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
