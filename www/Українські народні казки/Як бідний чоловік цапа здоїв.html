<!--#include virtual="/-/inc/general__page_start.inc" -->
<title>Як бідний чоловік цапа здоїв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як бідний чоловік цапа здоїв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний чоловік цапа здоїв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний чоловік цапа здоїв <br><span class="article__headerDescription">Українська народна казка Гуцульщини</span></h1>
	<p>Був собі роботящий чоловік. Служив він у пана. Косив конюшину на панському поли. А другий пан бачив, що цей чоловік на чужому поли так сумлінно робить, як на своєму. Підходить той другий пан до цего чоловіка на поли й питає:</p>
	<p>— Кому ти це робиш?</p>
	<p>— Панови.</p>
	<p>— А чого ти так щиро робиш?</p>
	<p>— Бо він мені платить.</p>
	<p>— А скілько він тобі платить за день?</p>
	<p>— Платить мені десять ґрейцарів.</p>
	<p>— А що ти користаєш з тих десятьох ґрейцарів?</p>
	<p>— Два, — каже, — кидаю в болото, два кладу в касу, два — старий борг віддаю, а чотири нам з жінкою.</p>
	<p>Пан пішов ї не годен був ніяк це зрозуміти. Приходить він другого дня й питає:</p>
	<p>— Що ти мені вчора сказав? Роз’ясни мені це, чоловіче. А цей каже:</p>
	<p>— Два кидаю в болото, бо доньці на посаг даю. Другий прийде і це забере. Я з цего не буду мати ніц. А дати треба. А маю ще сина, треба для него шпарувати. Може, я дожию коло него, як мій тато доживає коло мене. А два дав на тата, що маю на утриманню. Віддаю татови старий борг. А з штирьох ми двоє з жінкою користаємося.</p>
	<p>А пан йому каже:</p>
	<p>— Ти би здоїв цапа на міру? Чоловік каже:</p>
	<p>— Як хтось нажене мені цапа, я здою. Пан пішов до того дідича і сказав:</p>
	<p>— На завтра поклади на стіл дванадцять царських голів. А як не покладеш, то твоя голова буде покладена.</p>
	<p>Іде наймит до пана та й питає:</p>
	<p>— Чого, пане, плачете?</p>
	<p>— Ти, — каже, — мені нічого не поможеш. Я їздив до адвоката, та й той мені нічого не поміг. І підо мною кінь пук. А завтра маю вмирати.</p>
	<p>А цей каже:</p>
	<p>— Я вас визволю від цего. Але дайте мені то поле, що я на нім конюшину кошу.</p>
	<p>І цей погодився:</p>
	<p>— Я дам.</p>
	<p>— То кличте свідків і дайте мені на руки документ. І я вас визволю від смерти.</p>
	<p>І пан дав йому при свідках такий документ. А він каже панови:</p>
	<p>— Віддайте мені ключі від свої каси. Пан дав йому ключі, а той каже:</p>
	<p>— Лягайте і спіть на обі вуха. Я, — каже, — за вас відповідаю. Переспали, рано сів той чоловік коло стола і дивиться, коли буде дванадцята година. Вже минула одинадцята. Відкриває він касу і витягає відти дванадцять ґалаґанів із зображенням царської голови. І розкладає їх на столі. А той точно на дванадцяту годину прилітає конем. Утворив двері, а дванадцять царських голів лежать на столі. Та й питає:</p>
	<p>— А здоїв-ис цапа на міру?</p>
	<p>— Здоїв, — каже, — уже моє то поле, що я на нім конюшину косив.</p>
	<p>— То й добре, — сказав той та й поїхав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 27 лютого 1984 року Підгородецький Микола Матвійович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
