<!--#include virtual="/-/inc/general__page_start.inc" -->
<title>Наречений вуж ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Наречений вуж» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Наречений вуж.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Наречений вуж <br><span class="article__headerDescription">Українська народна казка Бойківщини</span></h1>
	<p>Мала жінка три дівки. А сама вона хвора і лежала на печі. І прийшов до них жебрак. А то не жебрак був, то був святий. Каже він:</p>
	<p>— Дівки, прийміть жебрака на ніч. Мене прийміть.</p>
	<p>А вони кажуть:</p>
	<p>— Та мама на печі хвора. Та нема де спати.</p>
	<p>— Іди, — каже, — до керниці. Зачереш води, і мама нап’ється й буде здорова.</p>
	<p>Дівка хоче набрати води в керниці, а там вуж. І не дає вуж набрати води. Каже їй:</p>
	<p>— Присягни, що будеш моєю жінкою.</p>
	<p>— Ніт.</p>
	<p>— То пішла геть.</p>
	<p>І пішла дівка геть, а до керниці пішла середуща. Та й хоче чиряти — вуж не дає. Не присягла — не дав.</p>
	<p>А наймолодшій дочці було дуже жаль за матір’ю. і вона присягла і зачерла води. І занесла тої води хворій матері.</p>
	<p>А ввечері котиться вуж до хати. Вже йде до неї. Та й каже під вікном по-польськи:</p>
	<p>Вонджея вода</p>
	<p>По долі блода.</p>
	<p>Ідзь мі отвожиць,</p>
	<p>Жоно моя млода.</p>
	<p>І перекотився до хати. І вже вона йому дає з черепка їсти. А він ні, не хоче.</p>
	<p>Нє хце я, нє хце</p>
	<p>З черепка єсть.</p>
	<p>Дай мі на талєж,</p>
	<p>Сама ходзь зе мнов єсть.</p>
	<p>І дала вона йому на талір, і він уже їсть з нею. Та й повечеряли, та й вона йому хоче стелити під ліжком.</p>
	<p>Ой нє хце, я нє хце</p>
	<p>Под. лужком спаць.</p>
	<p>Посцєль мі в лужку,</p>
	<p>Сама ходзь до мнє спаць.</p>
	<p>І постелила вона, й полягали. А вужачу шкіру він з себе скинув.</p>
	<p>А її хвора мати як тої води напилася, та й відразу поправилася. Як вони полягали спати, вона вночі встала, тоту шкіру взяла і в печі спалила.</p>
	<p>Прийшов день, йому треба вставати і йти у вужачу шкіру, а шкіри нема. Він так зажурився.</p>
	<p>— Но, — каже, — жінко моя, тепер я тебе лишу.</p>
	<p>Купив він їй залізні черевики і сказав:</p>
	<p>— Як ти ці черевики сходиш, то мене найдеш.</p>
	<p>Та й він пішов. А вона, йой, лускає тими черевиками по камінню. Але йде зо два роки пішки. Йде, та йде, та йде. Вже другий рік минає, і вона вже доходить до тої хати, де її чоловік жиє. Тото їй так Бог повелів, щоб вона йшла і щоб знала, що він там таки жиє.</p>
	<p>А він уже з військом робив, командував, військо учив.</p>
	<p>Но, вона ввійшла до хати, жінка. А він у хаті. Та й каже вона:</p>
	<p>— Прийміть мене на ніч.</p>
	<p>А він спізнав її, відразу спізнав. Але мав він уже другу жону. Вона сказала: «Прийміть мене на ніч», а та друга жона каже:</p>
	<p>— Ми не приймаємо. Не приймаю.</p>
	<p>— А чому?</p>
	<p>— Бо нє.</p>
	<p>А він:</p>
	<p>— Ніт. Ти, — каже, — ту жебрачку скупай. Скупай її і дай їй чисте шмаття.</p>
	<p>Він не признається, що то його жона перша. А та друга жона каже:</p>
	<p>— Ніт. Хто таке робить, би жебрачку прийшлу купала жона. Ніт.</p>
	<p>— Но то я сам.</p>
	<p>Він сам налляв води, і скупав її, дав чисте шмаття. Так поважано, чуєте, поважано. Та й постелив їй, та й лягла спати.</p>
	<p>А він не спить. Сон не бере його, нуд він має. То туди, то туди ходить. Та й прийшов день. Дав він їй поснідати. Та й позбирав її файно. Та й узяв він їх, тоту першу жону за праву руку, а тоту другу жону за ліву. Та й каже:</p>
	<p>— Личко моє кохане, личко моє кохане, котра ліпша жона, перша чи друга, перша чи друга?</p>
	<p>А личка кажуть, що перша. Та й усі кажуть, що перша жона найліпша. А він ще раз питає:</p>
	<p>— личко моє кохане, котра ліпша жона? Перша чи друга?</p>
	<p>І він тоту другу жону зверг з третього пльонтра, і вона розбилася на білий мак. Но, і вони обоє жиють. Та й діти мають, і добре їм.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (2327). Наречений вуж. СУС 400+440. 24 серпня 1990 р. Гитик Анна Василівна (1911). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
