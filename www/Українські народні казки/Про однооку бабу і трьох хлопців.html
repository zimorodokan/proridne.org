<!--#include virtual="/-/inc/general__page_start.inc" -->
<title>Про однооку бабу і трьох хлопців ☼ Українська народна казка ☼ Народна творчість</title>
<meta name="Description" content="Українська народна казка Покуття «Про однооку бабу і трьох хлопців» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про однооку бабу і трьох хлопців.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про однооку бабу і трьох хлопців <br><span class="article__headerDescription">Українська народна казка Покуття</span></h1>
	<p>Були чоловік і жінка, мали діти. Старший хлопець каже:</p>
	<p>— Йду шукати роботи. Та й пішов. Іде, здибає другого.</p>
	<p>— Куди, брате, йдеш?</p>
	<p>— Йду роботи шукати. А ти?</p>
	<p>— І я йду роботи шукати. А ти яку роботу робиш?</p>
	<p>— Я швець. А ти?</p>
	<p>— Я нічого не вмію.</p>
	<p>Та й ідуть далі вдвох. Здибали ще одного хлопця.</p>
	<p>— Куди йдеш? — питають того хлопця.</p>
	<p>— Іду в світ шукати роботи.</p>
	<p>— А що ти робиш?</p>
	<p>— Я коваль.</p>
	<p>— А ви? Той каже:</p>
	<p>— Я швець.</p>
	<p>А другий каже:</p>
	<p>— Я нічого не вмію. Я буду простим робітником.</p>
	<p>Ідуть вони, йдуть. Вечір. Дивляться, в лісі світло блимає. Ідуть до тої хати, аж там сидить баба з одним рогом і одним оком. Кажуть вони:</p>
	<p>— Заночуйте нас. А вона їм:</p>
	<p>— Добре. Добре, що-сте прийшли. А то була баба-чародійка.</p>
	<p>— Буде, — каже, — оден на сніданок, оден на обід, а оден на вечерю.</p>
	<p>Вони це вчули, але від неї вже не вийдуть. Каже баба:</p>
	<p>— Що ви, хлопці, робите? Той каже:</p>
	<p>— Я ковалем.</p>
	<p>— А я шевцем. Третього питає:</p>
	<p>— А ти що робиш? А він їй:</p>
	<p>— А я помічник їхній.</p>
	<p>А оден хлопець каже бабі:</p>
	<p>— Я коваль, я вам другий ріг прироблю. А другий каже:</p>
	<p>— Я швець, я вам то зашите око розшию. А третій каже:</p>
	<p>— А я їм усе буду помагати.</p>
	<p>Баба погодилася. Кладуть її око приробляти. Як гримнули, то й то вилетіло око, що виділо. А баба каже: — Я вас цим рогом рознесу.</p>
	<p>Хата була затворена, і вони не могли вийти. А в баби в хаті було багато овець. Вони забігли помежи вівці. Та й порізали по вівци, злупили з тих овець шкіри і в ті шкіри запхалися. А баба хоче перекидати вівці через віконце надвір. «Я вівці викидаю, а тоді їх іму». Викидає баба вівці, а вони в овечих шкірах підійшли, і баба їх повикидала у віконце. Як-ис викидала, а вони тоді обізвалися до баби. Вона сама виходить у двері, рує, бігає помежи вівці, перекидає їх одним рогом. Думає, що й хлопців піб’є. Так баба бігала, бігала, поки не пукла.</p>
	<p>А в тій бабі всередині навіть царські сини були. І все повиходило з баби, як баба пукла. Дуже велику благодарність дали царські сини тим хлопцям, що бабу знищили і помогли їм вернутися на світ жити. Так, як жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 3 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
