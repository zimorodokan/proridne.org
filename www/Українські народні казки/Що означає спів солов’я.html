<!--#include virtual="/-/inc/general__page_start.inc" -->
<title>Що означає спів солов’я ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Що означає спів солов’я» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що означає спів солов’я.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що означає спів солов’я <br><span class="article__headerDescription">Українська народна казка про тварин</span></h1>
	<p>Раз віддавалася синичка та й запросила солов’я на весілля. А він нагадав собі, що не має відходової кишки, а на весіллю треба буде їсти-пити. Журиться соловій, але нагадав собі, що має кума кліща. Пішов він до кліща та й позичив собі того інтересу (себто відходової кишки).</p>
	<p>Відбув соловій весілля та й думає, як би то не віддати кліщеві кишку. Зміркував, саме коли кум кліщ прийде, та й сховався в корчі. А мав він два пси: Сірика та й Білика, то і їх взяв з собою. Сидить на корчі та й чекає. Дивиться, а кум кліщ йде прост на него. Він настрашився та й не знав, що робити, лиш усе: «Кум кліщ! Кум кліщ!» Але нагадався, що коло него є два пси, та як крикне: «Сірик! Білик! Тьох! Тьох! Тьох! Тьох! Тьох! За ним! За ним! За ним! Попід ліс! Попід ліс! Потоком! Потоком! Патиком! Патиком! Патиком! Цьвігов! Цьвігов! Цьвігов!» А як уздрів, що кліщ тікає, зачав ся тішити: «Утік! Утік! Утік!..» А кліщ так ся напудив, що вже більше за своїм інтересом не приходив.</p>
	<p>А соловій відтогди й дотепер як співає, то все тоті слова:</p>
	<div class="poem">
		<p>
			— Кум кліщ! Кум кліщ!.. Сірик! Білик!<br>
			Тьох! Тьох! Тьох! Тьох! Тьох!<br>
			За ним! За ним! За ним!<br>
			Попід ліс! Попід ліс!<br>
			Потоком! Потоком!<br>
			Патиком! Патиком! Патиком!<br>
			Цьвігов! Цьвігов! Цьвігов!<br>
			Утік! Утік! Утік!
		</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Що означає спів солов’я. Зап. Д. Бойчук в 1908 р. у с. Текуча Коломийського пов. (Гуцульщина). Відділ рукописів Інституту мистецтвознавства, фольклору та етнографії ім. М. Т. Рильського АН УРСР. . ф. 29-3, од. зб. 263, арк. 4.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
