<!--#include virtual="/-/inc/general__page_start.inc" -->
<title>Пан Попеловський ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Пан Попеловський» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пан Попеловський.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пан Попеловський <br><span class="article__headerDescription">Українська народна казка Гуцульщини</span></h1>
	<p>Був собі дідо та й мав пса й кітку. Та й каже їм: — Я вас годував дотепер, а ви мене — відтепер. Пес піде туди, де є обід, та й встарає кавалок хліба, та й принесе дідови. А кітка йде до пана. Іде та й здибає зайця.</p>
	<p>— Куди ти йдеш, кіточко?</p>
	<p>— Іду до пана на справу. Хто з’їв солонину, ковбасу, все кажуть, що кітка.</p>
	<p>А заєць каже:</p>
	<p>— Хто погриз капусту, буряк, усе кажуть, що то заєць. І я би пішов до пана на справу.</p>
	<p>А кітка каже:</p>
	<p>— Та йди. Але добра була би справа, коби вас було дванадцять. А заєць побіг та скликав дванадцять зайців, та й ідуть усі за кіткою до пана.</p>
	<p>Приходить кіточка до пана та й каже:</p>
	<p>— Вам пан Попеловський прислав дванадцять зайців.</p>
	<p>А пан виходить, забрав тоти зайці та й загнав їх у хлів. Та й надавав кітці всього. Зав’язав їй на шию ковбасу і передав тому панови грошей.</p>
	<p>Приходить кітка додому та й дає то дідови. Та й обертає ще, знов іде до пана. Іде вона, а назустріч біжить лисиця. Та й питає:</p>
	<p>— Куди ти йдеш, кіточко?</p>
	<p>— Я йду до пана на справу. Хто з’їв солонину, ковбасу, все кажуть, що кіточка.</p>
	<p>А лисичка каже:</p>
	<p>— Та й я би пішла на справу. Хто з’їсть курку, гуску, то все кажуть, що то лисиця.</p>
	<p>— Коби вас було дванадцять, то би була добра справа, — каже кіточка.</p>
	<p>Лисиця побігла та й скликала дванадцять лисиць. Та й іде кіточка наперед, а лисиці ззаду. Та й приходять до пана. Кіточка зайшла та й каже до пана:</p>
	<p>— Ідіть, вам пан Попеловський прислав дванадцять лисів. Пан вийшов та забрав тоти лиси, та й позапирав. Та й каже кіточці:</p>
	<p>— Що то за пан такий, що тілько звірів має? Ану най він прийде до мене.</p>
	<p>А кітка прийшла та й спалила ту дідову хату, що була. А дідови сказала:</p>
	<p>— Їдьмо до пана.</p>
	<p>Прийшли над річку, та й каже кітка дідови:</p>
	<p>— Ви скидайте своє дрантя та й кидайте в воду, най то пливе. А я біжу до пана.</p>
	<p>Приходить кіточка до пана та й каже:</p>
	<p>— Йой, що сталося! Ми їхали до вас, та й коні потопилися, та й бричка втопилася. Заледве пан утримався, ледь не втопився. Пан не має як іти до вас, бо голий. Дайте панови щось убратися. Та ще й хата у нього згоріла.</p>
	<p>Пан дав кітці вбрання, та й кітка пішла та й убрала пана Попеловського.</p>
	<p>Та й приходять вони до пана. Та й пан вийшов та й їх забрав до себе. Та й дав їм хату, і вони вже жили у пана. І пес пішов з ними до пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 17 липня 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
