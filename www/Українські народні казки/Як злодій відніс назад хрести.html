<!--#include virtual="/-/inc/general__page_start.inc" -->
<title>Як злодій відніс назад хрести ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як злодій відніс назад хрести» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як злодій відніс назад хрести.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як злодій відніс назад хрести <br><span class="article__headerDescription">Українська народна казка Бойківщини</span></h1>
	<p>Один чоловік пас колгоспні коні під цвинтарем. Ліг собі вночі під пліт. А так було звіздяно, видно було до неба. Дивиться він, іде один чоловік, заходить на цвинтар, витягає хрести з гробів, на плечі й пішов. Він сильно впудився, думав, нечиста сила.</p>
	<p>Виходить злодій з цвинтаря з тими хрестами, а той устав і за ним помаленьку йде. Іде позаду. Підходять до хати. Подивився пастух, а то його сусід. Заніс хрести до стодоли і пішов до хати спати.</p>
	<p>Увійшов той, а жінка питає:</p>
	<p>— Приніс?</p>
	<p>— Приніс, вже є.</p>
	<p>А той, що пас коні, пішов додому, убрався набіло, перев’язав хусткою голову, приходить під вікно та й каже:</p>
	<p>— Віддай покійного хрест. Віддай покійного хре-е-ест! А жінка каже до чоловіка:</p>
	<p>— Слухай. Слухай.</p>
	<p>— Та чую.</p>
	<p>— Ти слухай.</p>
	<p>— Та чую.</p>
	<p>Пішов той. Пішов додому, розібрався і пішов знову під цвинтар коні пасти. Ліг і лежить. Дивиться, а той несе до цвинтаря хрести. Приніс, позатикав там, де були, і пішов додому.</p>
	<p>Прийшов, а жінка каже:</p>
	<p>— Боже милий! Що буде, як прийдуть усі ті, що ми попалили з їх гробів хрести? Що буде, як прийдуть усі мертві?!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кіндратів, Турківського району, Львівської області 22 серпня 1990 року Зубрицька Катерина Олексівна (1926)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
