<!--#include virtual="/-/inc/general__page_start.inc" -->
<title>Вовк та чоловік ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Вовк та чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та чоловік <br><span class="article__headerDescription">Українська народна казка Закарпаття</span></h1>
	<p>Зустрів одного разу вовк старого жебрака:</p>
	<p>— Я тебе з’їм!</p>
	<p>— Мене? Видиш, який я худий: кістки та шкіра. Не посмакує тобі моє м’ясо. Я тобі дам пораду, кого їсти.</p>
	<p>— Кого?</p>
	<p>— У лісі люди рубають дрова. Позирай добре: від котрого найдальше летять тріски, того їж! У нього м’ясо смачне.</p>
	<p>Побіг вовк до лісу, виліз на високого граба, дивиться, котрий чоловік найдужче рубає дерево, звідки найдальше летять тріски. Дивився, дивився, доки не побачив одного молодого, високого, широкого в плечах лісоруба. Той мав рукави закасані, сокира вістрям виблискувала, а тріски летіли, як білі птахи.</p>
	<p>Прийшов до чоловіка вовк і каже:</p>
	<p>— Я тебе з’їм!</p>
	<p>— Хочеш мене з’їсти? Добре! Тільки мало почекай, доки я помиюся і помолюся. Я не звір, мені треба до смерті приладитися.</p>
	<p>— Добре, я почекаю! Тільки не довго!</p>
	<p>Пішов чоловік у гущавину, вирубав собі замашну палицю, взяв сокиру й іде. Вовк дивиться на чоловіка і питає:</p>
	<p>— Нащо тобі палиця? Може, будеш мене бити?</p>
	<p>— Де би я тебе бив? Я помився, а зараз дай мені твого хвоста руки витерти!</p>
	<p>Обернувся вовк хвостом до чоловіка, обкрутив чоловік хвостище довкола лівої руки, правою сягнув так, що палиця у вовка на хребті затріщала. Бив, бив, бив так, що вовк усі зірки на небі бачив.</p>
	<p>Вовчисько застогнав:</p>
	<p>— Та чи не казав я, що ти мене будеш бити! Йой, йой, йой!.. Пусти, пусти, я вже буду чесний! Тільки дай мені щось закусити, бо я вже і битий, і голодний.</p>
	<p>Випустив з рук чоловік вовка. Прийшли разом до колиби, розпалили вогонь, напекли риби. Кинув чоловік вовкові рибину.</p>
	<p>— Дай іще!</p>
	<p>Кинув чоловік вовкові ще одну рибку. З’їв вовк і цю.</p>
	<p>— Дай іще!</p>
	<p>Відрізав чоловік круглий кусень сиру і кинув вовкові. З’їв вовк і сир. І так наївся досхочу.</p>
	<p>Іде чоловік додому, плететься за ним і вовк. На небі світив повний місяць. Проходять чоловік і вовк коло води, світиться місяць колесом білим у воді, а вовк питає:</p>
	<p>— Чи можу я взяти собі той сир?</p>
	<p>— Можеш, але мусиш вихлебтати всю воду.</p>
	<p>Хлебче, хлебче вовк, уже його лютим холодом прошпарило, а до сиру дохлебтатися не може.</p>
	<p>Ще, може, й сьогодні хлебче воду, якщо не вихлебтав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк та чоловік. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 157. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 65 — 66. Варіанти: Галиця — Архів П. В. Лінтура.; Королович — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>173 (4876). Вовк та чоловік. СУС —. Записано 2008 року. Шовкопляс Надія Степанівна (1940). Полтавська область, Оржицький район, Лазірка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк та чоловік <br><span class="article__headerDescription">Українська народна казка Полтавщини</span></h1>
	<p>Зустрів одного разу вовк старого жебрака і каже:</p>
	<p>— Я тебе з’їм!</p>
	<p>— Мене? Бачиш, який я худий: кістки та шкіра. Не посмакує тобі моє м’ясо. Я тобі скажу, кого їсти.</p>
	<p>— Кого?</p>
	<p>— У лісі люди рубають дрова. Дивись уважно: від якого полетять якнайдалі тріски, того їж! У нього м’ясо смачне.</p>
	<p>Побіг вовк до лісу, виліз на високого дуба, дивиться, котрий чоловік найдужче рубає дерево, звідки найдальше летять тріски. Дивився, дивився, доки не побачив одного молодого, високого, широкого в плечах лісоруба. Той мав рукави закачані, сокира виблискувала, а тріски летіли, як білі птахи. Прийшов до чоловіка вовк і каже:</p>
	<p>— Я тебе з’їм!</p>
	<p>— Хочеш мене з’їсти? Добре! Тільки трішки почекай, доки я помиюся і помолюся. Я не звір, мені треба до смерті підготуватися.</p>
	<p>— Добре, я почекаю! Тільки недовго!</p>
	<p>Пішов чоловік у гущавину, вирубав собі гарну палицю, взяв сокиру й іде. Вовк дивиться на чоловіка і питає:</p>
	<p>— Навіщо тобі палиця? Може, будеш мене бити?</p>
	<p>— Чого б я тебе бив? Я помився, а зараз дай мені твого хвоста руки витерти!</p>
	<p>Обернувся вовк хвостом до чоловіка, обкрутив чоловік хвостище довкола лівої руки, а правою вдарив так, що палиця у вовка на хребті затріщала. Бив, бив, бив так, що вовк усі зірки на небі бачив. Вовчисько застогнав:</p>
	<p>— Та чи не казав я, що ти мене будеш бити? Ой, ой, ой! Пусти мене, я вже буду чесний. Тільки дай мені щось поїсти, бо я вже битий і голодний.</p>
	<p>Випустив чоловік вовка з рук. Прийшли разом до будинку, розпалили вогонь, напекли риби. Кинув чоловік вовкові рибину.</p>
	<p>— Дай іще!</p>
	<p>Кинув ще одну рибинку. З’їв вовк і цю.</p>
	<p>— Дай іще!</p>
	<p>Відрізав чоловік круглий шматок сиру і кинув вовкові. З’їв вовк і сир. І так наївся досхочу.</p>
	<p>Іде чоловік додому, плететься за ним і вовк. На небі світить місяць. Проходять чоловік і вовк коло води, світиться місяць колесом білим у воді, а вовк питає:</p>
	<p>— Чи можу я взяти собі цей сир?</p>
	<p>— Можеш, але мусиш вихлебтати всю воду.</p>
	<p>Хлебче, хлебче вовк, уже й змерз, а до сиру ніяк не добереться. Може, і до сьогодні хлебче воду, якщо не вихлебтав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (4722). Вовк та чоловік. СУС (-34*). Записала Горбушова Анна (3 клас) 2008 року. Горбушова Віра Василівна (1949). Полтавська область, Пирятинський район, Калиновий Міст</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк та чоловік <br><span class="article__headerDescription">Українська народна казка Кіровоградщини</span></h1>
	<p>Зустрів одного разу вовк старого жебрака та й каже:</p>
	<p>— Я тебе з’їм!</p>
	<p>— Мене? Бачиш, який я худий — кістки та шкура. Недобре моє м’ясо. Давай я тобі посовітую, кого лучче з’їсти.</p>
	<p>— Кого? — питає вовк.</p>
	<p>— Он у лісі рубають дрова. Піди та подивись добре. Від кого найдальше летять тріски, того їж, він найсмачніший.</p>
	<p>Побіг вовк до лісу, виліз на високе дерево. Сидить і дивиться, хто ж лучче рубає. Дивився, дивився і вгледів чоловіка, від якого найдалі тріски летіли. Зліз вовк, прийшов до чоловіка та й каже:</p>
	<p>— Я тебе з’їм.</p>
	<p>— Хочеш мене з’їсти? Що ж, добре, тільки почекай, хай я помиюся і помолюся. Я ж не звір, мені треба приготуватися до смерті.</p>
	<p>— Добре, — погодився вовк, — я пожду.</p>
	<p>Пішов чоловік до річки, вмився та й іде назад. По дорозі вирубав замашну палицю та й іде до вовка.</p>
	<p>— Помився? — питає вовк.</p>
	<p>— Дай мені хвоста, я руки обітру.</p>
	<p>Обернувся вовк хвостом до чоловіка, а той вхопив хвоста, обкрутив довкола лівої руки, а правою так влупив вовка дрючком, що той зірки на небі серед білого дня побачив.</p>
	<p>Вовчисько застогнав:</p>
	<p>— Пусти мене, я вже не буду людей їсти.</p>
	<p>Пустив чоловік вовка, жаль йому його стало. От вовк і просить:</p>
	<p>— Дай мені щось поїсти, бо здохну.</p>
	<p>Повів його чоловік до річки, наловив риби, напік і кинув вовкові одну рибину. Той проковтнув і просить ще. Так, поки не поїли всю рибу. А в чоловіка в торбі був ще сир. Дав вовкові ще й сиру, та йому все мало. От на небі вже зорі появилися, і місяць. Вовк побачив його в річці та й каже:</p>
	<p>— Я той сир теж з’їм.</p>
	<p>— Їж, — каже чоловік, — тільки мусиш спочатку вихлебтати воду.</p>
	<p>Хлебче вовк воду, а до сиру дохлебтатися не може. Так і донині хлебче.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>155 (8039). Вовк та чоловік. СУС — 34*. Записано 2010 року. Григоренко Людмила Артемівна (1932). Кіровоградська область, Новоархангельський район, Кам’янече</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
