<!--#include virtual="/-/inc/general__page_start.inc" -->
<title>Як птиці вибирали собі царя ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як птиці вибирали собі царя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як птиці вибирали собі царя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як птиці вибирали собі царя <br><span class="article__headerDescription">Українська народна казка Закарпаття</span></h1>
	<p>Раз у лісі сиділи на зелених галузках усякі птиці: ворони, сороки, яструби, сови, сойки та інші і говорили між собою, що всі люди і звірі мають голову-царя, а що птиці — не мають.</p>
	<p>Ворона сказала:</p>
	<p>— Я думаю, що пташиним царем треба вибрати сову... (А сова була її кумою).</p>
	<p>— І я так думаю, — говорить яструб. — Сова мусить бути нашим царем уже тому, що у неї велика голова.</p>
	<p>А другі птиці підтримали ворону, і сову справді вибрали царем.</p>
	<p>Розійшлися птиці кожна по своїй роботі. В’ють собі гнізда, несуть яйця, висиджують малих. Одні в’ють гнізда в лісі, другі — в селі. Лиш сова не твориться нічого. Вона знайшла собі місце в комині.</p>
	<p>Горобець вчинив собі гніздо в стрісі і зніс шість яєць і висидів шість голопузят.</p>
	<p>Потрапила сюди сова, з’їла малих і полетіла собі. Старий горобець дуже розсердився на сову і подав скаргу іншим птицям — нем’ясоїдам — синиці, дятлові, жайворонку і іншим.</p>
	<p>Сі птиці зібралися і судять суд над совою, і рішили, що вона не може бути царем, бо заїдає малих пташок.</p>
	<p>Се рішення взяв горобець і поніс до вищих птиць. По дорозі стрітив журавля:</p>
	<p>— Куди ідеш, братчику-горобчику?</p>
	<p>— Несу рішення проти сови... Ну і ти зі мною, допоможи моєму горю!</p>
	<p>— Ой, неборе, я не маю часу, я мушу ловити жаб у болоті.</p>
	<p>Горобець летить далі. Стрітив бузька:</p>
	<p>— Братчику-горобчику, куди держиш путь?</p>
	<p>— Несу рішення проти сови.</p>
	<p>— Добре робиш, я тобі допоможу...</p>
	<p>І почав строїти гніздо на самім вершку хати, аби видів сову в комині.</p>
	<p>— Будь ти нам за царя. Але бузько не хотів:</p>
	<p>— За царя треба вибрати таку птицю, котра цілий рік живе в одному краї...</p>
	<p>Так зібралися птиці знов, аби вибрати собі нового царя... Яструб звідає сову:</p>
	<p>— Ну, що ти скажеш?</p>
	<p>— Пу-гу, пу-гу, пу-гу!</p>
	<p>То значить, що вона буде царем. Але всі птиці запротестували:</p>
	<p>— Вона з’їсть наших малих! Ми всі трудимося, а сова — дармоїд!</p>
	<p>На се прилетів орел, і ворона говорить:</p>
	<p>— Той буде царем, хто найвище полетить в небо. І всі погодилися.</p>
	<p>Орел, жайворонок і сова почали летіти вверх, «волове вічко» спряталося орлови у хвіст.</p>
	<p>Летять, летять, летять... Засвітило сонце, і сова впала. Жайворонок летів вище, але і він дальше не міг. Лиш орел летить, летить, летить, аж стратився у небі... І коли вже втомився, всі закричали:</p>
	<p>— Хай живе наш цар орел!</p>
	<p>Але в той момент «волове вічко» вихопилося з-під крила орла і підлетіло вище. Всі птиці сердито запищали і кинулися на нього кусати. Волове вічко спряталося в огород, тому воно ще й нині ховається в пліт. Хто цьому не вірить, хай мене позвідує.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як птиці вибирали собі царя, «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 221. Друкується вперше. Варіант: Скубенич-Кость — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
