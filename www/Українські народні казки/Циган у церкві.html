<!--#include virtual="/-/inc/general__page_start.inc" -->
<title>Циган у церкві ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Циган у церкві» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган у церкві.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган у церкві <br><span class="article__headerDescription">Українська народна казка Гуцульщини</span></h1>
	<p>Перед Великоднем усі сповідалися. Навіть діти цілою школою йшли. Прийшов до сповіди й циган. Прикляк перед ксьондзом, а той питає:</p>
	<p>— Чим ти бога прогнівив?</p>
	<p>— Прогнівив я бога. Я, — каже, — б’юся.</p>
	<p>— Це дуже погано, — каже ксьондз. — А що тебе так нервує?</p>
	<p>— Мене найдужче нервує, як хтось бреше. Я тоді не сварюся, а просто б’ю в писок.</p>
	<p>Ксьондз це вислухав, подумав та й каже:</p>
	<p>— Слухай, це гріх. Але я тобі дам на це раду, і ти не будеш грішити.</p>
	<p>— А яка рада на це?</p>
	<p>— Якщо ти вчуєш, що хтось бреше, то засвищи собі голосно, як лиш зможеш, та й іди від него.</p>
	<p>Сказав це ксьондз та й питає:</p>
	<p>— А ще якими гріхами ти прогнівив бога?</p>
	<p>— Отче духовний, я ще ла́ким щось украсти.</p>
	<p>— О, — каже, — негарно так робити. Це великий гріх.</p>
	<p>— Я це знаю. Але як уздрю якусь річ, то не можу витримати, аби не вкрав.</p>
	<p>За цей час, що був коло ксьондза, циган додивився, що в ксьондза на камізельці&nbsp;<sup>*</sup> золотий ланцюжок. То, значить, і годинник там має бути золотий.</p>
	<p>— Ну а що ти такого вкрав? — питає ксьондз.</p>
	<p>А цей уже годинник відчепив та й витяг з кишені. Та й каже:</p>
	<p>— Я вкрав золотий годинник. Каже ксьондз:</p>
	<p>— Це дуже великий гріх ти зробив.</p>
	<p>— Ну а що би зробити, щоби не було за це великого гріха?</p>
	<p>— Щоби не було гріха, то мусиш віддати вкрадене.</p>
	<p>— А хіба я знаю, як це зробити? Я хіба даю вам. Та й дає ксьондзови його годинник. А ксьондз каже:</p>
	<p>— Мені не потрібно крадених речей.</p>
	<p>— Ну а що я маю робити, як властитель не приймає?</p>
	<p>— Якщо так, то можеш залишити для себе, та й гріха не буде. А що ти ще нагрішив?</p>
	<p>— Більше я нічого такого не кімую&nbsp;<sup>*</sup>. Оці в мене гріхи найбільші.</p>
	<p>Ксьондз подумав, яку циганови дати покуту, сказав, скільки йому разів виказати «Отче наш», та й пішов циган. Та й другий перед ксьондзом приклякає.</p>
	<p>Минув якийсь час. Знов у церкві служба. Приходить на ту службу й циган. Відбулася відправа, і начинає ксьондз казати казання&nbsp;<sup>*</sup>. Та й говорить про початок світу. Як бог сотворив землю, воду і всю природу, а людини ще не було. Під конець сотворив бог чоловіка з глини. Та й, — каже, — вдунув у него душу і поставив у городці при плотці, аби сох на сонці. Бо він був з глини. А на те циган як свисне! Аж свічки впали. Люди цигана спіймали та й поставили перед ксьондза. А ксьондз питає:</p>
	<p>— Чого ти свищеш у церкві? Ти що, розуму не маєш?</p>
	<p>— Та ж ви, — каже, — так учили, щоб я свистав, отче. А ксьондз каже:</p>
	<p>— Вчив. Але свищи тоді, як хтось тобі бреше в очі.</p>
	<p>— Та ж, — каже, — панотче, ви збрехали оцеї хвилини. Бо хто тоді городив пліт, як був Адам з глини?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Камізе́лька — безрукавка.</p>
			<p><sup>*</sup> Кімува́ти — пам’ятати, тямити.</p>
			<p><sup>*</sup> Каза́ння — проповідь священника в церкві.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Черганівка, Косівського району, Івано-Франківської області 9 квітня 1984 року Дущук Петро Юрійович (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
