<!--#include virtual="/-/inc/general__page_start.inc" -->
<title>Дідова сім’я і вовк ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Дідова сім’я і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідова сім’я і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідова сім’я і вовк <br><span class="article__headerDescription">Українська народна казка Кіровоградщини</span></h1>
	<p>Жили собі дід та баба. В них було багато дітей. Хата стояла коло лісу на краю села.</p>
	<p>От одного разу занадився до них ходити вовк із лісу і забирати по одній дочці чи синові. Кого на городі забере, коли бур’ян сапають, кого в сараї забере, коли коло скотини порається. Нарешті вовк забрав і найменшу дитину, яка в дворі гралася.</p>
	<p>Залишились дід з бабою самі. Раз чують, іде вовк. Дід сховався у скриню, а баба на припічок. Зайшов вовк у хату, понюхав все та й знайшов бабу. Забрав і її.</p>
	<p>Залишився дід сам. Тужить, плаче, а далі й думає, як цього клятого вовка прогнати. Наступного разу чує дід, далі вовк іде. Зайшов вовк у хату, роздивляється, нюхає. От все ближче і ближче підходить до діда. І тут дід як торохне з усієї сили! Такого чаду напустив, що вовк з переляку далеко забіг у ліс і з того часу більше ніколи не приходив. А дід став жити-поживати і сам-один бідувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47 (7930). Дідова сім’я і вовк. СУС порівн. 163. Записано 2010 року. Дудник Тетяна Архипівна (1960). Кіровоградська область, Олександрівський район, Соснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
