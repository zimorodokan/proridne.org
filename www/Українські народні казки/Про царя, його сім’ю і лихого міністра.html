<!--#include virtual="/-/inc/general__page_start.inc" -->
<title>Про царя, його сім’ю і лихого міністра ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про царя, його сім’ю і лихого міністра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про царя, його сім’ю і лихого міністра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про царя, його сім’ю і лихого міністра <br><span class="article__headerDescription">Українська народна казка Бойківщини</span></h1>
	<p>В єдній державі був цар. Ще молодий, нежонатий він був. І оженився він, а друга держава йому видала війну. Цар пішов на війну, бо він мусив іти. Колись царі мусили командувати на війні. І він пішов, а замість себе оставив міністра.</p>
	<p>І той міністр хотів, щоб жона царя дружила з ним, з міністром. Але жона була вірна й справедлива, і она того не хотіла. І міністр сердився на неї. І листи, які вона писала до чоловіка на війну, він палив, а писав, що хотів. Писав, що жона царя розпусно жиє. Так раз, і другий, і третій, і царю то набридло, і написав він:</p>
	<p>«Посадити її, раз вона так розпусно жиє». Та й міністр посадив її до криміналу.</p>
	<p>А в жінки царя була служниця, цариця була добра, і служниця її любила. І носила їй їсти, подавала через малейке віконечко. І вродила цариця в криміналі хлопчика. Служниця принесла їй їсти, а она служниці сказала:</p>
	<p>— Ти набери одежі для мене й для дитини, бо я вродила. І принеси мені то.</p>
	<p>Служниця принесла їй одяг, а вона говорить:</p>
	<p>— Тепер я тебе попрошу. Ти подивися, де той міністер. Вкради ключі від тюрми. І би ти мене з цього криміналу випустила. Я, — каже, — за собою не жалую, хоть би зараз померла. Мені хлопчика шкода. Най він підросте і, модже, колись вийде в люди. Я хочу його врятувати.</p>
	<p>Так і сталося. Служниця подивилася, де він кладе ключі, украла їх і вночі її випустила. А кримінал закрила і ключі поставила там, де були. І все. Жінка з дитиною вийшла. Ну, а де піде? В село не піде, бо і селі її найдуть. Розізнають і найдуть. І пішла в ліс, найшла там собі печеру і стала в ті печері жити.</p>
	<p>Через літо збирала яблука, гриби, яфини і ще дещо сушить на сонці і заготовляє на зиму. І так она того хлопчика годовала. І прогодовала зо штири чи п’ять років. І закінчилася війна, і цар прийшов додому, але другий раз не женився.</p>
	<p>А одного разу сів він на коня і поїхав у ліс. А она коло тої печери стоїть з хлопчиком на сонці. Сонце гріє, і они гріються, Дивиться она, хтось на кони їде. І зайшла она з хлопчиком у печеру. Взяла хлопчика назад себе і стоїть. А цар її помітив, приїхав д’тій печері, зліз з коня і прийшов перед печеру. Сонце світить, а в печері темнота, не видно. Але видить він, що якась постать там є. Витягає він пістолета і каже:</p>
	<p>— Признавайся, хто ти є, чи людяна, чи нечиста сила, признавайся, бо стріляю. Що буде, то буде, може, я пропаду, але стріляю.</p>
	<p>Она не говорить нічого. А він ще раз:</p>
	<p>— Признавайся, бо стріляти буду.</p>
	<p>А вона каже:</p>
	<p>— Людина я.</p>
	<p>— Що ти за людина? Розказуй.</p>
	<p>— Я така та така.</p>
	<p>Назвала себе по імені, по назвиську. «Ніби моя жона», — подумав він.</p>
	<p>— Ану виходь!</p>
	<p>Она з хлопчиком виходить. Він її пізнати не може, бо вна дуже худа. То не жарт, п’ять років просидіти в печері. Справжній скелет і обдерла, гола. Та й він говорить:</p>
	<p>— Ти ніби моя жона?</p>
	<p>— Ба та так.</p>
	<p>Она його пізнала, так.</p>
	<p>Чого ж ти тут?</p>
	<p>— Я, — каже, — мусила так зробити.</p>
	<p>— Чого?</p>
	<p>— Ти, — каже, — оставив коло мене каністра. То міністра й спитай.</p>
	<p>Він бачить, що й хлопчик є.</p>
	<p>— Добре, сиди тут, а я поїду додому. Та й приїду фірою і привезу тобі й хлопцеви одежу і заберу вас додому.</p>
	<p>Він на кони раз-два поїхав додому. А там упрягли коні, і він привіз їй одежу і забирає їх додому. Приїхали вни, а та служниця ще там була. І цар почав її питати. І вона розказала, як було. А жінка каже:</p>
	<p>— Я тобі листи писала. Не знаю, де він ті листи дівав.</p>
	<p>І виявилося, що міністер задармо її посадив. Тоді розстріляв цар того міністра і шив собі з жінкою і сином. 0!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>154 (2188). Про царя, його сім’ю і лихого міністра. СУС — 887*. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
