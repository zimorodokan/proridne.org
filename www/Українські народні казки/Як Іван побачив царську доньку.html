<!--#include virtual="/-/inc/general__page_start.inc" -->
<title>Як Іван побачив царську доньку ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як Іван побачив царську доньку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван побачив царську доньку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван побачив царську доньку <br><span class="article__headerDescription">Українська народна казка Закарпаття</span></h1>
	<p>Жив на світі один хлопець і звали його Іваном. І дуже хотів він побачити царську доньку. Та й пішов він до царя, а по дорозі зустрів циганина, якому розповів про свою біду. А циганин його вислухав і сказав, що стільки би біди було. Ідуть вони, ідуть, а циганин радить:</p>
	<p>— Знаєш що, Іване, знайди порося, але таке, щоб його можна було зарізати.</p>
	<p>Знайшли вони порося і вирішили зарізати перед самим царським палацом. Розклалися вони і почали різати, а порося реве, як арія, бо вони ріжуть його шилом. Царська дочка це побачила, побігла до матері і каже:</p>
	<p>— Мамо, дивіться, як дурні шилом ріжуть у хребет порося. Ідіть та заріжте ви.</p>
	<p>Мати підійшла до них і каже:</p>
	<p>— Ідіть геть, дурні, бо то не так треба.</p>
	<p>Взяла ніж та зарізала. Але свиню треба ще й обпалити. Взяли вони її і винесли високо на тополю, а під неї принесли солому і підпалюють її. Солома знизу, а свиня зверху. Царська донька прибігла до них і каже:</p>
	<p>— Що ви робите?</p>
	<p>А Іван уже і побачив її. Обпалили вони свиню, як царівна сказала і почали її розбирати: кишки у лавор&nbsp;<sup>*</sup>, а м’ясо кидають геть. Дивиться царська дочка у вікно і бачить, що дурні добро викидають, а кишки лишають їсти. Знову шле царська дочка матір, щоб допомогла їм. Потім узяли вони і засмажили свиню, але коли почали їсти, то виделку узяли навпаки у руки і їдять, як дурні. Це побачила царева донька і каже:</p>
	<p>— Мамо, ідім і погодуємо дурнів.</p>
	<p>Цариця взяла цигана на коліна, а Івана — царівна і годують їх. Як погодували, то запросили їх у кімнату спати. Але вони замість того, щоб спати, гупають у стіну і скачуть. Царська дочка питає їх:</p>
	<p>— Що ви робите?</p>
	<p>А циганин пояснив:</p>
	<p>— То таке спання у нас.</p>
	<p>А царівна знову прибігла до матері і просить:</p>
	<p>— Мамо, ідім і приспимо дурнів, бо вони і спати не знають.</p>
	<p>Ті виспалися і вранці пішли геть. А донька питає у матері чи сподобалося їй. А мати каже:</p>
	<p>— Хоч дурні, а на те діло мудрі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Лавор — діжка.</p>
		</div>
		<div class="article__source">
			<p>Як Іван побачив царську доньку. Записав І. В. Хланта у 1982 р. в селі Боронява Хустського району Закарпатської області від І. М. Томишина, 1921 року народження.</p>
			<p>Подано за виданням: Трапила коса на камінь: Українські народні соціально-побутові казки. — Ужгород: Виробничо-видавничий комбінат “Патент”, 1993. — 230 с. — С. 116 — 117.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
