<!--#include virtual="/-/inc/general__page_start.inc" -->
<title>Як знайшлася мати ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як знайшлася мати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як знайшлася мати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як знайшлася мати <br><span class="article__headerDescription">Українська народна казка Гуцульщини</span></h1>
	<p>У одних людей була молода дівчина. І вона стала груба. Батьки відогнали її геть від хати. Вона пішла на третє село, найшла одну жінку в маленькій хатинці і стала в тої жінки жити. Заків вона була годна, носила старій жінці дров з лісу, води, помагала город обробляти, жінка її хотіла й любила. А як вона народила хлопчика, та бабка сказала, аби вона собі йшла геть. Подумала дівчина: «Що я буду робити з цею дитиною? Вона мені світ зав’язала». І лишила вона дитину в ярку коло потоку.</p>
	<p>А там два хлопчики пасли худобу. Вони почули крики дитини і прийшли до неї. Той собі хотів узяти дитину, а той собі. І один з них сказав:</p>
	<p>— У тебе є сестричка, а в мене нікого нема. Я хочу мати братіка. Я беру цю дитину собі.</p>
	<p>Приніс він дитину додому. Мати не хотіла тої дитини, але послухала свого сина і лишила дитину в себе. Син сказав, що буде допомагати їй бавити дитину.</p>
	<p>Той хлопчик ріс і виріс на великого. Той, що його найшов, вивчився на лікаря, а знайдений хлопчик вивчився на шофера.</p>
	<p>А та дівчина пішла далеко від тих місць і вивчилася на продавця. І робила вона в продуктовому магазині. А її син-шофер поїхав одного разу в дорогу і забіг у той магазин. І продавщиця йому дуже сподобалася, хоч і старша за него була. Він не знав, що то його мама.</p>
	<p>На другий день він знов забігає в той магазин. І каже тій продавщиці, що хоч він дуже молодий, але хотів би з нею женитися. І забирає її з собою, щоб показати своїй батькам і спитати, чи позволять на ній женитися.</p>
	<p>Їдуть вони дорогою і говорять між собою. І заїздять у те село. І вона те село пізнає. Їдуть попри те село, де його пастушки найшли. І зачав він їй розказувати:</p>
	<p>— Тут мене брат найшов коло потоку... Тоді вона кидається йому на шию і каже:</p>
	<p>— Я мати твоя.</p>
	<p>І розказала, як її прогнали з дому і вона змушена була кинути дитину.</p>
	<p>Він привіз її до батьків і сказав, що найшов другу матір. І схилився на стіл, і заплакав.</p>
	<p>А вона була дуже гарна, і з нею оженився його брат, той, що його найшов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 7 квітня 1985 року Михайлюк Марія Іванівна (1933 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
