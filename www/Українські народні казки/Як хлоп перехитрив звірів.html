<!--#include virtual="/-/inc/general__page_start.inc" -->
<title>Як хлоп перехитрив звірів ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як хлоп перехитрив звірів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлоп перехитрив звірів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлоп перехитрив звірів <br><span class="article__headerDescription">Українська народна казка про тварин</span></h1>
	<p>Був хлоп в лісі, збирав патики. Приходять до него медвідь, вовк і вепер дикий. «Тепер, — кажуть, — хлопе, мудруйся з нами». — «Або я, — каже, — мудра з собою несу? Я мудра лишив дома; ходи котрий зо мною по мудра, будемо ся мудрувати».</p>
	<p>Вовк каже: «Мене не допустять пси». І вепер каже: «Мене таки не допустять пси до села, а ти, медведю, тебе однаково тягають цигани, то ти йди».</p>
	<p>Аж тут приходять по мудра, а хлоп каміння нав’язав повну верету, і ідуть обидва. А без кладку було йти, без воду. Хлоп тручає медведя в воду, а сам іде з реміслом до ліса. А має сірник, і хліб, і солонину, і ковбасу; і приходить до тих двох і сідає снідати.</p>
	<p>Питають, де медвідь. «А, — каже, — несе мудра!..»</p>
	<p>Бере їсть ковбасу і солонину, а вовк зближається і питає: «Що ти іш?» — «А, — каже, — на покушай!» Вовк покушав і каже: «А то добре». І питає: «А то з кого?» А хлоп до него шепче: «З пацюка. Іди, — каже, — потримай пацюка, а я собі дам раду».</p>
	<p>Вовк пішов перевертатися з пацюком, хлоп забіг борше і зарізав пацюка. «Тепер, — каже вовк, — будем їсти». А той каже:</p>
	<p>«Чекай, будеш видів, як будем їсти». Тепер хлоп бере, згортає листя, кладе огонь і смалить пацюка. А вовк: «Не витримаю!» — каже. «Е, де будеш їсти! Най но розберу!»</p>
	<p>Бере розбирає, а вовк каже: «Ґвалт, їсти!» А він каже так: «Де ж можна таке їсти? Та ти їв яке в мене, а тепер будеш сире їсти!» — «Зачекай, — каже вовк, — таки я не витримаю, прив’яжи мене!»</p>
	<p>Хлоп зігнувся боржі, зробив вужевку і вовка прив’язав і каже: «Ану, моцуйся, чи ся не урвеш?» — «Е, таки ся урву; ліпше прив’яжи!» Другий раз прив’язав хлоп так, що вовк вже не міг урватися. «Ану, тепер, — каже, — пробуй, урвешся?» — «Нє, — каже, — не урвуся, тепер аби-сь мі і вбив». — «Або я тебе таки вб’ю!»</p>
	<p>Хлоп виймив довбню, замалював вовкові в голову двадцять раз, та й по вовкові. А вовк тілько вимовив: «Ади, який хлоп мудрий, всіх нас помудрував».</p>
	<p>А хлоп мав з вовка шкуру, з медведя шкуру, а з пацюка м’ясо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як хлоп перехитрив звірів. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. А. Крушельницький в 1898 р. у м. Станіславі (Гуцульщина). Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 347—348.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
