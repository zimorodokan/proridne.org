<!--#include virtual="/-/inc/general__page_start.inc" -->
<title>Як купці між небом і землею ночували ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як купці між небом і землею ночували» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як купці між небом і землею ночували.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як купці між небом і землею ночували <br><span class="article__headerDescription">Українська народна казка Закарпаття</span></h1>
	<p>Одного разу йшли купці дорогою з села до міста на ярмарок. Ішов з ними й Іван — взяли його з собою волів гнати з ярмарку. Застала торгашів ніч у лісі. Боялися вони спати на землі, щоб, бува, хтось не натрапив на них і не обікрав. Журяться, журяться і питають Івана, що робити.</p>
	<p>— Будемо ночувати між небом і землею! — каже Іван.</p>
	<p>— А як то буде? — питає Мошко Івана.</p>
	<p>— А так! Я вам зараз покажу! — говорить Іван найстаршому купцеві й підходить до шелеснатої ялиці. Виліз на ялицю, вчинив ложе на гіллі.</p>
	<p>. — Беріться сюди! Тут безпечно! — каже Іван. — Тут вас ні злодії, ні вовки, ні ведмеді не дістануть.</p>
	<p>Вибралися купці один за одним на ялицю. Вмостилися зручно й сплять собі спокійно.</p>
	<p>Вночі Іван прокинувся. Взяв пилку й гілку по гілці зрізав. Ліг собі спокійно на землі, бо журитися йому грішми нема чого.</p>
	<p>Пробудилися рано купці. Дивляться, а ялиця гола.</p>
	<p>— Іване, що сталося?</p>
	<p>— То злодії до вас добиралися, та я зробив так, щоб вилізти не могли.</p>
	<p>— А що буде з нами?</p>
	<p>— Злізете з ялиці, та підемо на ярмарок,</p>
	<p>— Як зліземо?</p>
	<p>— Один беріться за галузку, другий — спускайтеся по ньому, третій — по другому, четвертий по третьому.</p>
	<p>Так і вчинили. Вже була ціла низанка купців, коли Мошко гукнув:</p>
	<p>— Іване-неборе, мої руки охляли. Що чинити?</p>
	<p>— Поплюйте, Мошку, руки й знову тримайтеся міцно! — гукає Іван з землі.</p>
	<p>Спробував Мошко поплювати на руки, а купці всі — на землю, мало під ними не заломилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як купці між небом і землею почували. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 176 — 177. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
