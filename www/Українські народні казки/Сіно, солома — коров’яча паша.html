<!--#include virtual="/-/inc/general__page_start.inc" -->
<title>Сіно, солома — коров’яча паша ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Сіно, солома — коров’яча паша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сіно, солома — коров’яча паша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сіно, солома — коров’яча паша <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Звернулась до пана старенька бабуся:</p>
	<p>— Паночку, рятуйте! Веліть дати трохи хліба, бо помру від голоду!</p>
	<p>— Я тобі дам, але ж це ненадовго. Краще я навчу тебе, заробляти на щоденне життя, — відповів пан. — Пусти поговір, що ти вмієш відробляти всяку недугу, то й матимеш, що їсти.</p>
	<p>— Я ж не вмію нічого в цій справі, — забідкалась бабуся.</p>
	<p>— Будеш говорити: «Сіно, солома — коров’яча паша». Поплюєш на всі боки, та й усе діло — говорить пан.</p>
	<p>— Дякую вам, панночку! Колись віддячу вам добром!</p>
	<p>Минуло чимало літ. Бабусина лікувальна справа процвітала. Було, що самій їсти і з сусідами поділитися.</p>
	<p>Ось уже і старий пан захворів. Привозили лікарів возили до знахарів. Ніщо не допомагало. Нагадали, що ще ось така баба-знахарка є. Тож покликали її до пана. Ні баба не впізнала свого навчителя, ні пан не впізнав і не згадав свою ученицю.</p>
	<p>Бабка заходилася коло пана. І туди плюне, і туди дуне, щось шепче. Прислухався пан та й чує:</p>
	<p>— Сіно, солома — коров’яча паша!</p>
	<p>Згадав пан, як він колись навчав цю жінку заробляти на шматок хліба. Як розреготався пан, а пухлина в горлі й лопнула. Полегшало пану. Заплатив він бабусі за лікування, але не признався, що це він, той її учитель, що дав їй змогу щоденно заробляти на життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>233 (5542). Сіно, солома — коров’яча паша. СУС 1641В. Записано 2008 року. Лень Ольга Антонівна (1944). Черкаська область, Кам’янський район, Косарі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
