<!--#include virtual="/-/inc/general__page_start.inc" -->
<title>Як павич півня в дурні пошив ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як павич півня в дурні пошив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як павич півня в дурні пошив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як павич півня в дурні пошив <br><span class="article__headerDescription">Українська народна казка Чернігівщини</span></h1>
	<p>Якось в одному курнику жили півень і павич. Півень був завидний, одіж на ньому з пір’я, різними барвами на сонці грає, а павич таке собі сіреньке.</p>
	<p>Півень як іде, то землі під собою не бачить, такий гордий і надутий, а павич, як і нема його. Одначе вони жили з добром, не чубарилися.</p>
	<p>Давно хотів павич рідних навідати, та все ніяк. Як гляне на свою одежу, аж стидно йому. А тоді подумав: «Дай попрошу у півня одежу поносить».</p>
	<p>Півень не проти, та боязко йому якось, відказує:</p>
	<p>— Удосвіта оддаси.</p>
	<p>Павич на те :</p>
	<p>— Як мене вранці не буде, то кричи, я почую і явлюсь. А як ні, то</p>
	<p>кричи в обід, а як і знов ні, кричи і вечором.</p>
	<p>Півень повівся на те та й оддав свою одежу павичу. Павича не узнати, таким красивим став. Пройшовся по курнику, курок з ума позводив, да й подався в гості. Минув день, а тоді й ніч. Ось і сонце з-за горба встає, а павича катма.</p>
	<p>Закричав півень:</p>
	<p>— Ку-ка-рі-ку!</p>
	<p>Нема павича. Так-сяк добув до обіду і знов кричить:</p>
	<p>— Ку — ка- рі-ку!!!</p>
	<p>Ввечері півня не узнати: захеканий, згорблений, не своїм голосом кричить: «Ку -ка -рі-ку!!!».</p>
	<p>Та все дарма. Скільки часу пройшло не знаю, та і зараз ранком, в обід і ввечері півень гукає павича, щоб той оддав одежу. А його все нема…</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>173 (4318). Як павич півня в дурні пошив . СУС —. Записано 2008 року. Шуляч Ганна Степанівна (1917). Чернігівська область, Бахмацький район, Митченки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
