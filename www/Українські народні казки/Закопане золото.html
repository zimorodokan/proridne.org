<!--#include virtual="/-/inc/general__page_start.inc" -->
<title>Закопане золото ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Закопане золото» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Закопане золото.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Закопане золото <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Мав тато трьох синів. Були вони дуже ліниві. Щоб їх прогодувати, тато працював, як віл. Чорнів від роботи, руки йому пухли, кров висікала з пальців, а сини ходили собі понад рікою, лісами, висиплялись в саду.</p>
	<p>Казав їм тато:</p>
	<p>— Сини мої, працюйте, бо тяжко вам буде, коли я вмру.</p>
	<p>А найстарший син говорить:</p>
	<p>— Ей, тату, працюй, поки можеш, а ми будемо працювати, як тебе не буде.</p>
	<p>— Та ти не вмієш нічого, — каже батько.</p>
	<p>— Я оженюся і буде жінка працювати.</p>
	<p>Другий син говорить:</p>
	<p>— І я оженюся.</p>
	<p>А третій:</p>
	<p>— Я так само зроблю, як і мої брати.</p>
	<p>Але тато працював-працював та й занедужав. Прийшли сини, питають:</p>
	<p>— Тату, ти вмираєш, а що нам лишаєш?</p>
	<p>А тато бідний був, але мав мудру голову, подумав і каже:</p>
	<p>— Діти, шукайте в землі золото.</p>
	<p>— А в якому місці ви закопали золото? — питають сини.</p>
	<p>— Оцього я вам не скажу, — відповідає батько, — копайте город, оріть ниву, садіть, обробляйте, збирайте, там і золото знайдете.</p>
	<p>Полежав батько трохи та й умер. Прийшла зима, сини переїли все те, що батько дбав, а нового нічого не садили й не сіяли. На другу зиму голодують ліниві сини.</p>
	<p>Пішов найстарший брат пари шукати: вернувся з гарбузами, пішов середній сватати дівчину — ніхто не хоче ледарів. Добули якось до весни, а навесні давай золото шукати. Перекопали весь город, не знайшли золота, засадили картоплею і вродилася їм файна картопля. Пішли ниву копати. Скопали ниву — нема золота, але посіяли яру пшеницю і вродилася пшениця така буйна, така здорова!</p>
	<p>Помолотили, відвезли зерно до млина, намололи борошна, напекли хліба, посідали свій хліб їсти, а наймолодший брат говорить:</p>
	<p>— Ой, які ми, браття, дурні! Бачите, золото уродилося. Добре нам тато казав, аби ми шукали в землі золото!</p>
	<p>Брати повставали з-за столу, закотили рукави по лікті й узялися до роботи.</p>
	<p>Відтоді земля давала їм золото, бо родився хліб. Вони дбали, все мали, незабаром оженилися. Разом з жінками сходилися й при столі говорили:</p>
	<p>— Якби-то наш мудрий батько тепер жив, то і нам би ліпше було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (7271а). Закопане золото. СУС 910Е. Записала Андреєва Оксана 2009 року. Хелемендик Катерина Михайлівна (1923). Дніпропетровська область, Верхньодніпровський район, Любомирівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Закопане золото <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було в батька троє синів. Були вони ледачі. Щоб їх прокормить, батько робив, як віл, чорнів від роботи, руки пухли, кров текла з пальців. А сини прохлаждались, гуляли над річкою, лісом, висипалися в садку. Казав їм батько:</p>
	<p>— Сини мої, трудіться, бо важко вам буде, коли я умру.</p>
	<p>А найстарший син каже:</p>
	<p>— Ей, батьку, роби, поки можеш, а ми будем робити, як тебе не буде.</p>
	<p>— Та ти не вмієш нічого, — каже батько.</p>
	<p>— Я женюсь — жінка буде робити.</p>
	<p>Другий син каже:</p>
	<p>— І я женюсь.</p>
	<p>А третій:</p>
	<p>— Я так само зроблю, як мої брати.</p>
	<p>Та батько робив, робив та й заболів. Прийшли сини, питають:</p>
	<p>— Ти вмираєш, а що нам оставляєш?</p>
	<p>А батько бідний був, та з мудрою головою, подумав і каже:</p>
	<p>— Діти, шукайте в землі золото.</p>
	<p>— А в якому місці ви закопали золото? — питають сини.</p>
	<p>— Оцього я вам не скажу — відповів батько, — копайте город, оріть поле, садіть, обробляйте, собирайте, там і золото найдете.</p>
	<p>Полежав трохи батько та й умер. Прийшла зима, сини з’їли все те, що батько заготовив, а нового нічого не находили, не насіяли. На другу зиму голодають ледачі сини. Пішов найстарший брат шукать пари — вернувся з кабаком, пішов середній свататись — не схотіла дівчина. Пішов наймолодший, та ніхто не хоче ледачих.</p>
	<p>Дожили якось до весни, а весною давай золото шукать. Перекопали весь огород, та не найшли золота і посадили картоплю. Виросла їм здорова картопля.</p>
	<p>Пішли поле копать. Скопали — нема золота, взяли посіяли яру пшеницю. Вродила пшениця буйна. Змололи, одвезли зерно у млин, намололи борошна, напекли хліба, сіли свій хліб їсти, а найменший брат каже:</p>
	<p>— Ой, які ми, брати, недолугі! Бачте, золото вродило. Добре нам батько казав, щоб ми шукали золото в землі!</p>
	<p>Брати повставали з-за столу, позакочували рукава і взялися за роботу. Хазяйнували, все мали, скоро поженилися. Разом із жінками збиралися за столом і говорили:</p>
	<p>— Якби наш мудрий батько ще жив, і нам лучше було б.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (7260). Закопане золото. СУС 910Е, вар. 7460. Записала Кулик Світлана 2009 року. Кулик Марія Іванівна (1932). Дніпропетровська область, П’ятихатський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Закопане золото <br><span class="article__headerDescription">Українська народна казка Чернігівщини</span></h1>
	<p>Один чоловік мав трьох синів. Вони були ліниві. Щоб їх нагодувати, батько дуже добре працював, а сини гуляли. Каже тато:</p>
	<p>— Сини, працюйте, бо як я помру, важко буде.</p>
	<p>Старший брат каже:</p>
	<p>— Тату, ти працюй, доки зможеш, а ми будемо трудитися, як тебе не буде.</p>
	<p>— Ви ж нічого не вмієте — батько каже.</p>
	<p>— Я оженюся і жінка буде працювати.</p>
	<p>А два молодші сини кажуть:</p>
	<p>— Ми теж оженимось.</p>
	<p>Робив батько і занедужав.</p>
	<p>— Тату, ти вмираєш, а що нам лишаєш? — сини питають.</p>
	<p>— Шукайте золота, — батько каже.</p>
	<p>— А де шукати? — спитали сини.</p>
	<p>— Цього я вам не скажу, — говорить батько.</p>
	<p>Полежав він трохи та й помер. Коли прийшла зима, вони їли все, що батько настарав. Пішов старший брат шукати пару, не найшов. Інші брати ходили, але не найшли.</p>
	<p>Настала весна. Почали брати копати город, золота не найшли. Пішли ниву копати, не найшли нічого, посіяли пшеницю. Вродила пшениця, помололи. Спекли хліба і почали їсти. Найменший брат каже:</p>
	<p>— Ой, брати, які ми дурні були! Бачите, хліб і є наше золото.</p>
	<p>Відтоді земля їм давала золота — родився хліб. Вони все мали, оженилися. А коли сідали за стіл, говорили:</p>
	<p>— Якби був наш тато живий, було б лучче нам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>195 (5252). Закопане золото. СУС 910Е. Записала Білець Аліна 2008 року. Білець Ганна Олександрівна (1943). Чернігівська область, Менський район, Макошино</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
