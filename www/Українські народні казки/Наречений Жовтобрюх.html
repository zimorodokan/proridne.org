<!--#include virtual="/-/inc/general__page_start.inc" -->
<title>Наречений Жовтобрюх ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Наречений Жовтобрюх» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Наречений Жовтобрюх.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Наречений Жовтобрюх <br><span class="article__headerDescription">Українська народна казка Кіровоградщини</span></h1>
	<p>Жили колись в одному селищі на березі річки Громоклея жінка з донькою. Жили бідно. Мати ходила по наймах, а донька працювала вдома, город обробляла, по хаті поралася, їсти варила. Така вже вміла була! До чого не візьметься, все в руках горить.</p>
	<p>А через річку жив пан. В наймах у нього працював хлопець, сам був сирота, ні батька, ні неньки. Один, як билинка в полі. Дівчина, бігаючи по воду до річки, часто бачила його. Він також запримітив її. Сподобалася вона йому.</p>
	<p>Та не так сталося, як гадалося. На нього пані теж око поклала. Хлопець кожен день бігав до річки, чим розгнівав її. А вона насправді була відьмою. Все її дратувало, бо юнак не звертав на неї уваги.</p>
	<p>У той день, коли народився новий місяць, вона сіла перед люстерком із запаленою свічкою і проказала:</p>
	<p>— Якщо не мені, то нікому.</p>
	<p>І перетворила хлопця на гадину. Жовтобрюхом став. Тільки раз на місяць хлопець перетворювався на людину. А дівчина щодня бігала до річки, та хлопця не було. Одного разу в очереті вона побачила гада. Він виповз на берег і почав повзати навколо дівчини. Вона дуже злякалася і кинулась тікати. Та де там! Ставши колесом, гад покотився поперед дівчини, не даючи пройти. Вона звернулася до нього:</p>
	<p>— Прошу тебе, не чіпай, пропусти. Я тобі завтра молочка принесу.</p>
	<p>Він почув слова дівчини і почав таке виробляти! То на хвіст стане, то хвилечкою повзе, то колесом покотиться, то хвостом голівку свою підтримує. Зовсім, як людина. Тільки що не говорить.</p>
	<p>Кожного дня він чекав дівчину на березі, але вона не приходила. Засумував. Не витримав, поповз до її хатини. Бачить, двері відімкнені. А в хаті на полику лежить хвора дівчина, дуже бліда. Підповз до неї, поклав свою голову на її руки, а вона така гаряча, аж пашить. Обвився він навколо неї і своїм холодним тілом зняв з неї жар. Від прохолоди вона відкрила очі і заціпеніла. Побачивши її ляки, він заговорив людським голосом:</p>
	<p>— Не бійся мене. Я хлопець з того берега річки. Мене зачарувала пані-відьма, і я можу перетворитися на людину тільки тоді, коли народжується місяць.</p>
	<p>Дівчині стало жаль хлопця. Піднявши на руки, почала гладити його. Від теплоти її рук, від людської доброти, від того, що вона не злякалася, зміїна шкіра раптом злізла з хлопця. Вони обоє зраділи, одружилися. В них дітки народилися. Живуть у щасті та добрі.</p>
	<p>Хто слухав цю казку, тому бубликів в’язку. А кому не сподобалась, хай кращу розповість!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>320 (8222). Наречений Жовтобрюх. СУС порівн. 425М. Записано 2010 року. Ужвій Іда Федорівна (1920). Кіровоградська область, Бобринецький район, Гертопаново</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
