<!--#include virtual="/-/inc/general__page_start.inc" -->
<title>Лисичка та курочка ряба ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Лисичка та курочка ряба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка та курочка ряба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка та курочка ряба <br><span class="article__headerDescription">Українська народна казка Кіровоградщини</span></h1>
	<p>Жили собі в одному селі господарі і тримали дуже багато різної птиці. Гуси до річки кожного дня ходили. Качки були розумні і дома сиділи, а кури дурненькі були, та все бігли на леваду до скирти соломи. Там вони різних черв’ячків шукали.</p>
	<p>Нижче городів річка протікала. По ту сторону річки на бугорку була велика нора в якій жила лисичка із своєю сім’єю. Лисичка-мати теж любила до скирти на полювання ходити. Бач, мишей вона ловила, щоб дітей своїх годувати. Одного разу побачила лисичка курей, підбігла і хотіла вхопити, да півень розумний був, швидко зібрав своїх подружок і мерщій до хати.</p>
	<p>Лисичка і думає: «Нічого, на цей раз не вийшло, а от іншого разу я їх хитрістю візьму».</p>
	<p>Другого дня біжить лисичка до скирт і ще здалеку гукає:</p>
	<p>— Не бійтеся мене, я вас не чіпатиму, я дружити з вами хочу.</p>
	<p>Півень і говорить:</p>
	<p>— Не вірте їй, вона обманює, хитра ця лисичка-сестричка.</p>
	<p>Зібрав курочок і чимдуж додому. А одна курочка замислилася. Думає:</p>
	<p>«Чому це їй не довіряти? Хіба це всі обманюють. Ось у лисички і голос ніжний, і очі добрі. Зачекаю на неї».</p>
	<p>Підбігає лисичка, захекалась, лапку курочці протягує і говорить:</p>
	<p>— Давай знайомитись. Я лисичка-сестричка, а ти?</p>
	<p>— А я курочка-ряба.</p>
	<p>— Давай будемо дружити.</p>
	<p>— Давай.</p>
	<p>Походили вдвох біля скирти. Лисичка мишу піймала, курочка в смітничку огреблась. Та й розійшлись на тому. Домовились зустрітися другого дня. Прийшла ряба додому та говорить півню і подружкам:</p>
	<p>— Бачте, не з’їла мене лисичка, а тільки дружбу запропонувала. Зустрічаємося завтра о 16 вечора.</p>
	<p>— Ох і дурна ж ти, ряба, — говорить півень, — не довіряй їй.</p>
	<p>Підслухав їхню розмову господар. І вирішив врятувати життя рябій, бо сам мисливцем був. Взяв другого дня рушницю та й пішов у засідку до тієї ж скирти.</p>
	<p>Ось і лисичка біжить і курочку кличе. Всі інші птахи за цим всім з двору спостерігали. Побігла ряба до нової подружки. Зустрілися, привіталися. Лисичка і говорить:</p>
	<p>— Підійди ряба до мене, я обняти тебе хочу, як найкращу подружку.</p>
	<p>Тільки ряба зробила крок назустріч лисичці як пролунав постріл. Відскочила ряба. Стоїть дивиться, бачить лисичка лежить, а із-за скирти господар виходить і каже:</p>
	<p>— Тож вона тебе з’їсти хотіла, вже і зубки нагострила. А я сюди вчасно прийшов і врятував тобі життя. Біжи мерщій до хати і скажи всім своїм друзям, щоб не довіряли хитрим і улесливим, бо можуть життям поплатитися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>314 (8217). Лисичка та курочка ряба. СУС —, новотвір. Записала Гордієнко Наталія 2010 року. Гордієнко Ліна Анатоліївна. Кіровоградська область, Бобринецький район, Буховецьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
