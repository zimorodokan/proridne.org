<!--#include virtual="/-/inc/general__page_start.inc" -->
<title>Мавра ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Мавра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мавра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мавра <br><span class="article__headerDescription">Українська народна казка Полтавщини</span></h1>
	<p>Жила собі жінка-циганка, звали її Мавра. І закохалася вона в хлопця не своєї нації, у білочубого парубка з голубими очима. Нікого не хотіла бачити дівчина, не слухала застережень подруг і згодом народила дитину — білолицього синочка. Грицик, коханий Маври, дізнавшись про це, втік із села. Нікуди діватися молодій матері, і повернулася вона до своєї родини в табір. Родичі побачили, що дитя Маврине не схоже на них, адже дівчина запевняла їх, що пішла за коханим у інший табір. Розсердилися цигани і вирішили покарати зрадницю.</p>
	<p>Одного чудового вечора куми напоїли Мавру і винесли у темний ліс, а малого хлопця підкинули білій молодій сім’ї, яка дуже хотіла мати дітей. Зраділо подружжя, віддало синові усю свою любов і багатство, і виріс із нього диво-красень.</p>
	<p>А мати, прокинувшись серед лісу, довго блукала ним, та так і не знайшла ні сина, ні свого роду. Натрапила на маленьку хатинку, почала там жити, варити зілля всяке, чаклувати, ходила по селах, ворожила.</p>
	<p>А в цей час у сина Маври закохалася горда Галина, на яку юнак зовсім не звертав уваги. І вирішила дівчина піти до ворожки і попросити чар-зілля, щоб отруїти хлопця.</p>
	<p>Дала Мавра трави, заварила її Галина, отруїла Степана і сама на себе наклала руки. Циганка впізнала в юнакові свого сина. Голосила на все село, просила людей повернути його. Жаль стало родичам Маври, і забрали вони її в табір. Прийомні батьки тужили за Степаном, та згодом бог дав їм ще одну дитину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49 (4953). Мавра. СУС —. Записала Сіренко Т. Л. 2008 року. (див. повість О. Кобилянської «У неділю рано зілля копала». Повість написана за фольклорними мотивами. Та й трансформувалася вона у фольклорний твір. Все повертається на круги свої. Примітка упорядника.) Коротич Олександра Іванівна (1930). Полтавська область, Чутівський район, Чутове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
