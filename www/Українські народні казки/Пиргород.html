<!--#include virtual="/-/inc/general__page_start.inc" -->
<title>Пиргород ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Пиргород» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пиргород.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пиргород <br><span class="article__headerDescription">Українська народна казка Полтавщини</span></h1>
	<p>Це було давно. Тоді, коли славні князі ходили захищати Русь від кочовиків. От в селі, неподалік від замку, що знаходився на невеликому острові між річкою Удай та його правим рукавом, жила сім’я. Чоловік був вправним ковалем, мечі робив для дружинників та князів. І величали його Ставросом. Дружину ж його, найкращу жінку округи, величали Онею.</p>
	<p>Довго не було у них діток, але бог змилувався і послав їм сина-богатиря. Ріс він не по днях, а по годинах і дуже полюбляв пироги, спечені матусею. Тому й прозвали його Пиргором. Хлопець був на всі руки майстер. Згодом у нього з’явилася сестричка Любава, писана красуня. Підростали діти батькам на втіху.</p>
	<p>Коли Пиргору виповнилося 18 років, а Любаві 15, прийшло в село лихо. Монголи напали на поселення і забрали дівчат. Горе розлилося в квітучому колись краю.</p>
	<p>Пригор вирішив визволити полонянок. Батько викував йому меч і обладунки, і сміливець вирушив у неблизьку та небезпечну подорож.</p>
	<p>А Любава була у той час у полоні. Вона так припала до душі синові хана Нубудая, що той вирішив одружитися з нею і через день весілля зіграти.</p>
	<p>У цей час Пиргор наблизився до стоянки кочовиків. Діждавшись ночі, заліз у стан неприятеля і викликав на поєдинок Нубудая.</p>
	<p>— Битися чи миритися прийшов? — грізно запитав Нубудай.</p>
	<p>— Де вже з тобою, завойовнику, миритися! Битися я прийшов! Віддай мою сестру та її подруг .</p>
	<p>— Переможеш мене, то забереш. А ні — голову складеш!</p>
	<p>— Згода!</p>
	<p>— То як же будемо битися — піші чи кінні?</p>
	<p>— Піші, — відповів Пиргор.</p>
	<p>І от почався двобій. Юнаки були дуже сильні і довго жоден із них не міг здолати ворога. Сили покидали борців. Пиргор зробив останні зусилля і повалив на землю монгола. Заревів той з відчаю та й провалився крізь землю. А Пиргор забрав Любаву з подругами та й подався у рідну землю. Русичі вітали свого спасителя і в його честь назвали поселення Пиргородом.</p>
	<p>Оце вам казочка, а мені бубличків в’язочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>77 (4697). Пиргород. СУС —. Записала Сергієчко Альона 2008 року. Сергієчко Софія Михайлівна (1935). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
