<!--#include virtual="/-/inc/general__page_start.inc" -->
<title>Як причепилася чужа жінка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як причепилася чужа жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як причепилася чужа жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як причепилася чужа жінка <br><span class="article__headerDescription">Українська народна казка Гуцульщини</span></h1>
	<p>Їхав чоловік дорогою і увидів, як на однім подвір’ю б’є жінка чоловіка. А той став і сміється. Та й каже:</p>
	<p>— Якби вона була моя, то вона би руки до мене не протягала.</p>
	<p>А жінка каже:</p>
	<p>— Як хоч’, то я буду твоя.</p>
	<p>І виходить вона на дорогу, і сідає до него на фіру.</p>
	<p>— Вйо! Поїхали!</p>
	<p>Чоловік подумав, що вона з ним хоче під’їхати. А ця з воза не злазить, аж поки доїхав додому. Чоловік розпрягає коня, а чужа жінка йде просто до хати. Нікого нічого не питає, стає коло кухни і береться за горшки, починає готувати їсти. Чоловік заходить до хати, а його жінка зачинає з ним сваритися:</p>
	<p>— Що ти, — каже, — привіз додому? Мені кухарки поки що не треба. А нащо тоді я?</p>
	<p>А та каже:</p>
	<p>— Тепер уже я жінка його, не ти. Ми так договорилися. І починається межи ними велика сварка.</p>
	<p>Та чужа зварила вечеряти, розбирається і лягає спати. Видить чоловік, що його найшла біда, і радиться з жінкою. Що робити, щоби ця відчепилася? Жінка каже:</p>
	<p>— Питай ї’, що вона хоче. І дамо, що хоче, і най відчепиться.</p>
	<p>На другий день ця знову стає коло печі і береться варити їсти. Чоловік говорить:</p>
	<p>— Слухай, та я ж пожартував. Чо’ ти до мене причепилася? Кажи, що хочеш, і я тобі даю, і йди собі додому.</p>
	<p>А вона говорить:</p>
	<p>— Дай мені половину всего свого маєтку. Тоді я вступлюся.</p>
	<p>— Ну що ж, як так, то й так. Каже вона:</p>
	<p>— Іди приклич війта.</p>
	<p>Вона хоче брати маєток при війтови, кличе його на поділевщину. От прикликали війта. Вона говорить:</p>
	<p>— Складай мені все на купу. Всі горшки, миски, лижки — все, що маєш.</p>
	<p>Цей бере складає.</p>
	<p>— Гай тепер діли все наполовину, на дві купі.</p>
	<p>Чоловік розкладає: сюди миска, туди миска, сюди горнець, туди горнець, сюди мішок муки, туди мішок муки — все ділить наполовину.</p>
	<p>Мав він дві корові — дає їй одну корову. Осталася ще кобила. Чоловік просить:</p>
	<p>— Може би, хоть ця кобила лишилася мені? Вона сказала:</p>
	<p>— Ні, половина кобили моя. Він каже:</p>
	<p>— То бери всю кобилу собі.</p>
	<p>Ні, вона не приймається цего. Лиш різати надвоє. Питає чоловік:</p>
	<p>— Як різати?</p>
	<p>— Уздовж.</p>
	<p>Зв’язали кобилу, звалили на землю. Принесли двометрову пилу, поставили на кобилу і вже мають різати.</p>
	<p>А ця чужа жінка бере і б’є цего чоловіка з одного й другого боку по писку. І говорить:</p>
	<p>— Щоби ти не говорив, що ти би когось навчив. Я свого вдарила раз, а тебе два.</p>
	<p>І обернулася й пішла, і нічого в него не брала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 7 червня 1987 року Цимбалюк Василь Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
