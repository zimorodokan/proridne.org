<!--#include virtual="/-/inc/general__page_start.inc" -->
<title>Чому гуси миються у воді, коти — на печі, а кури порпаються у поросі ☼ Українська народна казка ☼ Народна творчість</title>
<meta name="Description" content="Українська народна казка Поділля, Подніпров’я (Наддніпрянщини) «Чому гуси миються у воді, коти — на печі, а кури порпаються у поросі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому гуси миються у воді, коти — на печі, а кури порпаються у поросі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому гуси миються у воді, коти — на печі, а кури порпаються у поросі <br><span class="article__headerDescription">Українська народна казка Поділля</span></h1>
	<p>Жив собі чоловік, котрий мав кота, гусей та курей.</p>
	<p>Коли прийшло літо й сонце добре припекло, гуси зібралися воду шукати. Ідуть, ідуть, зустріли курку.</p>
	<p>— Куди йдете, гуси?</p>
	<p>— Шукаємо воду, бо велика спрагота.</p>
	<p>— І я піду з вами, — каже курочка, бо ж її сонце пригріло й дуже тепло їй стало, що аж рот роззявила.</p>
	<p>— Ну, йди з нами.</p>
	<p>Ідуть, ідуть, зустріли кота.</p>
	<p>— Куди йдете? — питає кіт.</p>
	<p>— Шукаємо воду.</p>
	<p>— І я піду з вами піду, добре?</p>
	<p>— Іди.</p>
	<p>Ідуть, ідуть, ідуть. Нарешті побачили озеро. Гуси знялися на крила й полетіли у воду. Плавають, купаються, й так їм добре, що аж гогочуть.</p>
	<p>Курочка й кіт стали на березі й дивляться. Сонце жарить. Дуже хотіли б залізти у воду, але бояться. Аж ось помітили у воді таких, як вони, кота і курочку.</p>
	<p>— Ну, коли вони не бояться, то чого нам боятися?</p>
	<p>І поскакали у воду. Але нараз почали тонути. Насилу вибрались на берег.</p>
	<p>Кіт глянув на озеро, й так йому недобре зробилося, що аж затрясся, втерся лапками й каже:</p>
	<p>— Не буду я більше такий дурний, щоб лізти у воду. Помиюся й на печі.</p>
	<p>— І я не буду лізти більше у воду. Ліпше попорпаюся у попелі.</p>
	<p>Зібралися та й ідуть додому. Курочка скочила в купу пороху й від радості замахала крилами.</p>
	<p>— Це моя купіль! У сто разів ліпша ніж вода!</p>
	<p>А кіт шмигнув до хати, скочив на піч, замурчав і почав лапками митися.</p>
	<p>— Не проміняю я піч на озеро. На печі не треба плавати.</p>
	<p>І від того часу гуси купаються у воді, коти миються на печі, а кури порпаються в поросі. А хто не вірить, хай перевірить!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11 (6340). Чому гуси миються у воді, коти — на печі, а кури порпаються у поросі. СУС —, новотвір. Записано 2009 року. Беличко Людмила Василівна (1977). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чому гуси миються у воді, коти — на печі, а кури порпаються у поросі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив на світі один чоловік, який мав кота, гусей і курей. Як наступило літо і припекло сонце, гуси зібрались і пішли шукати воду. Ідуть вони й ідуть. Зустріли курочку.</p>
	<p>— Куди йдете? — питає вона.</p>
	<p>— Ідемо шукати воду бо дуже жарко.</p>
	<p>— І я піду з вами, — каже курочка.</p>
	<p>— Ну ходімо.</p>
	<p>Ідуть вони й ідуть і зустріли кота.</p>
	<p>— Куди йдете? — питає він.</p>
	<p>— Ідемо шукати воду.</p>
	<p>— І я з вами піду.</p>
	<p>— Ходи.</p>
	<p>Ідуть вони й ідуть і побачили озеро. Гуси побігли і купаються. Так їм добре, що аж гогочуть. Курочка й кіт бояться лізти у воду, але коли побачили других кота і курочку там, то й самі стрибнули у воду. Вилазять бідні, бо трохи не потонули, й кажуть:</p>
	<p>— Не будемо більше у воду лізти, ми не дурні!</p>
	<p>І потім пішли додому. Кіт ліг на печі й вмивається, а курочка в поросі порпається.</p>
	<p>І від того часу гуси у воді купаються, коти на печі вмиваються, а кури в поросі порпаються.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>78 (7228). Чому гуси миються у воді, коти на печі, а кури порпаються у поросі. СУС —. Записала Науменко Анна 2009 року. Лісна Надія Прокопівна (1952). Дніпропетровська область, Петриківський район, Петриківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
