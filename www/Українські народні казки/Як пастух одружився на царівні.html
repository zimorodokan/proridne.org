<!--#include virtual="/-/inc/general__page_start.inc" -->
<title>Як пастух одружився на царівні ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як пастух одружився на царівні» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пастух одружився на царівні.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пастух одружився на царівні <br><span class="article__headerDescription">Українська народна казка Чернігівщини</span></h1>
	<p>Не за полями широкими, не за морями глибокими, не за горами високими жив собі цар. Була в нього єдина дочка. Та така вередлива, хоч і дуже гарна. Та й на порі вже була царівна. Багато заморських царів сваталося до неї, та жоден не впав їй в око. Засумував цар, бо втратив усяку надію видати доньку за багатого жениха.</p>
	<p>Була неділя. Знічев’я, щоб якось збути час, цар зайшов до церкви. Там він почув чудовий спів парубка, що вирізнявся у церковному хорі. Надумав цар запросити юнака до себе в гості, може, розтопить його спів льодяне серце доньки.</p>
	<p>Скоро причепурений та добре вбраний пастух з’явився в палаці. Почав співати і на нього звернула увагу царівна. Ніжний голос і козача врода підкорили дівоче серце. Закохалася вона у співака-пастуха. А юнак так старався співати, що через кілька днів втратив голос. Вигнала його царівна. А він так полюбив її, що уже не міг без неї жити.</p>
	<p>Недалеко від палацу стояла хатина, а в ній жила знахарка, яку всі прозивали відьмою Вівдею. Вона була доброю, але люди її боялися і обходили стороною. І лише коли траплялася якась велика біда, наважувалися прийти.</p>
	<p>Ішов він по дорозі та й думав, як зайти, коли бачить, а за ним котиться колесо. Згадав вродливий юнак бабусину розповідь про відьом і здогадався, що це відьма. Докотилася до нього Вівдя і каже:</p>
	<p>— Добрий молодець! Я хочу тобі допомогти. Іди за мною.</p>
	<p>І покотилося колесо далі, а юнак пішов за ним. Дала йому Вівдя чар-зілля, випив хлопець його і став співати ще краще, ніж доти.</p>
	<p>Повернувся до стін царського палацу й заспівав. Ожило серце царівни, полетіла вона до нього сивою горлицею і промовила:</p>
	<p>— Я твоя навіки!</p>
	<p>Скорився цар долі та й дав згоду на шлюб своєї доньки з пастухом. А цариця зробила його придворним бандуристом і управителем всіх маєтків.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>121 (4309). Як пастух одружився на царівні. СУС —. Записано 2008 року. Ковтун Іван Опанасович (1922). Чернігівська область, Новгород-Сіверський район, Бахмач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
