<!--#include virtual="/-/inc/general__page_start.inc" -->
<title>Волик, баранчик, півник та качка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Волик, баранчик, півник та качка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Волик, баранчик, півник та качка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Волик, баранчик, півник та качка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі волик, баранчик, півничок і качечка. От вони поставили собі в лісі хатинку й стали там жити. А вовк про те почув і хотів їх з’їсти, щоб самому в тій хатинці жити зі своїми дітьми.</p>
	<p>Але волик був у лісі та й підслухав, що казав вовк. От він прийшов додому і розказав баранчику, півничку і качечці. Коли настав вечір, наварили вони собі вечері, повечеряли, зачинили добре двері та й полягали спати. Волик з баранчиком лягли коло дверей, качечка на покуті, а півничок на жердочці. Вночі приходить вовк. До дверей, а ті підперті. От він і каже:</p>
	<p>— Волику, волику, одчини!</p>
	<p>Волик не одчиняє. Допіру вовк виломив двері, а волик рогами припер його до стіни. А баранчик як розбіжиться та все вовка рогами, та все рогами. А качечка з покуття промовляє:</p>
	<p>— Так, так!</p>
	<p>А півень на жердочці кричить:</p>
	<p>— Ку-ку-рі-ку, подайте мені його сюди!</p>
	<p>Вовк насилу видерся, та й став тікати. Та в снігу застряг, та й здох. А волик, баранчик, півничок і качечка жили собі в лісі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>174 (5222). Волик, баранчик, півник та качка. СУС 130. Записано 2008 року. Вишневська Ніна Карпівна (1932). Черкаська область, Уманський район, Юрківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
