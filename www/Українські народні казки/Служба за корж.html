<!--#include virtual="/-/inc/general__page_start.inc" -->
<title>Служба за корж ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Служба за корж» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Служба за корж.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Служба за корж <br><span class="article__headerDescription">Українська народна казка Бойківщини</span></h1>
	<p>Жив собі бідняк. Мав в шестеро дітей. Та й жінка в него була. Каже він жінці:</p>
	<p>— Спечи мені корж, бо піду в ліс заготовити дров. Вона спекла йому, він узяв той корж і пішов у ліс Завив собі той корж в платок і той повісив платок на корч. Та й рубає дрова. Нарубав дров, зголоднів та й каже:</p>
	<p>— Попоїм трохи.</p>
	<p>Пішов до того платка, а платок порожній. Думає він: «Хто ж той корж з’їв? То, певно, той з’їв, що голоден був». Та й каже чоловік:</p>
	<p>— Най то буде йому на здоров’я! А г’нему підходить чоловік і каже:</p>
	<p>— Я твій корж з’їв.</p>
	<p>Та й каже йому той чужий чоловік:</p>
	<p>— Може би, ти мене наймив на роботу? А бідняка:</p>
	<p>— Я й сам не маю що робити, бо бідний. В мене нема що їсти. Той каже:</p>
	<p>— Нічого, будемо мати що їсти.</p>
	<p>— Ходи за мною.</p>
	<p>Привів він його додому і каже жінці:</p>
	<p>— Привів я слугу. Жінка йому:</p>
	<p>— Нащо він тобі? А той слуга каже:</p>
	<p>— Нічо’, нічо’. Не бійтеся, ми будемо робити оба і будемо мати що їсти.</p>
	<p>А там у сусідстві був багач — мав много худоби. У того багача померла мама. Погребли її з ксьондзом. Той слуга пішов вночі на цвинтар, відкопав тоту бабу, взяв її на плечі і відніс до багача. Заніс до комори, а там була бочка з бриндзою. Справив ту бабу руками в тоту бриндзу і дав їй в руку лижку.</p>
	<p>Рано жінка багача хотіла варити пироги з бриндзою, пішла до комори брати бриндзу та як подивилася, що мертва мама бере бриндзу, кинула миску й побігла до хати. І каже чоловікови:</p>
	<p>— Мама прийшла! Бере бриндзу.</p>
	<p>Чоловік пішов до комори, взяв матір на руки, заніс до хати, знову нарядили її. Люди йому кажуть, аби погрібав з дванадцятьма ксьондзами. І погребли її з дванадцятьма ксьондзами.</p>
	<p>А багач ту бриндзу не хоче їсти, бо мама брала. Хоче тоту бриндзу закопати в землю. А слуга каже свому ґазді:</p>
	<p>— Іди бери собі тоту бриндзу. Ми з’їмо.</p>
	<p>Пішов бідний зі слугою, і тоту бриндзу принесли домів. Діти їдять. А слуга іде вночі, відкопує бабу ще раз і знов несе до того багача. Заніс до стайні і зарізав бика. Дав ті бабі косу в руку і поклав її на бика. Чоловік рано встав і йде до стайні давати худобі їсти. Дивиться — мати зарізала бика. Біжить до хати й каже жінці:</p>
	<p>— Мама прийшла! Бика зарізала!</p>
	<p>Бере той багач кличе людей, аби витягли бика надвір. І хоче везти бика в ліс та й закопати його. А бідний каже:</p>
	<p>— Не везіть в ліс, везіть до мене, мої діти з’їдять.</p>
	<p>Завезли вони бика до того бідняка, і той з дітьми, з жінкою і слугою їдять тото м’ясо.</p>
	<p>Багач зайшов у голову: що робити з матір’ю. А слуга того бідняка каже багачеви:</p>
	<p>— Що би ти дав, аби я твою маму погріб, щоб більше вона не прийшла?</p>
	<p>Багач каже:</p>
	<p>— Даю тобі пару волів і повну фіру збіжжя, як моя мама не прийде. Він так і зробив, погріб його матір. Одну ніч вона не приходить, другу ніч не приходить і третю. І так п’ять днів вона не приходить. Нарешті багатій іде до того слуги і каже йому:</p>
	<p>— Ходи й забери свою заплату.</p>
	<p>Слуга пішов, наладували повну фіру збіжжя, запрягли воли, і багатий каже:</p>
	<p>— То все твоє.</p>
	<p>І слуга повіз то до свого ґазди, та й повезли вони з ґаздою збіжжя в млин, змололи на муку, привезли додому, напекли хліба. Тоді слуга каже:</p>
	<p>— Іду я від вас геть.</p>
	<p>Взяв він собі на дорогу бохонок хліба і каже ґазді:</p>
	<p>— За той корж, що я в лісі з’їв, я тобі поміг. Тепер ти маєш що їсти і жий собі на здоров’я.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 26 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
