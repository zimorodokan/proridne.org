<!--#include virtual="/-/inc/general__page_start.inc" -->
<title>Соловій і його кум ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Соловій і його кум» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Соловій і його кум.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Соловій і його кум <br><span class="article__headerDescription">Українська народна казка про тварин</span></h1>
	<p>Колись давно соловій мав лише голову. Раз ішов він на храм та й журився, що не буде міг нічо їсти, бо не має тулуба. Але по дорозі здибав свого кума кліща та й каже: «Куме кліщу! Позич мені тулуба. По празнику віддам тобі єго!» Але тулуб подобався єму дуже, і він вернув з храму іншою дорогою, щоби не здибатися з кліщем. Кліщ чекав, чекав і не міг дочекатися. Пішов, отже, до соловія та й просить: «Ей, куме соловію! Віддай мені тулуб!»</p>
	<p>А соловій закричав на него: «Чи я налазив за тулубом до твоєї хати? Сам добровільно дав-єсь єго мені. Не віддам, хіба відбереш силою». — «Силою відобрати не можу, але прийду вночі і відкраду», — каже кліщ. «Не такий я дурний, як ти мудрий! — каже соловій. — Я тулуб припну ніжками до галуззя, а як ти прийдеш, то не відорвеш!»</p>
	<p>Але вночі прийшов-таки кліщ й хотів відірвати тулуб. Соловій прокинувся і, перепуджений, почав кричати:</p>
	<div class="poem">
		<p>
			— Кум кліщ, кум кліщ!<br>
			Бийте, бийте,<br>
			Кум кліщ, кум кліщ!<br>
			Цвігу, цвігу, цвігу,<br>
			Ловіть, ловіть, ловіть!<br>
			Потоком, потоком, потоком.<br>
			Забігай, забігай, забігай,<br>
			Відти, відти, відти, відти,<br>
			Туда, туда, туда, туда,<br>
			За ним, за ним, за ним, за ним,<br>
			О!<br>
			Туй, туй, туй, туй, туй,<br>
			Бер-ри, бер-ри, бер-ри, бер-ри...
		</p>
	</div>
	<p>Від того часу соловій не спить вже ночами, а бідний кліщ ходить без тулуба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Соловій і його кум. Зап. О. Іванчук у с. Тростянець Снятинського пов. (Гуцульщина) від П. Дмитрука. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 511. Паралелі: Julian Krzyżanowski, Polska bajka ludowa w układzie systematycznym, Wrocław — Warszawa—Kraków, t. I, 1962., стор. 74 Пор.: Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 410.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
