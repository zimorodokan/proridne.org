<!--#include virtual="/-/inc/general__page_start.inc" -->
<title>Про діда, бабу й курочку ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про діда, бабу й курочку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про діда, бабу й курочку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про діда, бабу й курочку <br><span class="article__headerDescription">Українська народна казка Бойківщини</span></h1>
	<p>Сторожував дідо на фермі, а баба поралася дома. І собі файно жили. Дідо приносив бабі гроші, що заробляв на фермі. І ще всього з ферми приносив. Одного разу приходить дідо з ферми, а баба каже:</p>
	<p>— Діду, я купила собі курочку, що несе золоті яйця.</p>
	<p>А дідо каже:</p>
	<p>— Не треба тобі тої курочки, не треба. Я тобі приношу гроші, всього приношу з ферми. Нащо тобі та курочка?</p>
	<p>Баба каже дідови:</p>
	<p>— Ні, діду, я хочу багатіти.</p>
	<p>Баба курочку доглядає, а дідови хіба шкуринку хліба дасть. І сказала баба дідови зробити куферок желізний на два замки. І замкла там золоте яєчко, і сидить на тім куфрі.</p>
	<p>Як дідо ляже спати, курочка підходить і «ко-ко-ко-ко». І не дає дідови спокою. Дідо розсердився, взяв сокиру і пішов рубати дрова. Курочка вийшла на подвір’я і д’дідови. І знов: «Ко-ко-ко-ко». Дідо такий сердитий, кинув на курочку поліном. Але не вдарив, хіба наполохав. А курочка:</p>
	<p>— Кудкудак! Кудкудак!</p>
	<p>Баба вчула, вибігла з рогачем і так побила діда, що в нього гулі повискакували на голові. І нагнала діда зовсім з дому.</p>
	<p>Іде дідо дорогою, потому полем, а потому лісом. Здибує в лісі медведя. Медвідь каже:</p>
	<p>— Де ти, діду, йдеш?</p>
	<p>Дідо розказав усе. Як він сторожував на фермі, як файно з бабою жили. А баба купила собі курочку, що несе золоті яйця. І побила баба діда, і вигнала з хати. Медвідь каже:</p>
	<p>— Коли в тебе така біда, ходи зо мною. Будеш жити в моїм барлозі.</p>
	<p>— Та я там загину з голоду, — каже дідо. — Що я буду там у тебе їсти?</p>
	<p>— Не бійся, діду, — каже медвідь. — У лісі є все. Я всього тобі принесу: і солодких груш, і яблук, і малин, і грибів. Ще й меду тобі принесу.</p>
	<p>І настелив медвідь дідови у барлозі моху, дідо ліг, а медвідь пішов по лісі. І приніс усього: і солодких груш, і яблук, і малин, і грибів. Дідо пробудився — є все. Добре дідови у медведя.</p>
	<p>Але дідо боліє за бабою. Та й каже:</p>
	<p>— Мішку, ти не найшов би десь у лісі пушку? Бо з бабою так файно жив, а через тоту курочку ми розійшлися. Я би пішов ту курочку забив.</p>
	<p>Каже медвідь:</p>
	<p>— Нічого такого в лісі не найдеш. Хіба стоїть танк німецький на болоті. Утікали німці та й лишили танк.</p>
	<p>А дідо каже:</p>
	<p>— Мішку, як я був молодий, то служив при війську танкістом.</p>
	<p>Пішли оглянули танк — танк справний і пальне є. Каже дідо:</p>
	<p>— Я сідаю в передній люк, а ти в задній. Завів дідо танк — танк не може виїхати з болота. Тоді каже дідо медведеви:</p>
	<p>— Вилазь. І то тягни, то пхай, абисьми виїхали.</p>
	<p>А медвідь — сильний звір. Як став рятувати, та й виїхали на сухе. Каже дідо:</p>
	<p>— Сідай, Мішку, в люк.</p>
	<p>І їдуть, їдуть, уже видно дідову садибу. Питає дідо:</p>
	<p>— Мішку, чи суть снаряди?</p>
	<p>— Суть.</p>
	<p>— Ану порахуй.</p>
	<p>Медвідь рахує:</p>
	<p>— Раз, два, три, штири, п’ять.</p>
	<p>Уже їхати недалеко. Каже дідо:</p>
	<p>— Треба скоро їхати, аби баба курочку не випустила. Би попасти в курятник.</p>
	<p>Медвідь зарядив пушку. Дідо як прицілився в курятник, як стрільнув! З курятника скалля полетіло, а з курки пір’я. а бабі з вікон шиби повилітали і від того звуку покришилися двері. А баба вихопилася з рогачем і догонила їх. І вискочила на танк. Та рогачем по танкови.</p>
	<p>— Я вас відти не випущу! Ви там з голоду поздишете! Ви мені курочку знищили! Ви мені вікна побили!</p>
	<p>А дідо їде по ямах, по камінню. Гадає, що баба згубиться. А баба сильно тримається на танку і не губиться. І поїхали д’воді. Медвідь каже:</p>
	<p>— Діду, чи поїхав би наш танк попід воду?</p>
	<p>— Поїде, — каже дідо.</p>
	<p>І дідо поїхав через воду, і вода бабу з танка зянла. Але баба хопилася корча та й не втопилася.</p>
	<p>Вони оба виїхали на берег коло лісу, і танк заглух. А баба догонила їх та й знов вилізла на танк. Та й б’є рогачем по танкови.</p>
	<p>— Я вас відти не випущу! Ви мені курочку знищили! Ви мені вікна повибивали!</p>
	<p>Каже медвідь дідови:</p>
	<p>— Чи є тут куди вілизти з танка сподом?</p>
	<p>— Є такий аварійний люк, — каже дідо, — ми відкриєме і вилізем.</p>
	<p>І почекали вони до вечора. А ввечері дідо відкрив спідній люк, і вони повтікали в ліс.і баба не виділа. Пішли вони собі у медвежий барліг, а баба сидить на танку і б’є рогачем.</p>
	<p>— Я вас відти не випущу, ви тут поздишете з голоду!</p>
	<p>І так сиділа цілу ніч, аж до рана. А рано підійшли солдати.</p>
	<p>— Чо’ ти, бабо, тут сидиш на танку?</p>
	<p>І баба розказала солдатам все. Як дідо курочку забив і вікна повибивав — усе розказала. Солдати кажуть:</p>
	<p>— Як ти, бабо, така погана, злази з танка. Це танк воєнний. Пішли солдати, принесли пального, заправили танк. Баба просить:</p>
	<p>— Завезіть мене т’хаті.</p>
	<p>І завезли бабу т’хаті. Баба просить солдатів до хати, хоче гостити їх. А солдати не хотять, кажуть:</p>
	<p>— Ти погана баба, ти била діда, ми не йдеме до тебе гоститися.</p>
	<p>І поїхали. А баба позаліплювала вікна фанерою, папір’ям. І просить, щоби хтось їй поладив вікна, двері. І ніхто не хоче бабі помочи. Всі кажуть:</p>
	<p>— Ти мала файного діда, ти не шановала його, билася. Ми тобі не поможем.</p>
	<p>Проила баба пару днів і стало їй погано. Ні дров немає, і нічого немає. Баба подумала: «Піду я у ліс діда глядати, може, його перепрошу, може, дідо вернеться домів».</p>
	<p>Наварила пирогів, ще дечого наварила, зложила то все в кошик та й іде в ліс. Ішла лісом і найшла той барліг. А там є все, дідо все має. Баба просить:</p>
	<p>— Діду, ходи домів, ходи. Ми будеме жити, та як раніше-сьми жили. Тобі буде добре зо мною, я тебе буду шановати.</p>
	<p>Просить баба, а дідо не хоче. Каже:</p>
	<p>— Мені й тут добре.</p>
	<p>Баба стала плакати, медведеви ся жаль зробило. Та й каже медвідь:</p>
	<p>— Іди, діду, йди. Та жий з бабою.</p>
	<p>І взяв медвідь діда на лаби і висадив з барлога. І баба діда взяла попід руку і привела додому. І дідо знов пішов сторожувати на ферму. Полагодив двері, вікна, нарубав бабі дров. І вже стали жити мирно, баба діда шановала, доки не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>84 (1761). Про діда, бабу й курочку. СУС —, новотвір. 3 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
