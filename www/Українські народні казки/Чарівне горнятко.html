<!--#include virtual="/-/inc/general__page_start.inc" -->
<title>Чарівне горнятко ☼ Українська народна казка ☼ Народна творчість</title>
<meta name="Description" content="Українська народна казка Полтавщини, Подніпров’я (Наддніпрянщини) «Чарівне горнятко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівне горнятко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівне горнятко <br><span class="article__headerDescription">Українська народна казка Полтавщини</span></h1>
	<p>Жила собі сім’я — чоловік та жінка. Одного разу їм обом приснився сон, що коли вони віддадуть все своє багатство людям, то ще більше забагатіють. І вони це зробили. Роздали своє багатство бідним і стали ждати, поки прийде ще більше багатство. Але так і не діждалися. І тоді жінка пішла до своїх батьків, а чоловік пішов світ за очі.</p>
	<p>Йде, йде він лісом, селами, містами і стрічає, нарешті, старенького-старенького діда. І от вони йдуть вже вдвох. Почули вони, що в одного царя захворіла дочка і ніхто не може її вилікувати. Пішли вони до царя і сказали, що вилікують царівну. Цар пообіцяв їм півцарства за те, але як не вилікують, то голови з плеч. Дідусь із чоловіком зачинилися в окремій кімнаті і стали лікувати, А дід знався на чарах, дмухнув дівчині в рот цілющого повітря — вона й ожила, здорова стала.</p>
	<p>От цар зібрав великий бал і питає діда, що вони хочуть за лікування. Дід думав, думав, а потім побачив горнятко й попросив його. Тільки вийшли з палацу, як чоловік і говорить до діда:</p>
	<p>— Який ти дурний, вилікував дівчину, а взяв горщика за це!</p>
	<p>Дід нічого не відповів. І пішли вони далі. Через кілька днів почули мандрівники, що знову в одному царстві хвора дівчина і ніхто її не може вилікувати. Вони пішли туди, вилікували її. Цар зрадів, зібрав бал і питає, що за це їм дати. Дід думав, думав, але побачив сир у мішку і сказав, щоб дали їм того сиру.</p>
	<p>Як вийшли вони в дорогу, то знову чоловік обізвав діда дурним за те, що взяв сир. А дід сказав йому, що як зголодніють, то сир поїдять. І от вони йдуть лісами, горами. А чоловік ззаду потрошку їсть сир, аж доки не з’їв увесь. Сіли вони спочивать. Дід побачив, що немає сиру, і питає чоловіка:</p>
	<p>— Де сир?</p>
	<p>А він говорить, що не знає. І скільки дід не питав його, він не признався. А потім дід дав чоловікові горнятко і сказав, щоб він пішов і викопав ямку та набрав там води.</p>
	<p>Чоловік пішов і тільки копнув, побачив срібло. Потім другий раз копнув — побачив золото. Вони викопали золото, дід розділив його на три купки. Чоловік, побачивши це, сказав:</p>
	<p>— А чого на три? Нас же двоє.</p>
	<p>А дід говорить:</p>
	<p>— Це тобі золото, а це мені, а третя купа тому, хто з’їв сир, та не признався.</p>
	<p>Соромно стало чоловікові. Він хотів зовсім відмовитися від золота, але дід сказав:</p>
	<p>— Колись ти все багатство бідним роздав, то тепер тобі все вертається.</p>
	<p>Подякував чоловік щедрому дідові, знайшов свою жінку. І стали вони набагато краще жить, ніж раніше. Сон їхній справдився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>231 (4940). Чарівне горнятко. СУС 785. Записала Перетята Марина 2008 року. Устименко Світлана Іванівна (1949). Полтавська область, Миргородський район, Хомутець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чарівне горнятко <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі сім’я — чоловік та жінка. Одного разу їм наснився сон: якщо коли віддадуть все своє багатство людям, то ще більше збагатіють.Так вони і зробили. Роздали все своє багатство бідним і стали ждати, поки до них прийде ще більше багатство. Але так і не діждалися. І пішов чоловік світ за очі.</p>
	<p>Йде та йде він лісом, селами, містами, аж ось стрічає старенького-старенького дідуся. І от вони йдуть вже вдвох. Почули вони, що в одного царя захворіла дочка, і ніхто не може її вилікувати. Пішли чоловік і дід до царя і сказали, що вилікують царівну.</p>
	<p>Дідусь знався на чарах, дмухнув дівчині в рот цілющого повітря, вона й ожила.</p>
	<p>Цар питає діда, що він хоче за лікування. А старий побачив горнятко і сказав, щоб дали йому. Тільки вийшли з палацу, як чоловік і говорить до діда:</p>
	<p>— Який ти дурний, вилікував дівчину, а взяв тільки горщик за це.</p>
	<p>Дід нічого не відповів. І пішли вони далі.</p>
	<p>Через кілька днів почули вони, що знову в одному царстві хвора дівчина, і ніхто не може її вилікувати. Пішли вони й туди, вилікували її.</p>
	<p>Цар питає:</p>
	<p>— Що вам за це дати?</p>
	<p>Думав дід, думав і побачив сир у мисці і попросив, щоб дали їм того сиру.</p>
	<p>Як вийшли вони на дорогу, то знову чоловік обізвав діда дурнем за те, що той взяв сир. А дід сказав, що як зголодніють,буде що їсти.</p>
	<p>І от вони йдуть темними пустими лісами, горами, а чоловік позаду йде і потайки їсть сир. І так він з’їв увесь. Сіли вони спочивати. Дід побачив, що немає сиру, і питає чоловіка:</p>
	<p>— Де сир?</p>
	<p>А той говорить, що сном і духом нічого не знає. І скільки він не питав його, чоловік не зізнався. Дав дід чоловікові горнятко і сказав, щоб він пішов до криниці та набрав там води. Чоловік приніс води, а дід йому каже:</p>
	<p>— Викопай коло криниці ямку.</p>
	<p>Чоловік пішов і тільки копнув — побачив срібло. Потім другий раз копнув — побачив золото. Приніс він коштовності дідові. Дід розділив їх на три купки. Чоловік побачив це і спитав:</p>
	<p>— А чого на три? Нас двоє.</p>
	<p>— Це тобі золото, це мені, а це тому, хто з’їв сир та не зізнався.</p>
	<p>Стало соромно чоловікові. Він хотів зовсім відмовитися від золота. Але дід сказав:</p>
	<p>— Колись ти все багатство бідним роздав. То тепер тобі все нехай повертається.</p>
	<p>Сказав і зник. Тільки звідкись доносились слова:</p>
	<p>— За добро-добро приходить.</p>
	<p>А ще запам’ятай: «Що сховав — те пропало, що віддав — те твоє.»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58 (7209). Чарівне горнятко. СУС (785). Записала Шаляпіна Альона 2009 року. Чорна Євгенія Іларіонівна (1944). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чарівне горнятко <br><span class="article__headerDescription">Українська народна казка Чернігівщини</span></h1>
	<p>Жила собі сім’я — чоловік і жінка. Одного разу їм приснився сон: якщо вони віддадуть все своє багатство людям, то ще дужче розбагатіють. Віддали все бідним і стали ждати, поки прийде багатство, але так і не діждалися. Тоді жінка пішла до своїх батьків, а чоловік пішов світ за очі.</p>
	<p>Йде він, йде містом, селами, лісами і зустрічає нарешті старенького-старенького діда. От вони йдуть вже вдвох. Почули, що в одного царя захворіла дочка і ніхто не може її вилікувати. Пішли вони до царя і сказали, що вилікують царівну. Цар натомість пообіцяв їм півцарства, а як не вилікують — голова з пліч. Дідусь з чоловіком зачинилися в окремій кімнаті і стали лікувати. Дід знався на чарах, дмухнув дівчині в рот цілющого повітря — вона й одужала.</p>
	<p>Зібрав цар великий бал і питає діда, що вони хочуть за лікування. Дід думав, думав, побачив горнятко і попросив його. Тільки вийшли з палацу, як чоловік каже дідові:</p>
	<p>— Який же ти дурний! Вилікував дівчину, а взяв за це горщика.</p>
	<p>Дід нічого не відповів і вони пішли далі. Через кілька днів знову почули про хвору дівчину, яку ніхто не може вилікувати. Вони і вилікували. Її батько зібрав бал і питає, що за це їм дати. Дід думав, думав, побачив сир у мішку і попросив сиру.</p>
	<p>Як вийшли вони на дорогу, то знову чоловік обізвав діда дурним за те, що взяв сир. Дід сказав, що як вони зголодніють, під рукою буде сир. Знову йдуть лісами, полями. А чоловік йде ззаду і потрошку їсть сир. Так увесь і з’їв. Сіли спочивати, дід побачив, що нема сиру та й питає чоловіка:</p>
	<p>— А де ж це дівся сир?</p>
	<p>Він відказує, що не знає. Скільки дід не питав, він не признавався. А потім дід дав йому горнятко, послав викопати ямку та набрати води.</p>
	<p>Тільки чоловік копнув, побачив срібло, ще раз копнув — золото. Вони викопали золото, дід розділив його на три купки. Чоловік побачив це і питає:</p>
	<p>— А чого на три? Нас же двоє!</p>
	<p>А дід говорить:</p>
	<p>— Це тобі купка, це — мені, а третя тому, хто з’їв сир і не признався.</p>
	<p>Соромно чоловікові стало, він вже хотів відмовитися від своєї частки. Але дід сказав:</p>
	<p>— Колись ти роздав все своє багатство, то тепер воно тобі повертається.</p>
	<p>Подякував чоловік щедрому дідові, знайшов свою жінку. І стали вони жити набагато краще, ніж раніше. Сон їхній справдився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (4167). Чарівне горнятко. СУС —. Записала Гусак Т. А. 2007 року. Лизенко Парасковія Романівна (1926). Чернігівська область, Бобровицький район, Вороньки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
