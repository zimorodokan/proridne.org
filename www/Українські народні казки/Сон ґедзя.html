<!--#include virtual="/-/inc/general__page_start.inc" -->
<title>Сон ґедзя ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Сон ґедзя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сон ґедзя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сон ґедзя <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного теплого весняного дня два-чоловіка пішли в ліс по дрова.</p>
	<p>— Я трохи посплю, — сказав один і відразу захропів.</p>
	<p>«Ого як я швидко заснув!» — подумав молодший і глянув на обличчя товариша. А з носа в того вилетів ґедзь. «Ну й дива!»</p>
	<p>Чоловік не відводив погляду від сонного товариша, аж поки ґедзь знову залетів йому в ніс. Незабаром старший чоловік прокинувся.</p>
	<p>— Знаєш, мені приснився такий цікавий сон! Начебто на отому перевалі, де цвіте камелія, в землі лежать горщики із золотом, — сказав він і знову заснув.</p>
	<p>Молодший чоловік скористався нагодою, щоб нишком збігати на перевал, де цвіте камелія. Копнув землю, дивиться, аж там три горщики із золотом. Чоловік невимовно зрадів.</p>
	<p>— Знайшов! Знайшов свої горщики! — закричав він, коли прибіг назад до товариша.</p>
	<p>— Старший чоловік стрепенувсь і прокинувся, та було вже пізно, молодший його випередив.</p>
	<p>— Які горщики? Покажи, — мовив він і пішов у слід за молодшим туди, де цвіла камелія.</p>
	<p>На денцях горщиків він прочитав: «Один з десяти». Виходить, що молодший товариш виявив тільки три горщики, а сім лежать ще у землі. «Мабуть, не вміє читати», — подумав старший чоловік і промовчав.</p>
	<p>Увечері він повернувся на перевал, ще раз перекопав землю біля камелії і таки знайшов сім горщиків із золотом. Кажуть, відтоді зажив у щасті й достатку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (5167). Сон гедзя. СУС —. Записано 2008 року. Гедзя Світлана Михайлівна (1948). Черкаська область, Жашківський район, Жашків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
