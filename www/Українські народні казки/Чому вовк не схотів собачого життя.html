<!--#include virtual="/-/inc/general__page_start.inc" -->
<title>Чому вовк не схотів собачого життя ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Чому вовк не схотів собачого життя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому вовк не схотів собачого життя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому вовк не схотів собачого життя <br><span class="article__headerDescription">Українська народна казка про тварин</span></h1>
	<p>Вовк став таким худим, що сам себе лякався, коли побачить свій худий зад. Одного разу він зустрівся в лісі з собакою. Собака була здорова і жирна. «Такому би мені треба бути», — подумав він. Жалко йому було дивитися на робаку. Він зразу б її розірвав, але не позволяло одно: він був до того худий, що приласкався до собаки та й каже:</p>
	<p>— Коли ж мені бути хоть раз у житті таким жирним, як ти!</p>
	<p>— То залежить від тебе, мій друже! Коли хочеш бути таким як я, то залишай цей дикий ліс і ходи зі мною. В цьому лісі ти приречений на голодну смерть.</p>
	<p>— Що я у вас буду робити?</p>
	<p>— Майже нічого. Будеш тільки гавкати на людей та старців і любити хазяїна. За все то одержиш від хазяїна остатки від обіду, кісточки баранячі, свинячі, а то і курячі. Чуєш, який вкусний обід? Крім того, поласкають і доброє слово скажуть.</p>
	<p>Погодився вовк та й побіг із псом у собачий рай. Но скоро він побачив у пса на шиї обглодану шерсть.</p>
	<p>— А що то у тебе на шиї, товаришу?</p>
	<p>— Та, пустяки!.. Це мені від вірьовки, яку мені надівають на шию. Та це не все так буває.</p>
	<p>— Від вірьовки? На шиї? Так тебе прив’язують, і ти не можеш гуляти, куди хочеш? — закричав переляканий вовк.</p>
	<p>— Ну, не все... А то таке велике діло?</p>
	<p>— То таке для мене діло, що не хочу я твоїх кісток вкусних і помиїв. Мені свобода миліша всіх багатств у світі, не хочу я твого собачого раю.</p>
	<p>Та й побіг вовк знову в свій рідний ліс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Чому вовк не схотів собачого життя. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-4, од. зб. 512, арк. 5—6. Паралелі: Дідо-всевідо. Закарпатські народні казки. Запис текстів та впорядкування П. В. Лінтура, Ужгород, 1969., стор. 9—10; Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 224.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (6567). Чому вовк не схотів собачого життя. СУС —, є варіанти. Записано 2009 року. Баранишина Марія Леонтіївна (1930). Вінницька область, Липовецький район, Козинець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
