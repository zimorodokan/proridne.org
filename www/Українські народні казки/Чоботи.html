<!--#include virtual="/-/inc/general__page_start.inc" -->
<title>Чоботи ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чоботи» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чоботи.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чоботи <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив хлопчик. І цей хлопчик все літо працював у пана. Він працював на огороді, пас худобу і заробив на чоботи.</p>
	<p>Йде додому, а чоботи звісив через плечі. Шлях був довгий, і він вирішив заночувати в лісі. А чоботи надів на ноги, щоб ніхто не вкрав.</p>
	<p>Прокинувшись вранці, хлопчик подивився на ноги та й каже:</p>
	<p>— Де мої ноги? Це не мої ноги. Мої були в чоботах.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35 (7184). Чоботи. СУС 1288*. Записала Опенько Людмила Миколаївна 2009 року. Білик Валентина Григорівна (1950). Дніпропетровська область, Царичанський район, Царичанка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чоботи <br><span class="article__headerDescription">Українська народна казка Чернігівщини</span></h1>
	<p>Був собі багатий чоловік і мав сина. От як він умирав, то покликав до себе сина і каже йому:</p>
	<p>— Дивись, синку, як я помру, то щоб у тебе кожної суботи були нові чоботи.</p>
	<p>— Добре, тату, — відповідає той.</p>
	<p>Помер батько. Син, діждавшись п’ятниці, пішов на базар та й купив собі нові чоботи. А в неділю іде до церкви в нових чоботах.</p>
	<p>Так він робив кожного тижня і все, що було, попродав. Нема ні волів, ні корів, ні повітки, ні коней. А як не стало що продавати, сів він та й журиться. Думає: «Що ж це батько мені порадив? Тепер у мене нічого немає».</p>
	<p>А батько йому не сказав, а син не додумався, що батько не купував нові чоботи щотижня, лише гарненько намазував їх звечора дьогтем. А хлопець вирішив, що у нього є досить чобіт і почав носити їх. Зносив усе, виліз на горище та й дістав батькові старі чоботи. Глянув, а там гроші. Він за ті гроші знову накупив собі і коні, і воли, і корови та й став хазяїном.</p>
	<p>А чоботи носив довго, бо чистив їх дбайливо звечора дьогтем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>206 (5263). Чоботи. СУС 915А. Записав Сипченко Артем (5 клас) 2008 року. Сипченко Катерина Іванівна (1943). Чернігівська область, Менський район, Слобідка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чоботи <br><span class="article__headerDescription">Українська народна казка Кіровоградщини</span></h1>
	<p>Був собі чоловік багатий і мав тільки одного сина. От як він умирав, то призвав до себе сина та й каже:</p>
	<p>— Гляди ж, сину, щоб у тебе, як я вмру, були щосуботи нові чоботи.</p>
	<p>Син і каже:</p>
	<p>— Добре.</p>
	<p>От як умер батько, син, діждавшись п’ятниці, іде в місто до торгу. Купив собі нові чоботи і приходить в неділю до церкви в нових чоботях. Дождав другої п’ятниці і знов іде чоботи купувати. А старі узяв та й нагору закинув. Так він робив щотижня, аж поки все, що в нього було — коні, воли, город не продав за чоботи.</p>
	<p>А як не стало вже нічого й продавати, він сів та й давай журитися. Думає собі: «Що це батько мені наробив? Нащо він сказав, щоб у мене щонеділі були новенькі чоботи? А тепер я через них нічого не маю, зовсім бідний став».</p>
	<p>Батько йому не сказав, а він сам не здогадався, що батько не купував щонеділі нові чоботи, а тільки кожної суботи гарненько вимазував їх дьогтем. От вони й ставали, як нові.</p>
	<p>Потім син надумався: «Є у мене багато чобіт. Познімаю я їх згори та й буду носити». От він носив ті чоботи, носив, аж поки і їх не стало. А далі й каже:</p>
	<p>— Нагорі у мене ще є батьківські шкарбани. Достану їх, то, може, ще який день походжу.</p>
	<p>Коли до тих шкарбанів, аж там гроші заховав батько. Він за ті гроші закупив собі знову і коней, і волів, і все хазяйство та й став таким хазяїном, як і його батько. А чоботи вже не купував щонеділі, а латав їх, як часом подеруться, та мазав дьогтем.</p>
	<p>От як біда навчила хазяйнувать та чоботи носить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (8008). Чоботи. СУС 915А. Записав Красний Валерій 2010 року. Красний Семен Тихонович (1938). Кіровоградська область, Маловисківський район, Мала Виска</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чоботи <br><span class="article__headerDescription">Українська народна казка Чернігівщини</span></h1>
	<p>Жив-був собі багатий чоловік і мав дочку. Батько господарював, а дочка в домі хазяйнувала. От він як умирав, покликав її до себе та й каже:</p>
	<p>— Гляди, дочко, хазяйнуй і щоб кожної неділі у тебе були новенькі чоботи.</p>
	<p>Донька й каже:</p>
	<p>— Добре, тату, все зроблю, як треба.</p>
	<p>От помер батько. Донька діждавшись п’ятниці, йде на ярмарок і купує собі чоботи. Приходить в неділю до церкви в нових чоботях. На другу п’ятницю вона знову йде в місто, купує чоботи, а старі на горище закинула. Так вона купувала чоботи, поки не продала все, що у неї було — воли, корови, кози, город.</p>
	<p>А як не було вже чого продавати, сіла вона та й давай журитися: «Що це батько мені наробив? Навіщо він сказав, щоб у мене щонеділі були новенькі чоботи? Тепер я зовсім бідна стала і нічого не маю» . Сама вона не додумалась і батько не казав, що він купував весь час нові чоботи, а тільки гарненько звечора чистив їх дьогтем.</p>
	<p>Потім вона згадала, що має багато чобіт на горищі, полізла, дістала їх і стала носити. Носила, носила, доки їх не стало, а далі каже:</p>
	<p>— Піду у комору, дістану батькові шкарбани, то ще, може, яку годину походжу.</p>
	<p>Коли вона до тих шкарбанів — аж там батько гроші заховав. Вона так зраділа, купила собі знов і кіз, і волів. Стала такою хазяйкою, як і батько. А чоботи вже не купувала щотижня, а латала їх час від часу і мазала дьогтем. Ось як би не біда, то й хазяйнувати добре не навчилась би.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40 (4166). Чоботи. Записала Доманенко О. М. 2008 року. Кузьменко Ганна Максимівна (1927). Чернігівська область, Бобровицький район, Нова Басань</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
