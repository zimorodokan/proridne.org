<!--#include virtual="/-/inc/general__page_start.inc" -->
<title>Як свинар обдурив царя ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як свинар обдурив царя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як свинар обдурив царя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як свинар обдурив царя <br><span class="article__headerDescription">Українська народна казка Гуцульщини</span></h1>
	<p>Оден свинар пас на толоці свині. А почерез ту толоку була дорога. Ішов тою дорогою цар і зачав з тим свинарем говорити. Свинар розказав йому, як він ті свині пасе. А цар каже:</p>
	<p>— Розумний ви чоловік.</p>
	<p>— Я ще не це знаю, — каже свинар. — Я знаю, що бог на небі робить і що мертві в землі роблять.</p>
	<p>— То скажи мені, — каже цар.</p>
	<p>— Я не можу так говорити, бо з свинарем бог говорити не буде. Ви дайте мені своє вбрання, а я вам дам своє, тоді я буду говорити з богом.</p>
	<p>І цар пристав на це. Здоймив цар своє вбрання, а свинар своє і перебралися. А свинар каже:</p>
	<p>— Я вам уже це вбрання не дам.</p>
	<p>І цар на це пристав. Хай уже бере собі вбрання, аби лиш сказав, що бог на небі робить.</p>
	<p>Одяг свинар царське вбрання та й щось собі походжує, пошпацировує, думає. А цар каже:</p>
	<p>— Ну кажи вже, що там бог робить.</p>
	<p>— Я вам скажу. І то правду скажу. Робить із царя свинаря, а з свинаря царя.</p>
	<p>— А що в землі вмерлі роблять? — питає цар.</p>
	<p>— Вони там дуже далеко й глибоко. Тридцять років, як умер мій тато, та й ще не може відти вийти.</p>
	<p>І тоді цар обтерся та й пішов у свинарськім вбранню. А свинар лишився в царськім.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 17 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
