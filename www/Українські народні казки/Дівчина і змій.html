<!--#include virtual="/-/inc/general__page_start.inc" -->
<title>Дівчина і змій ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дівчина і змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина і змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина і змій <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід і баба. І була в них дочка. Вона була дуже вродливою і всі люди захоплювалися її красою. Приходили свататися багато вродливих юнаків, але вона ні за кого не хотіла виходити заміж.</p>
	<p>Тут прийшов до них змій і сказав, що хоче поговорити з дочкою. Він поговорив із дівчиною і вона сказала, що хоче вийти заміж за нього. Дід з бабою з переляку аж заїкуватися стали. Вони сказали:</p>
	<p>— Ти, дочко, можеш виходити за змія, але щоб ми його не бачили на обійсті.</p>
	<p>Дочка і змій пішли в ліс. Через деякий час у них народилося двоє дітей, хлопчик і дівчинка. Вони підросли. Одного разу запитали у батьків:</p>
	<p>— В усіх дітей є дідусь і бабуся, а чому у нас їх немає?</p>
	<p>— Є, тільки вони живуть аж за лісом і за річкою.</p>
	<p>Діти почали просити матір, щоб вона їх відвела до діда і баби. Мати сказала:</p>
	<p>— Вас відведе батько.</p>
	<p>Змій перевів дітей через ліс і через річку і сказав:</p>
	<p>— Нікому не кажіть, що я вас привів.</p>
	<p>І показав хату, де живуть їх дідусь і бабуся.</p>
	<p>Діти побігли до хати і побачили діда з бабою. Дід з бабою запитали:</p>
	<p>— Чиї ви, діти?</p>
	<p>— Ми ваші внуки.</p>
	<p>— Ну, то йдіть до хати.</p>
	<p>Діти й пішли. Баба їх запитувала все про батька й матір. Хлопчик проговорився, що сюди їх привів батько. Баба сказала дідові:</p>
	<p>— Іди, гостри сокиру, а я піду дітям пиріжків наготую.</p>
	<p>Дід пішов і засів у кущах, а баба пішла проводити дітей. Батько вийшов на річку і побачив дітей із бабою. Він трохи пройшов і дід вдарив його сокирою та й відрубав голову. Тоді змій перетворився на чоловіка. Діти побігли до матері і розказали все про батька. Мати сказала:</p>
	<p>— Діти мої, діти! Ще б один день і батько ваш був би людиною, але ви не дочекалися. Ти, дочко, за те що не призналась, лети жар-птицею, щоб тобою люди милувалися. А ти, синку, лети соловейком, щоб люди слухали твої пісні. А я полечу сорокою і буду воркотати людям про своє горе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83 (5145). Дівчина і змій. СУС 425М. Записано 2008 року. Корнійчук Зінаїда Миколаївна (1945). Черкаська область, Монастирищенський район, Терлиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
