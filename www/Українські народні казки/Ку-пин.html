<!--#include virtual="/-/inc/general__page_start.inc" -->
<title>«Ку-пин» ☼ Українська народна казка ☼ Народна творчість</title>
<meta name="Description" content="Українська народна казка Полтавщини ««Ку-пин»» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ку-пин.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">«Ку-пин» <br><span class="article__headerDescription">Українська народна казка Полтавщини</span></h1>
	<p>Було це дуже давно. У великому темному лісі жив старий лісник з донькою-красунею. Батько щодня ходив на полювання, а дочка займалася хатніми справами. У неділю чи свято Маруся відпрошувалася в батька піти до лісу, щоб назбирати ягід чи нарвати квітів. Лісник дуже любив свою дитину, тільки боявся, щоб з нею у лісі не трапилося чогось поганого, тому просив не відходити далеко і співати. Дівчина мала гарний голос, тому залюбки співала. Батько, чуючи її пісні, не переживав за доньку.</p>
	<p>Одного сонячного дня Маруся сиділа біля річки і плела співаючи вінок. Раптом вона відчула на собі чийсь пильний погляд. Дівчина підняла очі і побачила перед собою парубка, який чомусь сидів на купині скраю болота, що було за річкою. Вона зацікавлено розглядала незнайомця і помітила його незвичайну вроду. Пісня урвалася, але хлопець почав благати її співати далі. Маруся знову заспівала, спостерігала, як незнайомець уважно слухає пісню, але погляд його видався дівчині дуже сумним.</p>
	<p>Надвечір донька лісника повернулася додому, та батькові нічого не розповіла про несподівану зустріч. З того часу вона все частіше почала ходити до лісу, і батько почав через це непокоїтись.</p>
	<p>Одного разу він вирішив таємно прослідкувати за дочкою. Коли Маруся знову відпросилася погуляти, пішов слідом за нею.</p>
	<p>У лісі старий побачив таку картину: на одному березі річки сиділа його щаслива дочка, а на другому — красень-парубок на купині скраю болота. Дочка то співала, то перекидалася з хлопцем кількома словами, називаючи його Купином. І хоч лісник і в думці не гадав, що в лісі живе ще хтось, крім них з Марусею, але цього разу не став заважати молодим, щоб не налякати їх. Не став увечері нічого допитуватись і в дочки. А наступного дня вирішив зранку піти на те місце і про все дізнатися.</p>
	<p>Вранці, коли Маруся ще спала, батько поспішив до річки. Коли наблизився до берега, де любила сидіти його донька, то побачив там великого вужа. «Це ж він може вкусити Марусю», — подумав з жахом лісник і вбив несподіваного «гостя».</p>
	<p>Коли дівчина з квітами, наспівуючи улюблену пісню Купина, підійшла до річки, то мало не зомліла. На березі лежав убитий вуж, а на купині не було, як завжди, хлопця. Вона відразу все зрозуміла. Вуж це і був зачарований хлопець з сумними очима. Жити без коханого дівчина не захотіла. Вона перетворилася на зозулю. Тепер літає по лісу і кличе:</p>
	<p>— Ку-пин! Ку-пин!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>96 (4689). «Ку-пин!». СУС порівн. 425М. Записала Теслюк Ольга 2008 року. Вавільченко Марія Іванівна (1925). Полтавська область, Пирятинський район, Давидівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
