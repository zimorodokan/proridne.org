<!--#include virtual="/-/inc/general__page_start.inc" -->
<title>Вода ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вода» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вода.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вода <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одне село мало назву Кринички. Його так назвали тому, що в селі було води досхочу. Де хочеш, там і буде, де не було — з’явиться. Люди не дорожили водою, бо її було кругом багато.</p>
	<p>Аж ось одного дня води не стало. Люди почали дивуватися:</p>
	<p>— Чому це води нема?</p>
	<p>Один селянин вирішив дізнатися та й подався, куди очі дивилися. Йде, йде, а назустріч йому чоловік з іншого села. Зупинився він і питає:</p>
	<p>— Куди ти, друже, йдеш?</p>
	<p>— Та ось на пошуки води, — відповів селянин.</p>
	<p>— А з якого ти села? — спитав чоловік.</p>
	<p>— Із Криничок.</p>
	<p>— Тю, так у вас завжди вода була.</p>
	<p>— Була та й не стало, — сумно відповів селянин.</p>
	<p>— То ходімо разом воду шукати, — запропонував добрий чоловік.</p>
	<p>— Ходімо, — зрадів селянин.</p>
	<p>Ідуть вони, а на зустріч їм біжить лісова мишка. Мабуть, від когось утікала та й просить:</p>
	<p>— Сховайте мене, добрі люди!</p>
	<p>Чоловіки хутко її сховали, а потім і питають:</p>
	<p>— Хто тебе так сильно налякав?</p>
	<p>— Лисиця, хто ж іще?</p>
	<p>— Давай з нами подорожувати, — запропонували мандрівники.</p>
	<p>— А куди ви йдете? — радісно спитала мишка.</p>
	<p>— Шукаємо зниклу воду.</p>
	<p>Мишка зраділа, що може допомогти людям:</p>
	<p>— Я знаю у лісі одне джерельце, ходімо до нього.</p>
	<p>Джерельце поїло водою весь ліс, який дякував смачними ягодами, грибами, кислицями та прохолодою у велику спеку. Коли чоловіки прийшли на галявину, то вирішили відрами наносити води у криниці.</p>
	<p>Довго носили вони, води ставало все більше і більше. Знову у криницях заблищала вода. Люди зраділи. У кожному дворі криницю прикрасили різними візерунками.</p>
	<p>Відтоді у селі вода стала у пошані.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (7235). Вода. СУС —, новотвір. Записала Колос Ольга 2009 року. Колос Ганна Микитівна (1942). Дніпропетровська область, Петриківський район, Лобойківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
