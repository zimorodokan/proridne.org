<!--#include virtual="/-/inc/general__page_start.inc" -->
<title>Як допоміг чоловікові придорожній ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як допоміг чоловікові придорожній» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як допоміг чоловікові придорожній.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як допоміг чоловікові придорожній <br><span class="article__headerDescription">Українська народна казка Бойківщини</span></h1>
	<p>Вженився молодець, і жона його вмерла. І сказав він:</p>
	<p>— Я більше таку негодну не буду брати, щоби вмирала. Возьму собі вже годну жону.</p>
	<p>І взяв він собі «годну жону». І з тою жоною здобув собі дитину. Тота жона любить іти кожного вечора на вечорниці, в корчму. А на нього господарку лишає. І лишає тоту дитину, щоби доглядав. А якщо він то не зробив у порядку, вона його била, що не так то зробив, як то мало бути.</p>
	<p>Ішли три подорожні і попросилися до нього на ніч. Він сказав:</p>
	<p>— Я би вас прияв, айбо я боюся жінки свої. Бо як прийде вночі моя жінка, то буде я мене бити за то, що я вас прияв, і вас буде бити.</p>
	<p>Єден з тих подорожніх сказав:</p>
	<p>— Підеме далі.</p>
	<p>А другий каже:</p>
	<p>— Ніт. Переночуєме. Увидиме, що то за жінка. Як піб’є нас, то піб’є.</p>
	<p>І вночувалися вони там. Заніс він їм соломи, вер серед хати на підлогу, і звідається єден:</p>
	<p>— Як то є, що ти так боїшся жінки?</p>
	<p>— Вона, — каже, — така, що як прийде пізно вночі, то ня б’є, якщо я то не поробив, що вона казала. І двері мають бути відімкнені, бо якби я замок двері, вона би мене дуже била.</p>
	<p>Тоді єден подорожній каже:</p>
	<p>— А ти тепер двері замкни.</p>
	<p>Він так і зробив. Замок двері. Приходить жона ід’дверям, хоче отворити — двері замкнені.</p>
	<p>— Нащо ти замкнув двері?! — гойкає жінка. — Я тобі за то дам! Буду тебе за то бити.</p>
	<p>Іде він відмикати і йде з ним той подорожній. Він відімкнув двері, а вона:</p>
	<p>— Нащо ти двері замок? Я тобі за то дам!</p>
	<p>Він каже:</p>
	<p>— Тихо будь, бо в нас три чужі чоловіки ночують.</p>
	<p>А вона йому:</p>
	<p>— Я тебе наб’ю і тих трьох чоловіків наб’ю. Чого вони тут на ніч прийшли?</p>
	<p>А той подорожній, який вийшов з ним, їмив її в потемку і почав бити. Той б’є, а чоловік каже:</p>
	<p>— Тихо будь! Я тобі казав, тихо будь, бо тут чужі люди.</p>
	<p>Той чоловік її б’є, а вона думає, що то б’є ґазда. А то темно, не видно, хто б’є. набив її добре той чоловік, зайшов тихо до хати і ліг собі. Увіходять до хати й вони, чоловік і жінка. Він їй розказує:</p>
	<p>— Клади огня, лади людям вечерю, бо вони не вечеряли.</p>
	<p>Вона ту вечерю ладила і плакала.</p>
	<p>— Так ня бив, що ще ня на життю ніхто так не бив.</p>
	<p>А чоловік сказав:</p>
	<p>— Аби-с знала! Тихо будь! Уже на вечорниці я піду, а не ти.</p>
	<p>І вже жінка до корчми і на вечорниці не ходила й чоловіка не била.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8 (1696). Як допоміг чоловікові подорожній. СУС —. 9 січня 1988 р. Файкун Павло Петрович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
