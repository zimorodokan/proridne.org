<!--#include virtual="/-/inc/general__page_start.inc" -->
<title>Про соловейка та зозулю ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про соловейка та зозулю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про соловейка та зозулю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про соловейка та зозулю <br><span class="article__headerDescription">Українська народна казка Полтавщини</span></h1>
	<p>В одному селі полюбилася дівчина вужеві. А дівка була красива, як калина в лузі. Та мусила побратися з вужем. Повіз він її до себе у будинок скляний під землею.</p>
	<p>Мати дівчини довго журилася, плакала, а потім і змирилася. А що ж робити? Через деякий час знайшлося у молодої жінки двоє дітей-близнят. Обоє були ловкенькі, на матір схожі. Та й сама мати стала ще кращою, розцвіла, як ружа. Подивилася якось мати на дітей та й каже:</p>
	<p>— Коли бог дав, що діти людьми породилися, то треба їх в людей похрестити.</p>
	<p>Почали вони збиратися до церкви, сіли у золоту карету та й поїхали.</p>
	<p>Дочка ще й до села не доїхала, а матері вже розповіли. Стара сама не своя почала голосити на все село. А далі нагострила сокиру. Бачить дочка, що її вірна погибель жде, заплакала, обняла діток і сказала:</p>
	<p>— Летіть, мої діти, пташечками по світу. Ти, синку, лети соловейком, а ти, дочко — зозулею.</p>
	<p>Так і сталося. Зникла й мати, тільки кущ глухої кропиви виріс край дороги.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14 (4786). Про соловейка та зозулю. СУС 425М. Записано 2008 року. Убийвовк Віра Іванівна (1927). Полтавська область, Решетилівський район, Глибока Балка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про соловейка та зозулю <br><span class="article__headerDescription">Українська народна казка Кіровоградщини</span></h1>
	<p>Жила в одному селі дівчина. І покохала вона вродливого юнака. Вони одружились. Але на хлопця було накладене закляття бути гадюкою, і лише в певні години він перетворювався на юнака.</p>
	<p>Народилися у них діти, хлопчик і дівчинка. Одного разу пішли дітки до бабусі з дідусем. І почала баба випитувати про батька. А хлопчик і каже:</p>
	<p>— Батько під кущем залишився.</p>
	<p>Дід пішов і убив гадюку.</p>
	<p>Прийшли діти додому без батька. Мати про все здогадалася і промовила:</p>
	<p>— Будь ти, сину, соловейком, щоб голос гарненький мав, а сказати нічого не міг, а ти, доню, зозулею, щоб дітей не мала. За те, що ви свого батька погубили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>285 (8187). Про соловейка та зозулю. СУС 425М. Записала Вагіна Марія 2010 року. Вагін Олександр Анатолійович (1976). Кіровоградська область, Компаніївський район, Компаніївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про соловейка та зозулю <br><span class="article__headerDescription">Українська народна казка Чернігівщини</span></h1>
	<p>Одна дівчина полюбилась вужеві й сама полюбила його. Він повіз її до себе в господу. А будинок його був дуже чистий, скляний, здавалося, що із кришталю. Але дім той був побудований під землею, в якійсь могилі. Ну, звісно, стара мати спершу побивалась за дочкою. А як же не побиватись?</p>
	<p>Дочка через деякий час завагітніла, а як прийшов час, то розродилася близнятами—хлопчиком і дівчинкою. Обоє, як з воску— подібні до матері. А вона й сама була дуже гарна, як квіточка. От як дав Бог діточок, то й каже вона:</p>
	<p>— Отже, коли вони людьми народились, треба їх по-людськи й охрестити.</p>
	<p>Сіла в золоту карету, поклала діток на коліна та й поїхала в село до священика.</p>
	<p>Ще не докотилась карета до царини, а вже матері передали, що дочка їде. Стара мати кричала на все село, ухопила доньку за косу та до царини. Бачить дочка—смерть. Як заголосить. А далі каже до діток:</p>
	<p>— Політайте, мої дітки, пташками по світу: ти, синку— соловейком, а ти, доню— зозулею.</p>
	<p>Випурхнув соловейко в праве віконце карети, а зозуля— в ліве. А карета й коні—все зникло. Не стало й пані вужевої, тільки край шляху виросла глуха кропива.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (4593). Про соловейка та зозулю. СУС 425М. Записала Роздерій Маргарита 2008 року. Роздерій Уляна Миколаївна. Чернігівська область, Корюківський район, Спаське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
