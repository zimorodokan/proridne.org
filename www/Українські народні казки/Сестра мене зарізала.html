<!--#include virtual="/-/inc/general__page_start.inc" -->
<title>Сестра мене зарізала ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Сестра мене зарізала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сестра мене зарізала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сестра мене зарізала <br><span class="article__headerDescription">Українська народна казка Закарпаття</span></h1>
	<p>Жив собі єден чоловік, звався Ангелин. Пішов він по світі глядати собі жінки. Та й найшов собі жінку іменем Білосніжка. І жили вони, і мали доньку, яку тоже назвали Білосніжкою. Потому жінка Білосніжка померла. Остався чоловік з донькою. Що ж ту робити? Другу шукати жінку треба. Найшов він жінку, але в неї тоже таке дівча було. Та мачуха збиткувала з дівчати. І загнала його зимою на ягоди.</p>
	<p>— Принесеш ягоди — то будеш жити, не принесеш — не будеш. Дівчина пішла й пішла лісами. І ввиділа далеко огень. Добралася туди, до того огня. А там були чотири чоловіки. Вона їм вклонилася, а вони її звідали:</p>
	<p>— Що ж ти, дівчино, глядаєш у зимі? Відповідає дівчина:</p>
	<p>— Загнала мене мачуха на ягоди. Та й сказали вони:</p>
	<p>— Та котрого ти вітра любиш?</p>
	<p>— Я всіх люблю.</p>
	<p>— Іди ти, Майовий Вітер, продуй сніг, щоби ягоди виросли. Майовий Вітер пішов і здув сніг. І виголошує:</p>
	<p>— Будь, Весна! Ростіть, ягоди.</p>
	<p>І ягоди виросли. Сказали вітри дівчині:</p>
	<p>— Збирай ягоди. І неси додому мачусі, щоб тебе не збиткувала. Принесла донька ягоди додому. Та стали вони їсти ягоди. З тих ягід веселість велика. Радувався батько. А мачуха тілько своїй дівці радувалася, а тій ніт.</p>
	<p>Прийшло літо. Загнала мачуха обі дівчата на яфини. Котра скілько назбирає. І Білосніжка назбирала більше. А мачушина каже:</p>
	<p>— Пересип мені, а потому тобі назбираєме. Сіла собі мачушина та поїла яфини. Тоді каже:</p>
	<p>— Збирайме тобі.</p>
	<p>Збирали, збирали й засперечалися.</p>
	<p>— Та я ж уже раз назбирала та тобі оддала. Збирали вони далі. А тоді мачушина дочка сказала:</p>
	<p>— Підеме снідати.</p>
	<p>Та й сіли собі їсти. І мачушина донька зарізала Білосніжку. І приходить додому, приносить яфин багато. Спитала мачуха:</p>
	<p>— А де ж твоя сестра?</p>
	<p>— Та я її ніде не видала.</p>
	<p>— Багато назбирала, а сестру не видала. А де ж вона ділася?</p>
	<p>— Та, може, на друге поле пішла, може, й заблудила.</p>
	<p>Нема сестри й нема. А сестру вже гаврани розторгали. А на тім місці калина виросла. Ішли там мандрівники, побачили калину та й кажуть:</p>
	<p>— З тої калини була би добра сопілка.</p>
	<p>Посідали вони, зробили ґайдичку. А ґайдичка заговорила: Сестра мене зарізала, Гаврани поїли, А сестра ся похвалила, Що я заблудила. А батько мене чекає... Приходять мандрівники до того ґазди. Стали ґайдати. А ґайдичка говорить:</p>
	<p>Сестра мене зарізала, Гаврани поїли. А на тому місци Виросла калина, А з тої калини — Прекрасна сопілка. Та й проговорила сопілка, де находиться сестричка. Ґазда питається їх:</p>
	<p>— А де ви ту ґайдичку найшли?</p>
	<p>— Та там, — каже, — калина, і ми зробили з неї ґайдичку.</p>
	<p>І ґазда взнав, де його дівчина. Наказав ґазда свої жінці, мачусі:</p>
	<p>— Бери свою дочку, би вона повіла, де сестру згубила. Пішли глядати, а там калина росте. І прогнав ґазда через тото жінку і її дочку. І лишився жити сам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10 липня 1988 року Люта, Великоберезнянського району, Закарпатської області Яцьків Михайло Михайлович (1924 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
