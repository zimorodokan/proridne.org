<!--#include virtual="/-/inc/general__page_start.inc" -->
<title>Отець і син ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Отець і син» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Отець і син.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Отець і син <br><span class="article__headerDescription">Українська народна казка Закарпаття</span></h1>
	<p>Був Семен, і син його був за попа. Ішли чотири пани на кочу, а отець говорить:</p>
	<p>— Дай нам, Боже, таке, аби ми возилися, та як пани. А син за ним:</p>
	<p>— Сохрани нас, Боже, од того. І вітцеви не сподобалося тото.</p>
	<p>Іде дорогою жебрак, а отець примовляє:</p>
	<p>— Господи, сохрани нас од того. А син зась говорить вітцьови:</p>
	<p>— Дай нам, Боже, таке.</p>
	<p>Ішли отець з сином через річку. А там була лавка і була велика вода. Син ішов уперед, а отець ззаду. І отець шуп сина в воду. А син знав плавати, виплив і перейшов на другий бік, скоро перебрався й висушив своє шаття.</p>
	<p>І прочитав си, що є такі курси, де вчать на попів. Ті курси аж у Римі. І він пішов у Рим, там, де Папа Римський.</p>
	<p>А отець постарів, і все думав, що він великий гріх вчинив, утопив сина. Пішов він на оповідь і розказав про свій гріх. А священик йому каже:</p>
	<p>— Я не можу вам відпустити такий великий гріх. Ідіть з тим аж у Рим, там, де Папа Римський. І там вас висповідають, як будете мати щастя.</p>
	<p>Син його був уже в Папи Римського за першого попа, та як за міністра. Він усіх сповідав.</p>
	<p>А отець його зобрав грошей на білет до Рима, прибув там і роз’яснив усе:</p>
	<p>— ...Таке й таке діло я вчинив. А йому відповідь дають:</p>
	<p>— Не висповідає вас ніхто, хіба єпископ.</p>
	<p>А то таки його син був єпископом. І він там добре жив, такий парадний був. Прийшов старий до нього, а він звідається:</p>
	<p>— Як ви, старенький, сюди дісталися? І не признається йому син.</p>
	<p>— ...Який ви гріх вчинили, що вас, старого, ту загнали сповідатись?</p>
	<p>— Таке, — повідає, — зробив. Мав-им сина, та йшли ми з ним, а пани на кочу їхали. А я сказав: «Дай нам, Боже, таке, аби ми возилися, як тоти пани». А син мій казав: «Боронь нас, Боже, од того». Ішли ми далі. Іде єден жебрак, а я сказав: «Сохрани нас, Боже, аби ми не були хромі й сліпі». А син: «Дай нам, Боже, таке». Мені то не полюбилося, тоти слова його, йшли ми, — каже, — через лавицю, і я сина шупнув у річку. І син ся втопив.</p>
	<p>— Но, — говорить, — дуже великий гріх ви зробили, що-сьте сина втопили. А панами чорти по пеклі возять грішників. А жебракам царство на тому світі. Ваш син, якого ви топили, був я. Ви, — каже, — не знали, що йдете до сина сповідатись. Ви не знали, до кого попадете. Я вам відпущаю ваш гріх. Ідіть з богом.</p>
	<p>І дав йому грошей на дорогу, і провів вітця.</p>
	<p>— Ідіть з богом додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Полянська Гута, Перечинського району, Закарпатської області 24 липня 1991 року Штулер Михайло Йосипович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
