<!--#include virtual="/-/inc/general__page_start.inc" -->
<title>Про розумну дівчину й суддю ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про розумну дівчину й суддю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про розумну дівчину й суддю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про розумну дівчину й суддю <br><span class="article__headerDescription">Українська народна казка Закарпаття</span></h1>
	<p>Один чоловік був дуже багатий, а другий дуже бідний. Ішли вони дорогою і раптом почули, як закувала десь зозуля. Бідний каже:</p>
	<p>— Та зозуля мені закувала.</p>
	<p>Багатий заперечує:</p>
	<p>— Ні, мені закувала!</p>
	<p>Вони посварилися й побилися. Тоді багатий дав бідного в суд. Суддя сказав, що коли дістануть повістки на суд, то щоб йому принесли те, що найтучніше в світі.</p>
	<p>Вони розійшлися. Багатий порадився зі своєю жінкою, що як треба буде йти на суд, то заріже кабана. А бідний зажурився, бо не знав, що понести.</p>
	<p>Та в нього була сімнадцятирічна донька — велика розумниця.</p>
	<p>— Чого то ви, няньку, зажурилися? — питає вона. Батько відповідає:</p>
	<p>— Як мені не журитися, коли суддя сказав, щоб принесли те, що найтучніше в житті. Багатий заріже свого кабана, а я що принесу?</p>
	<p>— Не журіться, — каже йому донька. — Ви понесете в суд, що найтучніше: тучніше за землю на світі немає.</p>
	<p>Одержали повістки і пішли на суд. Багатий повіз найбільшого свого кабана, а бідний пішов так. Коли прийшли, суддя їх питає:</p>
	<p>— Ну, принесли те, що найтучніше в світі? Багатий каже:</p>
	<p>— Де би ні! Ідіть подивіться у мене на возі, чи є щось тучніше.</p>
	<p>Суддя подивився, а на кабанові сало у дві долоні. Тоді питає бідного:</p>
	<p>— А що ти приніс?</p>
	<p>— Я приніс вам землю, бо тучнішого за землю на світі немає.</p>
	<p>— Ти правий, — сказав суддя.</p>
	<p>Та багатий знову подав бідного в суд. Тепер суддя сказав принести те, що найтонше на світі.</p>
	<p>Багатий настриг найтоншої овечої вовни, а бідний знову зажурився, що він понесе. Питається донька:</p>
	<p>— Що ви, няньку, знову зажурилися?</p>
	<p>— Як мені не журитися, коли суддя сказав принести те, що найтонше у світі. Багач понесе вовну, а я — яку мару?</p>
	<p>— Понесете судді те, що найтонше, — відказує донька. — Коли вас запитає, то скажете, що тонше від холоду нічого немає. Зимою одягають теплу шубу, та холод пробирається й крізь шубу — такий він тонкий.</p>
	<p>Коли прийшли на суд, багатий показує судді найтоншу вовну, а бідний каже, що нічого тоншого за холод немає. І він знову виграв.</p>
	<p>Багатий третій раз подав бідного на суд.</p>
	<p>Цього разу суддя наказав, аби принесли те, що найрідкіше на світі.</p>
	<p>Багатий набрав швидко до склянки води, а бідний зажурився, що йому робити.</p>
	<p>Донька побачила й питає:</p>
	<p>— Чого й тепер журитеся, няньку?</p>
	<p>— На суд треба принести найрідшого в світі.</p>
	<p>— Скажете, що рідкішого від вітру не буває. В одному селі видумали велику брехню, а вітер розніс її аж на третє село — такий він рідкий. А вода собі тече з потічка до Дніпра, а з Дніпра до моря і стає все густішою.</p>
	<p>Ідуть на суд.</p>
	<p>Прийшли до судді, а він їх питає: — Ну, що принесли?</p>
	<p>Багатий показує скляницю з водою. А бідний сказав, що рідкішого від вітру не буває.</p>
	<p>Суддя заявив багатому, що він програв діло і повинен виплатити суд. А бідному велів залишитися. Коли багатий заплатив і пішов додому, суддя спитав бідняка:</p>
	<p>— Скажи, хто тебе радив, бо ти, напевне, того би не придумав.</p>
	<p>І бідний зізнався, що в нього є донька, і це вона радила, що йому казати. Тоді суддя звелів:</p>
	<p>— Приведи до мене свою доньку. Якщо не приведеш, то обох вас запру у темницю!</p>
	<p>Прийшов бідний додому і трохи не плаче. Розповів доньці, що суддя йому наказав.</p>
	<p>— Не журіться, няньку, — відповіла донька. — Підемо, раз треба.</p>
	<p>Коли зібралися йти в суд, то дівчина взяла із собою дві стеблини сірників і голку. Прийшли до судді, поклонилися і подали руку.</p>
	<p>Суддя приніс дівчині шматок тканини і сказав, аби до ранку пошила костюм. Тоді вона вийняла дві стеблини сірників і голку, поклала їх на стіл та й каже судді:</p>
	<p>— А ви з цього дерева й заліза зробіть мені машинку. Суддя був дуже мудрий, але вона ще мудріша. Він знав, що з малого шматочка тканини костюм не пошити, а сам із двох сірників і голки машинку не зробить. Дівчина його перехитрила і тим йому сподобалася. Суддя добре погостив бідного чоловіка і сказав йому:</p>
	<p>— Тепер ідіть собі додому, а ваша донька лишиться у мене — беру її за жону.</p>
	<p>Так вони побралися й судили вже двоє. І казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про розумну дівчину й суддю. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 875. Подається за: «Казки одного села / Запис текстів, післямова та примітки П. В. Лінтура; Упорядник Ю. Д. Туряниця. — Ужгород: Карпати, 1979.», с. 157 — 159. Варіант: Гандера — «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 237 — 242.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
