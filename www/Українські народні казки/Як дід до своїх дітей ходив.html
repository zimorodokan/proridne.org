<!--#include virtual="/-/inc/general__page_start.inc" -->
<title>Як дід до своїх дітей ходив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як дід до своїх дітей ходив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід до своїх дітей ходив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід до своїх дітей ходив <br><span class="article__headerDescription">Українська народна казка Гуцульщини</span></h1>
	<p>Мали чоловік і жінка троє дітей, два хлопці й доньку. Всі вони повиучувалися, поженилися і пішли жити в місто. А чоловік і жінка тримали собі корову і все прятали скором. Що за тиждень спрячуть, то все носили по черзі до дітей. От одного разу дідо набрав масла, сметани в бесаги і несе до старшого сина. Несе, а на дорозі здорова калабаня. І дідо придумав таке: «Давай я сяду в калабаню і обмажуся в болото. Чи невістка мені штани попере, чи ні?» Сів у калабоню і вимазався.</p>
	<p>От підходить він до хати старшого сина. Вибігли діти, втішилися, що йде дідо, несе масло та й сметану. А дідо став перед хатою і до хати не йде. Вийшов син і питає: — Чому не йдете до хати? А дідо говорить:</p>
	<p>— Я впав у болото і поваляв гачі. Дай мені в щось перебратися. І щоб жінка вижмакала гачі.</p>
	<p>А син каже:</p>
	<p>— Тату, моя жінка учителька. Вона з вас гачі жмакати не буде. Ліпше йдіть з цими бесагами і більше не приходіть.</p>
	<p>Тоді йде дідо до другого сина. Знов приходить перед хати, а до хати не йде, бо він обмащений болотом. Діти скричали, що йде дідо. Син вийшов напроти. А дідо говорить:</p>
	<p>— Дай, сину, перебратися, бо я впав у болото і поваляв гачі.</p>
	<p>— Тату, моя жінка медсестра, вона ваші гачі жмакати не буде. Ліпше ідіть собі геть і таки більше не приходіть.</p>
	<p>Тоді йде дідо до доньки. Донька вийшла з хати, а він говорить:</p>
	<p>— Дай, небого, з чоловіка гачі перебратися, бо я упав у болото й повалявся.</p>
	<p>Донька каже:</p>
	<p>— Тату, мій чоловік інженер, а я фельдшер, і ваші гачі жмакати не буду. Ліпше йдіть додому, най мама жмакає.</p>
	<p>І чоловік вернувся з повними бесагами додому. Жінка вздріла, що чоловік вернувся і тяжко несе, і вийшла напроти.</p>
	<p>— Що це ти вернувся у повні? — питає жінка.</p>
	<p>— Та от упав у болото і поваляв гачі. І ніхто не хотів жмакати, та й мене відрядили.</p>
	<p>— Не біда, іди перебирайся, я вижмакаю.</p>
	<p>І від тих пір уже дідо не ніс бесагами масло, сметану і сир, а ніс молоко до молочарні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 7 червня 1987 року Цимбалюк Василь Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
