<!--#include virtual="/-/inc/general__page_start.inc" -->
<title>Піп і селянин ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Піп і селянин» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Піп і селянин.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Піп і селянин <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був один бідний чоловік, содержав велику сім’ю. Однажди на службі чув, як піп обращається до людей:</p>
	<p>— Люди, товариство, приносьте на пожертву богу, хто що може, і бог наградить вас у стократ.</p>
	<p>Дома чоловік каже жінці:</p>
	<p>— Маєм багато діток, а живемо бідно. Батюшка в церкві казав, що хто дасть на пожертву, того господь наградить у стократ. Може, щось понести?</p>
	<p>— Чоловіче, чи ти здурів? У нас лише одна корова у дворі. Ні баранів, ні поросят.</p>
	<p>— Мовчи. бог нам заплатить, а батюшка — похвалить!</p>
	<p>Повів селянин корову на поповий двір. Піп записав у церковну книжку. І корівка ходить пастись із поповими коровами.</p>
	<p>Раз пастух на толоці заснув, а скотина заблудилась. Селянська корова попростувала до свого старого хазяїна й повела за собою остальні корови Чоловік обрадувався:</p>
	<p>— Ну, жоно, ти не вірила, що ми будемо награждьоними. Дивись, наша корова привела ще десять.</p>
	<p>А вона тільки головою покивала:</p>
	<p>— Дурний тебе піп хрестив. Їх ще сьогодні заберуть. Ось тільки батюшка узнає.</p>
	<p>Скоро робочі попа почали шукати скотину.</p>
	<p>— Ану, подивіться ще в того чоловіка, — совєтує батюшка, — може, його корова повела й наших.</p>
	<p>Пішли до нього, а корови й правда там, та селянин не отдає. Тоді прийшов сам піп.</p>
	<p>— Що ти, Василю, зробив?</p>
	<p>— Нічо, то мене бог наградив.</p>
	<p>— Недобре, Василю, робиш. Ти чужі корови присвоїв.</p>
	<p>— Як чужі? Хіба ви неправду говорили? Ви своє слово не держите?</p>
	<p>Розстроївся піп. Думає собі: сміх буде, перед народом стану брехуном, коли Василь почне всім говорити.</p>
	<p>— Слухай, Василю, не хитруй. Одну корову бери, а другі отдай.</p>
	<p>— Я не хитрую. Як вам дуже жалко, беріть ви собі одну.</p>
	<p>Так піп пішов з нічим, а чоловік став хазяїном. Ще й дотепер хазяйнує, як не вмер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>157 (7359). Піп та селянин. СУС 1735. Записала Кокоша Жанна 2009 року. Кокоша Михайло Михайлович (1934). Дніпропетровська область, П’ятихатський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
