<!--#include virtual="/-/inc/general__page_start.inc" -->
<title>Про дурного Василя ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про дурного Василя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дурного Василя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дурного Василя <br><span class="article__headerDescription">Українська народна казка Бойківщини</span></h1>
	<p>Мала мати сина Василя, та й дурного, як теля. Каже мати синови:</p>
	<p>— Іди, Васильку, на базар та й купи голок. Пішов Василь на базар, купив голок. Їхала фіра з сіном, а він завив голки в папір та й поклав у сіно. Недалеко коло самої хати шукає в сіні голки. Ґазда питає:</p>
	<p>— Що ти там риєшся мені в сіні?</p>
	<p>— Я тут поклав свої голки.</p>
	<p>А ґазда як зачав його батогом бити. Василь прийшов додому та й плаче. А мати каже:</p>
	<p>— Де, Васильку, голки?</p>
	<p>— Та їхала, мамо, фіра з сіном, а я запхав їх у сіно. А мати йому:</p>
	<p>— Аби-с таке, синцю, ніколи не робив. Би-с завив у папір і поклав голки в кишеню.</p>
	<p>— Добре, мамо, я вже все буду так робити. Каже мати:</p>
	<p>— Йди, синку, на базар та купи паця.</p>
	<p>Пішов він на базар, купив паця, завиває в папір і хоче класти в кишеню. А паця вирвалося та й повтікало. Приходить він додому і плаче. Мати йому:</p>
	<p>— А де, Васильку, паця?</p>
	<p>— Мамо, я завивав його в папір, клав у кишеню. А паця вирвалося і повтікало.</p>
	<p>Мати й каже:</p>
	<p>— Синцю, аби-с так ніколи не робив. Аби-с взяв мішок та й в мішок.</p>
	<p>— Добре, мамо, я вже все так буду робити. Мати каже:</p>
	<p>— Йди, синку, купи корову.</p>
	<p>Він пішов на базар купувати корову. Купив і хотів її в мішок покласти. А корова вирвалася і повтікала. Приходить Василь додому й плаче. А мати питає:</p>
	<p>— Де, Васильку, корова?</p>
	<p>— Мамо, я клав корову в мішок, а корова вирвалася й повтікала.</p>
	<p>— Синку, аби-с так ніколи не робив, — каже мати. — Корову візьми на шнурок, а не в мішок пхати корову.</p>
	<p>— Добре, мамо, я так буду робити. Дала йому мама гроші й каже:</p>
	<p>— Йди, Васильку, купи горшків.</p>
	<p>Пішов Василь, купив горшків, узяв шнурок і зачепив усі горшки за вуха. Та й провадить їх додому по земли. І притягнув додому уже не горшки, а лишень самі вуха. Поклав у сінях. Мати питає:</p>
	<p>— Де, Васильку, горшки? А він каже:</p>
	<p>— В сінях за дверми.</p>
	<p>Мати подивилася, а то вже горшків нема, лише самі вуха. І мати його вже більше не посилала нічого купувати. Пішов якось Василь на вулицю, а там — весілля. А він каже:</p>
	<p>— Аби таке ні чувати, ні видати.</p>
	<p>А жінки взяли та й набили його. Приходить він додому й плаче. Мати питає, чого він плаче. Він каже, що йшло весілля, а він так сказав:</p>
	<p>— ...І мене жінки набили. А мати йому:</p>
	<p>— Синцю, як ти на другий раз таке увидиш, аби-с казав: «Аби таке чувати й видати, чувати й видати щоднинки й щогодинки».</p>
	<p>Пішов він на вулицю, а там іде похорон. Він і каже:</p>
	<p>— Аби таке чувати й видати щоднинки й щогодинки.</p>
	<p>Знов жінки його набили. Приходить він додому й плаче. А мати каже:</p>
	<p>— Чого ти плачеш?</p>
	<p>А він каже, що сказав на похороні, аби таке чувати й видати. Мати йому:</p>
	<p>— Синку, як буде йти другий раз похорон, аби-с казав: «Аби таке ні чувати, ні видати», а ксьондза би-с у руку поцілував.</p>
	<p>Що Василь робить? Пішов на вулицю, а там два пси кусалися. Він хотів пса в лабу поцілувати, а пес його вкусив. Прийшов він додому та й плаче, розказує, що його пес укусив. А мати каже:</p>
	<p>— Синку, як таке на другий раз увидиш, то каменем у голову дай.</p>
	<p>Пішов Василь знов на вулицю, а там дві баби вошкувалися. Він взяв каменя і каменем одну в голову. Баби його зловили та й набили, Приходить додому й плаче. А мати каже:</p>
	<p>— Чого ти плачеш?</p>
	<p>— Бо там дві баби вошкувалися, а я каменем у голову дав, і вони мене набили.</p>
	<p>А мати йому:</p>
	<p>— Йди на вулицю. І як ще будуть два пси кусатися, то підопхай їм дурну голову.</p>
	<p>Зробив він так, і пси його роздерли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Цінева, Рожнятівського району, Івано-Франківської області 21 січня 1994 року Хортів Михайлина Яківна (1936 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
