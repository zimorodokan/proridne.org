<!--#include virtual="/-/inc/general__page_start.inc" -->
<title>Про сміливого зайця ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про сміливого зайця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про сміливого зайця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про сміливого зайця <br><span class="article__headerDescription">Українська народна казка Закарпаття</span></h1>
	<p>Раз у лісі звірі зробили собі бал. Хотіли повеселитися. Наняли гудаків, жеби їм гули. Заєць був договорений з левом, та й він був сміливий. Він знав, що за нього є кому заступитися, як буде біда. Гудаки зачали густи. Заєць скочив на пня й загойкав:</p>
	<p>— Стійте! Мені чардаш грайте!</p>
	<p>А лишка своїм тоненьким голосом:</p>
	<p>— А мені танго грайте! А заєць:</p>
	<p>— Чардаш грайте! Лишка собі:</p>
	<p>— Танго!</p>
	<p>Тоді заєць каже:</p>
	<p>— Тобі не любиться? Ходи надвір, там поговориме.</p>
	<p>Тилько вони вийшли надвір, а лев з-за корча, хап її, роздер, шкуру здер і переверг через пліт, там, де вони гуляли. Заєць скочив у середину, вискочив на пня та зась розказує:</p>
	<p>— Грай чардаш! А вовк:</p>
	<p>— Мені грай фокстрот. А заєць зась гойкає:</p>
	<p>— Чардаш грай! Та й до вовка:</p>
	<p>— Тобі не любиться? Ходи надвір, поговориме.</p>
	<p>Вовк зайця не боявся, йшов сміливо. Вийшли за пліт, а лев уже на вовка чекав. Ухопив його, роздер, шкуру з нього зодрав, переверг через пліт та й далі чекає. Заєць заходить у середину та зась розказує:</p>
	<p>— Мені грай чардаш.</p>
	<p>А медвідь озвався й каже:</p>
	<p>— Мені грай краков’як. Заєць каже:</p>
	<p>— Ніт, мені чардаш!</p>
	<p>І так сперечалися. Єден хотів того, другий того. Потому заєць каже:</p>
	<p>— Кеть тобі не любиться, ходи надвір, там поговориме. Тилько що вийшли за пліт, а лев уже чекає. Ухопив медведя, роздер його, шкуру з нього злупив і перешмарив через пліт. Заєць зайшов у середину та сказав грати чардаш, і вже більше ніхто з ним не сперечався.</p>
	<p>Тоді лев зайшов у середину й каже:</p>
	<p>— Уже не є більше охочих?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зарічево, Перечинського району, Закарпатської області 26 березня 1988 року Пеняк Іван (Янко) Миколайович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
