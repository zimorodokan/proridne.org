<!--#include virtual="/-/inc/general__page_start.inc" -->
<title>Без праці не житимеш у щасті ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Без праці не житимеш у щасті» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Без праці не житимеш у щасті.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Без праці не житимеш у щасті <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка. Як і всі люди, вони працювали з ранку до ночі, але багатства не мали. Заробленого вистачало, щоб поїсти та справити сяку-таку одежину.</p>
	<p>І був у них один син. Батьки жаліли свого одинака, тому все в господарстві старались робити самі, а сина до роботи не дуже привчали.</p>
	<p>Прийшов йому час женитися. Посватав парубок дівчину з бідної сім’ї, Восени і весілля відгуляли. Молодята кохали одне одного. Та молода господиня не дуже бралася до діла, бо вона не привчена була до роботи змалку.</p>
	<p>Сіла вона прясти. Напряла два починочки і намозолила два мозолечки. Пішла та й милому показала. Милий, як побачив, аж заплакав та й каже:</p>
	<p>— Не трудись, мила, і не неволься. Прийде весна-красна, пригріє сонце ясне, наростуть лопушечки-широчечки, пошиємо з них сарафани-роздувани та й буде моя мила по саду ходити й білих рук не трудити.</p>
	<p>Не стала мила більше прясти. Прийшла весна-красна, пригріло сонце ясне, наросли лопушечки-широчечки, пошила з них жінка сарафани-роздувани, стала по саду ходити й білих рук не трудити.</p>
	<p>Аж де не візьмись, налетів вітер, порвав сарафани-роздувани з лопушечків-широчечків. Осталася мила яко благ, яко наг без одягу. Впала вона в грязь і гірко заплакала. Хоч і потішав її чоловік, та жінка, плачучи, промовляла:</p>
	<p>— Ні, милий, тепер буду прясти, щоб більше в грязь не впасти. Буду ткати, щоб голому від людей не тікати, буду сорочки шити, щоб нам з тобою голими не ходити.</p>
	<p>І зажили вони весело і щасливо, як і всі люди. Бо без праці не житимеш у щасті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>81 (4667). Без праці не житимеш у щасті. СУС —. Записала Кустреюк Таїсія 2008 року. Головай Півонія Миколаївна (1944). Полтавська область, Пирятинський район, Вікторія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
