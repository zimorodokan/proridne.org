<!--#include virtual="/-/inc/general__page_start.inc" -->
<title>Пташок проучує пана ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Пташок проучує пана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пташок проучує пана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пташок проучує пана <br><span class="article__headerDescription">Українська народна казка про тварин</span></h1>
	<p>Один пан мав в клітці говорячого пташка. І одного разу такий пташок став сумний. А пан став та й ся дивить на него і каже: «Чого ти такий сумний?» А пташок каже: «Пусти мене на волю, най ся трохи пролечу, буде мені зараз інакше». Взяв пан випустив. І пташок літав, сів на стіл і каже: «Випусти мене таки на двір, що тобі з мене? Пір’я на мені такого файного нема, а поживи з мене также багато не будеш мати, бо я маленький. А я тобі за то дам дві науці. Перше: не вір то, хто каже неправду; а друге: не посягай того, що тебе не діткне». І се сказав, пан отворив вікно, і пташок полетів.</p>
	<p>Вийшов пан на спацир в огрод і спацирує собі, а пташок сів на гілцу і регочеться, сміється. «А чого ти ся смієш?» — питає пан. «З тебе», — каже пташок. «Та чого з мене?» — каже пан. «Що ти такий дурний, що-с мене випустив. То в мені, — каже, — є діамант такий завбільшки курячого яйця; якби-с був мене забив, діамант вибрав, був би-с мав великі гроші за него». А пан аж ся за голову взяв і каже: «Вернися, — каже, — до клітки назад, буду тобі давати їсти і буде тобі ще ліпше тепер, як перше було в мене». А пташок знов зареготався і каже: «Який ти дурний, пане! Я тобі дав дві науці, а ти забув. Казав-им, що не вір нікому неправду, а ти повірив, і жаль тобі за мнов, що в мені є діамант. А де ж у мені є діамант завбільшки курячого яйця? Та-ись першому мені повірив неправду. Тепер казав-им тобі: не посягай того, що тебе не діткне. А ти хоч, аби я залетів назад до клітки. Де ж би я залетів, як я собі на свободі полечу, де я хочу?»</p>
	<p>І се сказав, зареготався знов і полетів далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Пташок проучує пана. Пор.: Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 150. Зап. І. Волошинський з 1913 р. у с. Далешове Городенківського пов. (Гуцульщина) від Л. Луцика. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 461—462.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
