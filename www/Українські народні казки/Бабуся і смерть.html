<!--#include virtual="/-/inc/general__page_start.inc" -->
<title>Бабуся і смерть ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Бабуся і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бабуся і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бабуся і смерть <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>На краю села жила бабуся, така вже старенька, що майже нічого вже не робила. А так склалася доля, що діток своїх не мала. Сусіди та родичі трохи допомагали, то у неї щось і вродило на городі — перезимувати можна.</p>
	<p>Аж ось хтось постукав у її двері осіннього вечора. Відкрила. Стоїть на порозі смерть.</p>
	<p>— Прийшла за тобою, — каже.</p>
	<p>— Чому за мною? — здивувалась бабуся. — Я добре себе почуваю.</p>
	<p>Стала пояснювати смерть, що і хата її ось-ось розвалиться, і тин геть похилився. Краще вже померти, ніж так жити.</p>
	<p>— Але ж у мене харчів вистачить на всю зиму. Приходь весною, — каже бабуся.</p>
	<p>— Домовились.</p>
	<p>А так повелося, що проїжджі завжди зупинялись у бабусі, бо місця в її старенькій хатинці було багато. І цієї зими було їх досить. Знала бабуся, що смерть за нею весною прийде, то вже частувала гостей всім, що було у неї. Щедрість бабусина всіх вражала. Ніхто не поїхав від неї, щоб не допоміг. Хто хатинку поремонтував, хто тин полагодив. А рано весною прибрали все в дворі, навіть квіти посадили.</p>
	<p>Прийшла в село смерть. Нічого не розуміє. Не може знайти бабусину хату. Шукала-шукала, та й пішла геть.</p>
	<p>А бабуся і досі живе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>222 (7466). Бабуся і смерть. СУС —. Записав Лендо Павло 2009 року. Яременко Лідія Миколаївна (1936). Дніпропетровська область, Покровський район, Шахтарське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Бабуся і Смерть <br><span class="article__headerDescription">Українська народна казка Чернігівщини</span></h1>
	<p>Жила старенька бабуся. Була вона одинока і не мала діточок. От навесні вона посадила город. Втомилася, іде та й просить смерті:</p>
	<p>— Де та смерть ходить, що мене не забирає?</p>
	<p>А смерть і каже:</p>
	<p>— Я тут, бабусю!</p>
	<p>Злякалася баба, вже не хоче вмирати. Та й каже:</p>
	<p>— Та я ж город посадила, треба обробляти його та збирати урожай. А то поморозить мороз.</p>
	<p>Смерть каже:</p>
	<p>— Добре, я підожду.</p>
	<p>Баба восени зібрала з огорода урожай і думає, що смерть скоро прийде. Вона ввійшла в хату, розчесалася, зав’язала бантик і побігла в садок з паличкою. Прибігає, а там дітки саме сідають їсти. Вона сіла на стільчик і також отримала обід. А смерть з-за плеча:</p>
	<p>— Бабусю, що ти робиш?</p>
	<p>— Ням-ням!- відповідає та.</p>
	<p>— Ну, мнямнякай та йдемо птрю-птрю!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>169 (397). Бабуся і Смерть. СУС —. Записав Микола Зінчук 27 жовтня 2007 року. Ващенок Марія Іванівна (1940). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
