<!--#include virtual="/-/inc/general__page_start.inc" -->
<title>Як бідний хлопець царем став ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як бідний хлопець царем став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний хлопець царем став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний хлопець царем став <br><span class="article__headerDescription">Українська народна казка Гуцульщини</span></h1>
	<p>Була одна баба, а в баби був хлопець. І мав той хлопець охоту взяти в царя дівчину. Та й каже мамі:</p>
	<p>— Я хочу йти до царя в старости.</p>
	<p>— Хлопче, ми такі бідні. Куди тобі до царя? Я би, — каже, — не пішла.</p>
	<p>— Я самий зумію.</p>
	<p>— Як ти собі зумієш, то йди, а я до цего не беруся.</p>
	<p>Пішов хлопець, став коло якоїсь яблінки та й думає. Думає на роздоріжжю, що має робити. Іде якась баба.</p>
	<p>— Що ти тут, хлопче, стоїш?</p>
	<p>— Я думаю. Хотів би узяти в царя доньку, але не знаю, яким виходом.</p>
	<p>— А ти, — каже, — маєш відвагу?</p>
	<p>— Та я, — каже, — таку відвагу маю, що більшої ні в кого нема.</p>
	<p>— Ну то йди до царя та питай у царя коня сміттяного&nbsp;<sup>*</sup>, бо в царя теперечки війна вибухнула. Уже, — каже, під границею воюють. Як дасть тобі сміттяного коня, сідай на него. Та й аби ти обернувся лицем до хвоста та й хвіст узяв у зуби. Але скажи, би цар тобі дав шаблю, списа і вбрання своє. Аби ти так зібрався, як цар збирається.</p>
	<p>І цар дав йому то все. Сів він на сміттяного коня і пішов. Цар поїхав відти, а цей відци, від озера. Той чужий цар спудився. І сходяться вони, і бабин хлопець шаблею махнув і відтяв тому цареви Поганину шию. А в того царя Поганина була донька. Вона лиш чвахнула шаблею хлопцеви по нозі. Та й почала кров іти. Вона вергла за ним хустиною. А він тоту хустину в повітрі лапнув та й утік. Та й тікаючи зав’язав рану.</p>
	<p>Та й вернулися вони з війни, а його нема. Цар видить, що це він звоював військо Поганина і самого Поганина стяв. Той, що взяв коня і вбрання. А тепер він сховався та й уже. Та дівка каже:</p>
	<p>— Отаке й таке було. Ми мусимо його найти.</p>
	<p>А цей цар забрав до себе ту дівку разом з усім військом Поганина. Та й вона дуже зумілася, що ніхто її тата не звойовував, а цей звоював. Та й їй самій не дався. Вона подумала: «оце би був мій чоловік. Я би з ним жила».</p>
	<p>І запитався цар у тої полоненої дівки, як можна знати, котрий це був. А вона каже:</p>
	<p>— Я його ранила в ногу і верла за ним хустину. Він находу ймив її і зачав тікати. І перев’язав рану. І втік.</p>
	<p>Цар сказав:</p>
	<p>— Будемо шукати.</p>
	<p>Дав цар по державі розшук. Обшукали срізь і найшли його в одній хаті. Найшли за тим знаком. І забрали з тої хати до царя. Цар сказав:</p>
	<p>— Таке, синку. Як ти є зібраний в моїм одязі і військо Поганина побив, то будеш у мене за зятя. Зумієш дати раду своєму війську та й цему звойованому?</p>
	<p>— Зумію.</p>
	<p>Тоді сказав цей парубок дівці царя Поганина:</p>
	<p>— Своїм законом своє військо оправляй, все, що треба, війську давай.</p>
	<p>А цар, що виграв війну, з радощів заслаб. І передає цар своє майно і всю свою державу свому зятеви, бабиному синови.</p>
	<p>— Вже йдіть до шлюбу, бо я буду вмирати.</p>
	<p>І він звінчався з царською дочкою, а на другий день цар помер, А в того царя був пес-віщун. Та й зачав той пес скавучати. І сказав йому пес-віщун, що царя Поганина дочка має його вбити. Вона думала, що він її озме, а він узяв цего царя доньку.</p>
	<p>Та й узяв він її в секретну канцелярію, аби написала, хто був, а хто буде. А вона написала так: «Я буду, а ти не будеш». Тоді він скликав раду — шість людей своїх, а шість її. Хотів, аби вони це всудили. А вони всудили всі однако, як ті шість, так і ті шість: «Не жиє твій тато та й ти не житимеш. Не треба тебе». І вбили її. І байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Сміттяни́й — нікчемний.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Снідавка (хутори), Косівського району, Івано-Франківської області 15 грудня 1985 року Білак Михайло Петрович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
