<!--#include virtual="/-/inc/general__page_start.inc" -->
<title>Як їжак і заєць навипередки бігали ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як їжак і заєць навипередки бігали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як їжак і заєць навипередки бігали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як їжак і заєць навипередки бігали <br><span class="article__headerDescription">Українська народна казка Полтавщини</span></h1>
	<p>Одного разу вийшов їжак з своєї нори подивитися на Божий світ. От він собі погадав: «Піду я у поле роздивитися,як виглядає гречка і пшениця». Пішов та задумав собі: «Аби коротшою дорогою піти, то піду навпростець». Але поза корчем здибав його заєць, що обзирав капусту, чи велика виросла .</p>
	<p>— Ого-го! — каже їжак, — Скоре сотворіння тут!</p>
	<p>— А ти, — каже заєць, — такий як твій рід віддавна, і ти такий загинеш, з своїми кривими ногами .</p>
	<p>Але їжака найдужче узлостило, що він каже, що криві ноги.</p>
	<p>— Ти, — каже, — береш мене на сміх? Як ти такий великий пан, то заложімся, хто кого переможе у бігу.</p>
	<p>І заклалися. І каже заєць:</p>
	<p>— Ану біжім.</p>
	<p>— Ні, — каже їжак, — іще ні. Я піду додому скажу жінці, аби знала, де я пішов.</p>
	<p>А заєць був тому радий, бо був голодний і думає собі: «І мені це на користь буде, бо попоїм капусти, то зможу бігти ліпше.»</p>
	<p>Приходить їжак до своєї нори і каже жінці:</p>
	<p>— Знаєш, жінко, маю клопіт.</p>
	<p>— Який?</p>
	<p>Каже їжак:</p>
	<p>— Заложився з зайцем, хто кого переможе у бігу.</p>
	<p>Та й все розповів про той заклад.</p>
	<p>— А ти здурів, чи що? — питає їжачиха.</p>
	<p>— Мовчи, жінко, — каже їжак, якось то буде .Ми мусимо виграти. Збирайся, жінко, і ходи за мною разом.</p>
	<p>Ідуть вони разом, а по дорозі їжак учить жінку, що має робити. Каже:</p>
	<p>— Ми зараз там приходимо на ниву, і я тебе поставлю у кінці ниви, і ти маєш на цім місті стояти. Коли заєць прибіжить до тебе ти мусиш казати: «Я вже тут!». А прийде він у другий кінець до мене, то я так само скажу: «Я вже тут!».</p>
	<p>Приходить він до зайця і каже:</p>
	<p>— Ну, я вже готовий.</p>
	<p>Ставши в один кінець ниви, заєць каже:</p>
	<p>— Маємо бігти на команду раз, два, три.</p>
	<p>— Добре</p>
	<p>І став заєць в одну борозну, а їжак у другу, а на команду раз, два, три рушили до бігу. Заєць біжить, що сили має, у другий кінець ниви, а їжак зостався на місті. Прибігає у другий кінець ниви, а там їжачиха каже:</p>
	<p>— Я вже тут!</p>
	<p>Каже заєць:</p>
	<p>— Та аби таке помело мене перебігло? Ану пробуймо ще раз!</p>
	<p>Заєць знов скочив до бігу, прибігає у кінець ниви, а їжак каже:</p>
	<p>— Гов-гов! Я уже давно тут чекаю!</p>
	<p>— Ану, біжімо ще раз!</p>
	<p>Прибігає у другий кінець ниви, а там їжачиха.</p>
	<p>Так бігав він дев’яносто дев’ять, а за сотим разом як попробував бігти скільки сили мав, та й посередині ниви — трісь! Отак і кінчилась справа їжака з зайцем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58 (4962). Як їжак і заєць навипередки бігали. СУС 275А*. Записала Ситник Інна 2008 року. Одинок Ніна (1936). Полтавська область, Чутівський район, Кочубеївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
