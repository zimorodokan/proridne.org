<!--#include virtual="/-/inc/general__page_start.inc" -->
<title>Про чарівний млинець і солене море ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про чарівний млинець і солене море» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівний млинець і солене море.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівний млинець і солене море <br><span class="article__headerDescription">Українська народна казка Закарпаття</span></h1>
	<p>Був єден старий чоловік, мав много дітей. Він занимався тим, що бив звірів і тим годовав діти. Хтось му повідав, аби наостріт Петра він сам не ночував. Але він далеко зайшов і там обночовався. І зачало гриміти, блискати. А чорт зі скали усе виходив. Загримить, а грім не може забити чорта. А він мав свячені кулі, той чоловік. Він стрілив і забив чорта. Прийшов ід’ньому єден чоловік і каже: — Добре, що забив.</p>
	<p>Дав йому той чоловік єдну грушку з’їсти. І ще йому дав цукор під язик.</p>
	<p>— На, возьми, йди ще зо два кілометри, там має бути єдна скала. І там має вилізти шаркань. А на єдну ніч, на Петра, вродиться зілля, та ніхто його не може дістати, бо шаркань то зілля поїсть.</p>
	<p>Чоловік пішов туди, і там уже його шаркань чекав. І гойкає шаркань:</p>
	<p>— Стріляй!</p>
	<p>Шаркань знав, що він його має забити. І той стрілив і забив. А язики повідрізував, і приніс тоти язики тому чоловікови, що його загнав.</p>
	<p>— Що тобі за то дати? — звідається той чоловік.</p>
	<p>— Я нич не хочу.</p>
	<p>— Іди там і там, заки сонце не зійде. Там тобі заплатять. Але би-м не брав нич, лиш млинець такий, що ним що захочеш, то змелеш.</p>
	<p>Пішов він там, де сказав йому той чоловік. На тоту гору. І там його вже чекали. Давали йому грошей, скілько хоче, але він нич не брав, лиш млинець хотів. Узяв той млинець і задумав собі, жеби він з’явився дома. І він відразу з’явився дома. Перед піччю. І думає собі: «Я там і там був». Думає він, ейби йому то снилося. Позирає, а в сумці в нього той млинець. Він узяв та й кинув той млинець на сміття. Нащо йому того?</p>
	<p>І приходить до нього той чоловік, що за млинцьом його заганяв. А він говорить тому чоловікови:</p>
	<p>— Та нащо мені того?</p>
	<p>— Та, — говорить, — не знаєш, нащо?</p>
	<p>Пішов той чоловік і взяв млинець. І намолов той чоловік, що на світі хотів. Що задумав, то молов і молов. І той, що млинець мав, уже намолов, що хотів.</p>
	<p>Схотів він, щоб зробилося море, а він був шифкапітан. І зробилося море. І корабель був, а той чоловік був шифкапітан. Все вони мали, а треба було їм ще соли. І млинець їм намолов соли, кілько треба. Уже не було де дівати соли. Але він забув то слово, жеби спинити млинець. І верг той млинець у море, та він там далі молов. І тому море солене.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 9 липня 1988 року Скрипич Николай Васильович (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
