<!--#include virtual="/-/inc/general__page_start.inc" -->
<title>Як кошеня з хвостиком посварилося ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як кошеня з хвостиком посварилося» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кошеня з хвостиком посварилося.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кошеня з хвостиком посварилося <br><span class="article__headerDescription">Українська народна казка Чернігівщини</span></h1>
	<p>Зібралися якось звірята на поляні і стали у хованки грати. Було серед них маленьке кошеня. Причаїлося воно в траві й ні шелесь. Все було б добре, якби пухнастий кошачий хвостик не смикнувся. Зайчик ніби того й чекав, скік-скік — прямісінько до кошеняти. По хвостикові знайшов. Довелося жмуритись.</p>
	<p>Надулось кошеня на свого хвостика. День минає, другий, а воно жодної уваги на непослуха не звертає. І не миє його, й не чеше. А тільки-но хвостик почне підскакувати, кошеня вкусить його і той затихне.</p>
	<p>Одного ранку задрімало кошеня на осонні. Чує, що хтось його за хвостика торсає.</p>
	<p>— Що таке? — розплющило одне вічко.</p>
	<p>Розплющило друге, аж то лисичка.</p>
	<p>— Чий це такий гарний хвостик? — запитала рудохвоста у звірят.</p>
	<p>— Нічий! — відповіли їй в один голос звірята. — Колись він був хвостиком цієї киці. Але вони з ним посердились і тепер хвостик нічий.</p>
	<p>— Як-то нічий? — аж підскочило кошеня. — Це мій хвостик!</p>
	<p>Прийшлось йому, хочеш не хочеш, з хвостиком миритися. Кошеня помило його, розчесало і під пузце примостило, щоб лисичка не забрала.</p>
	<p>З тих пір кошенята зі своїми хвостиками не сваряться, а навпаки, дуже люблять гратися з ними.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>184 (4449). Як кошеня з хвостиком посварилося. СУС —. Записав Довгий Андрій 2008 року. Папка Тетяна Павлівна. Чернігівська область, Менський район, М’який</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
