<!--#include virtual="/-/inc/general__page_start.inc" -->
<title>Як Іванко долю шукав ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як Іванко долю шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іванко долю шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іванко долю шукав <br><span class="article__headerDescription">Українська народна казка Полтавщини</span></h1>
	<p>Жили собі дід і баба. Дітей у них не було, от вони і доживали віку в самотині. А оселя добра була, хазяйство велике. Задосадував раз старий, що самим приходиться смерті дожидати та й пішов у ліс розвіяти тугу.</p>
	<p>Ішов довго, а тоді став і аж здригнувся, бо заблудився. Кричав, а нікого не чути, ніхто не відзивається. Став старий дорогу шукати. Натрапив на стежку, що виводить з лісу та й іде потихеньку й радіє.</p>
	<p>Коли це чує, аж щось пискотить прямо біля стежки. Старий підійшов ближче, а воно дитинча лежить і верещить, бо голодне. Дід зрадів, що з такою находкою додому вертатиме, а потім і подумав, де б то воно тут і взялося. А все-таки приніс його додому.</p>
	<p>Баба зраділа, аж помолоділа від такого дива. Мотається по хаті, купіль малому лагодить. Покупали і назвали Іваном. Так уже жалували, нічого йому не жаліли. А він ріс не по дням, а по часам. Виріс гарний парубійко, а робити нічого не вміє. Дід з бабою знову задосадували, що з хлопця нічого путящого не виходить.</p>
	<p>Ішов раз селом чужий старий дід і каже:</p>
	<p>— Як же гарно в цьому селі, а в мене дома краще.</p>
	<p>Почув це Іванко і пішов тайки за дідом. А дід той не простяцький був, а знахар. От і бачив він, що хлопець тільки дарма хліб їсть, а користі з нього ніякої і рішив його провчити і життю навчити.</p>
	<p>Іде старий лісом, а парубійко за ним. Завів знахар Іванка в хащі дрімучі та й щез, а хлопець сам остався. Стерявся Іванко, не знає, що й робити. Рішив дорогу назад шукати, так ліньки. Сів під кущем спочити та й заснув. А над ним сорока літає і людським голосом промовляє:</p>
	<p>— Спи, спи, Іванку, доля вже твоя за плечима.</p>
	<p>Як почув це парубок, як скочив, обернувся — немає нічого. Засміявся та й пішов. Іде, бачить, стоїть криниця, вода чиста і студена, а дістати ніяк, бо відра нема. А питоньки хочеться! Криниця й каже:</p>
	<p>— Візьми лопату за зрубом, підчисть мене, а я тобі й так води потім дам.</p>
	<p>Не хоче Іванко, ліниться ще й приказує:</p>
	<p>— Лучче вмерти, чим робити!</p>
	<p>Засміялася криниця, нічого не сказала, а парубок пішов. День іде, два, води більше не трапляється, та вже і їстоньки хоче, саме бабині пиріжки згадує.</p>
	<p>Аж ось бачить, стоїть стара груша, а на ній такі спіленькі грушки висять, як сонечко, так високо дуже. Дрався Іванко, а груші не зірвав. Каже до нього груша людським голосом:</p>
	<p>— Озьми топірець та лишок позрубуй, а я тобі груш скину.</p>
	<p>— Лучче вмерти, чим робити, — сказав Іванко і пішов далі.</p>
	<p>А сонце пече, аж очам жарко. Ліс хватає за одежу, не випускає. Вибився зовсім із сил хлопець, упав і зажурився. Згадав і грушу, і криничку. Схватився і побіг назад.</p>
	<p>Підбігає до груші, а вона вже йому і топірець простягає. Обрубав Іванко деревинку, грушу з’їв і побіг до кринички. А криничка йому лопату дає. Підчистив криницю, напився води — де й сила взялася. Враз швидко побіг і вискочив з лісу, а там і дідову хату побачив.</p>
	<p>І подумав хлопець, що доля у кожного за плечима, як сам захоче, так і поверне її. Прибіг до старих, обнімає, цілує і каже:</p>
	<p>— Буду поратися по хазяйству, і вам легше буде, і я людиною буду.</p>
	<p>А знахар тільки на узліссі стоїть та всміхається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15 (4781). Як Іванко долю шукав. СУС —. Записала Голубка Валерія 2008 року. Ярмола Поліна Андріївна (1915). Полтавська область, Решетилівський район, Дружба</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
