<!--#include virtual="/-/inc/general__page_start.inc" -->
<title>Вовк і чоловік ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Вовк і чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк і чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк і чоловік <br><span class="article__headerDescription">Українська народна казка про тварин</span></h1>
	<p>Раз зустрів вовк жебрака й каже: — Я тебе з’їм!</p>
	<p>— Мене? Видиш, який я худий, — кістки та кожа. Не посмакує тобі м’ясо... А я тобі пораджу, кого з’їсти.</p>
	<p>— Кого?</p>
	<p>— В лісі люди рубають сяги. Добре дивися, від котрої сокири найдалі летять тріски. Того й вибери, бо у нього смачне м’ясо.</p>
	<p>Побіг вовк у ліс, виліз на високого бука — й дивиться. Ага! Увидів молодого парубка — і давай підкрадатися до нього.</p>
	<p>— Я тебе з’їм!</p>
	<p>— Хочеш мене з’їсти? Но, мало почекай, доки ся помию й помолю... Я не звір, мені треба приготуватися до смерті.</p>
	<p>— Но, готуйся, лиш скоро!</p>
	<p>Чоловік вирубав собі палицю, взяв сокиру й іде.</p>
	<p>— Давай, вовче, мені хвоста, най руки повитираю.</p>
	<p>Чоловік обвив хвіст довкола лівої руки, а правою стиснув палицю і бух! Бух! Бух! Вовк реве:</p>
	<p>— Йой, пусти ня, пусти... Я вже не хочу тя їсти. Лиш дай мені щось перекусити, бо-м дуже голоден.</p>
	<p>Пустив чоловік вовка. Прийшли до колиби, наклали ватру, напекли риби... Вовк їсть.</p>
	<p>— Дай ще, — просить.</p>
	<p>Чоловік дав йому ще, а далі кинув і кавалок хліба з сиром.</p>
	<p>Рушили люди додому. Була зима. На небі світив місяць. Проходили біля води, й у воді видно було його відбиток. Вовк думав, що то сир.</p>
	<p>— Ци можу взяти тот сир?</p>
	<p>— Можеш, айбо мусиш вихлебтати всю воду. Вовк хлебче, хлебче... Уже його й прошпарило.</p>
	<p>— йой, далі не можу.</p>
	<p>— Хлебчи, хлебчи!</p>
	<p>Вовк мало не здох, а до сира й так не дохлебтався. Дійшли додому. Чоловік кличе вовка до хати.</p>
	<p>— Ходи, погрієшся. — • Я не піду. Боюся.</p>
	<p>Чоловік дав йому їсти, а вовк як увидів, що то люди такі щирі, то вже ніколи не гострив на них зуби.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк і чоловік. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. В. Лінтур у с. Тур’ї Ремети Перечинського р-ну Закарпатської обл. від Ф. Кость-Скубенича. Час запису не зазначений. Дідо-всевідо. Закарпатські народні казки. Запис текстів та впорядкування П. В. Лінтура, Ужгород, 1969., стор. 26—27.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
