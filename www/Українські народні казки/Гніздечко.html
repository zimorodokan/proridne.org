<!--#include virtual="/-/inc/general__page_start.inc" -->
<title>Гніздечко ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Гніздечко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гніздечко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гніздечко <br><span class="article__headerDescription">Українська народна казка Кіровоградщини</span></h1>
	<p>Це було давно. В одному селі жила була бідна вдова з двома дівчатами. Дочок звали Даша і Маша. Кожного дня сім’я ходила в поле жати жито.</p>
	<p>Одного дня мати захворіла, і дівчата пішли в поле самі.</p>
	<p>Маша любила працювати, а сестричка була лінькувата. Жнуть дівчата жито. Даша в житі помітила гніздечко з птахами.</p>
	<p>— Машо, я щось знайшла! — закричала Даша.</p>
	<p>— Що там? — відізвалась сестричка.</p>
	<p>— Іди побачиш.</p>
	<p>Підійшла Маша і побачила гніздечко. В ньому були рябенькі яєчка.</p>
	<p>— Давай заберемо додому під квочку, — запропонувала Даша.</p>
	<p>— Ні! Не треба, — заявила Маша, — залиши його необжатим, щоб воно було схованим у житі.</p>
	<p>Так і зробила Даша, але потім до кінця робочого дня вона просиділа біля гніздечка і чекала пташечку. Пташка прилетіла. Кружляла-кружляла, а до гніздечка не підлетіла.</p>
	<p>— Залиш гніздечко! — просила Маша Дашу.</p>
	<p>Другого дня Маша в поле з собою взяла крихти хліба. І поставила їх близько біля гніздечка. Дівчата розповіли мамі про гніздечко. Мама порадила дівчатам взяти водички пташці.</p>
	<p>— А для чого? Вона ж літає далеко, — відповіла Даша.</p>
	<p>Маша нічого не сказала. Взяла з собою маленьку посудину і заповнила її водою. Кожного дня, коли дівчата ходили на поле, Маша щось носила до гніздечка, то водички, то конопляне насіння, пшоно.</p>
	<p>Даша здивувалася:</p>
	<p>— Для чого? Адже в полі є зерно.</p>
	<p>— Такого вона не знайде, — відказувала Маша.</p>
	<p>Мати одужала і з дівчатами пішла на поле. Даша повела маму до гніздечка. Там у гніздечку вже сиділи маленькі пташенята. Даша їх сполохала, вони закричали, і тут швиденько з’явилася мати-пташка. Вона літала біля гніздечка. Підійшла Маша, принесла гарбузове насіння. Птаха весело заспівала, ніби дякувала.</p>
	<p>Жнива закінчилися. Маша декілька разів відвідувала гніздо, приносячи смачні зерна. Настала осінь. Птахи відлетіли. Пройшла зима. Навесні, коли зазеленіли дерева, мати одружувала Машу з сільським парубком. До двору залетіла зграйка птахів і почала молодят обсипати золотими. Вони їх зібрали, а птахам під крильця наклали зерна.</p>
	<p>Через деякий час і Даша виходила заміж. Але птахи прилетіли, покружляли, покружляли над подвір’ям і полетіли. Даша заплакала. Тоді Маша подарувала декілька золотих Даші.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>210 (8109). Гніздечко. СУС —, новотвір. Записала Цвеліховська Тетяна 2010 року. Цвеліховська Ольга Нікіфорівна (1981). Кіровоградська область, Гайворонський район, Бандурове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
