<!--#include virtual="/-/inc/general__page_start.inc" -->
<title>Дядько, пан і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Дядько, пан і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дядько, пан і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дядько, пан і чорт <br><span class="article__headerDescription">Українська народна казка Бойківщини</span></h1>
	<p>Єден хазяїн робив на панщині. Ішов на роботу в поле і надибав малого хлопця. А то був чорт. Його вигнали з пекла, бо він не придбав для пекла жодної людської душі. І каже той хлопець до дядька:</p>
	<p>— Озьміть мене з собою на роботу.</p>
	<p>— Та де ти, — каже, — годен робити? Ти такий малий. Каже хлопець:</p>
	<p>— Не бійтеся, господарю. Я буду робити.</p>
	<p>І той взяв хлопця з собою. Та й почали вони в полі робити. А пан як увидів, що хлопець так робить щиро, та й каже:</p>
	<p>— Би-с і завтра ще взяв хлопця з собою.</p>
	<p>То взяв ’го хазяїн і другий день на роботу. А пан підійшов та й каже до того чоловіка:</p>
	<p>— Знаєш що? Я тобі даю за третій сніп пшеницю молотити.</p>
	<p>Пан говорить, а той хлопець слухає. Чоловік і брав би молотити, і боїться, а хлопець каже:</p>
	<p>— Беріть. Змолотите. Не бійтеся нич.</p>
	<p>Взялися вони. Прийшли, змолотили ту пшеницю. Змолотили і ділити треба. Каже хлопець:</p>
	<p>— Все буде добре, не бійтеся нич. Беріть великий міх.</p>
	<p>Звіяв чорт тоту пшеницю і сипле в міх. Вся пшениця пішла в той міх, зшитий з кількох міхів. Пан то увидів і подумав: «Я випущу бугая, вони напудяться і втечуть, та й лишать то все зерно». Випустив пан бугая, бугай до хлопця, а хлопець його за хвіст. Та й бугая на єдно плече, а міх на друге — і поніс. Пан думає: «Що ж то таке?»</p>
	<p>Попродав чоловік трохи тої пшениці, а трохи лишив. Та й купив собі бричку й коні. Та й їде. Хлопець фурманить. Пан їде, і хазяїн з тим хлопцем їде. І як вони їдуть попри пана, панови все поламлеться бричка. Пан каже до господаря:</p>
	<p>— Ти знаєш що? Ану, — каже, — ней той хлопець повозить мене. Та як тебе возить на бричці. Бо в мене чогось все ламлеться бричка.</p>
	<p>І Дав ’го хазяїн до пана. А хлопець каже: — Ходіть і ви, господарю, зо мною. Каже пан до хлопця:</p>
	<p>— Повези мене трохи на спацир. Я хочу видіти, як ти вмієш фурманити..</p>
	<p>Запрягли коні в бричку, пан сів, а той господар сів позаду. І поїхали. Везе хлопець, та й везе. Пан каже:</p>
	<p>— Вже завертай, бо я вже далі їхати не хочу. А хлопець каже:</p>
	<p>— Ти казав, пане, щоб я тебе повіз. Пан каже:</p>
	<p>— Спиняй.</p>
	<p>А той везе далі. Привозить на то місце, де він мав ’го привезти, і каже:</p>
	<p>— Пекло, утворися!</p>
	<p>Пекло відкрилося, він пана під плече і туди його, в пекло. І завернув господар коні додому. А чорт зостався з паном у пеклі — він придбав пана, бо його вигнали з пекла, і він мусів когось придбати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Тухля, Сколівського району, Львівської області 24 грудня 1990 року Мочержак Aннa Миколаївна (1914)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
