<!--#include virtual="/-/inc/general__page_start.inc" -->
<title>Цар і смерть ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Цар і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар і смерть <br><span class="article__headerDescription">Українська народна казка Закарпаття</span></h1>
	<p>Звідався цар свого міністра:</p>
	<p>— Чи є хтось сильніший од мене?</p>
	<p>— Є, — каже, — смерть. А він питає:</p>
	<p>— Яка смерть може бути?</p>
	<p>— Обійдеш свою державу, три рази оббігаєш її. І там будеш смерть чекати.</p>
	<p>Взяв цар свою зброю й поїхав на єден місяць. Сів на коня, оббігав, в місяць приїхав дому та й каже:</p>
	<p>— Брешеш, неправду говориш. Ніякої смерти не є. А той пропонує:</p>
	<p>— Поїдь іще раз.</p>
	<p>На другий місяць цар набрав більше зброї. Ходить по городах, деколи по степах — ніякої смерти нет. Кажуть йому: «Люди самі убиваються».</p>
	<p>— Ну от, — каже, — царю. Ще підеш третій раз і стрінешся зі смертю.</p>
	<p>Цар йому:</p>
	<p>— Як то буде неправда, я тобі голову врубаю.</p>
	<p>— Рубай, — відповідає.</p>
	<p>От поїхав третій раз, ходить і надибав цвинтар, де було поховано багато війська, що загинуло на війні. Іде женщина. Має на плечах аршу, мотику й лопату. Кричить цар:</p>
	<p>— Стій! Що ти за єдна?</p>
	<p>— Я, — каже, — твоя смерть.</p>
	<p>— От, — радіє, — я тебе й чекаю. Три роки тебе чекаю. Я два рази об’їхав державу — тебе нема. Но, — питає, — яка в тебе зброя?</p>
	<p>Смерть говорить:</p>
	<p>— Мені зброї не потрібно.</p>
	<p>— Я, — повідає, — маю таку зброю, що тебе обсиплю од ніг до голови.</p>
	<p>— Мені твої кулі нич не скоять. Я буду тут стояти. Я не йду звідси ніде.</p>
	<p>Цар усе вистріляв на смерть, що мав, усю зброю — до смерти не їмалися ніякі кулі. Як уже цар не мав чим стріляти, пішов на ню з шаблею.</p>
	<p>А вона задула вітром, і цар упар на землю. І просить:</p>
	<p>— Смерте, даруй ми живота.</p>
	<p>— А ти, — каже, — людям дарував живот? Кілько дав людей на смерть, кілько людей зрабовав? От я засвищу на пальці, прийде птиця, довгі гади та ящірки — і з тебе кров вип’ють.</p>
	<p>— Я, — шепче, — буду твій, будеш моя жінка.</p>
	<p>— Мені муж не потрібен. Не треба мені ніякого мужа.</p>
	<p>І кінь царя пішов дому сам. А царя смерть там загребла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Полянська Гута, Перечинського району, Закарпатської області 31 березня 1991 року Штулер Михайло Йосипович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
