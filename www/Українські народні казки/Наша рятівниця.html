<!--#include virtual="/-/inc/general__page_start.inc" -->
<title>Наша рятівниця ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Наша рятівниця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Наша рятівниця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Наша рятівниця <br><span class="article__headerDescription">Українська народна казка Полтавщини</span></h1>
	<p>Багато-багато років тому правив світом страшний змій. Харчувався</p>
	<p>він лише самою кров’ю. А комар був у нього на побігеньках.</p>
	<p>Одного разу наказав змій комарові, щоб він облетів усю землю і</p>
	<p>розказав йому, в кого найсолодша кров.</p>
	<p>Полетів комар, виконав наказ і повертається назад. Дорогою зустрів</p>
	<p>Ластівку, яка спитала</p>
	<p>— Куди літав?</p>
	<p>— Облетів усю землю, щоб дізнатися, в кого найсолодша кров.</p>
	<p>— Ну і в кого ж?</p>
	<p>— Найсолодша у людини, — пропищав комар.</p>
	<p>— Не кажи, комаре, змієві правди. Людина добра, — занепокоїлась ластівка.</p>
	<p>— Ні, скажу.</p>
	<p>Ластівка знову:</p>
	<p>— Благаю тебе, не роби людині зла, вона мій друг.</p>
	<p>— Ні, скажу! — знову відповів комар.</p>
	<p>Прилетів комар до змія, а ластівка вже кружляє.</p>
	<p>— Ну, розповідай про все, — запитав змій.</p>
	<p>— Володарю мій, найсмачніша, найсмачніша кров у... — і не закінчив.</p>
	<p>Не встиг сказати «у людини», бо саме у цей час ластівка відщипнула дзьобом у комара кінчик язика.</p>
	<p>— З-з-з... — почав пищати комар.</p>
	<p>Ластівка весело говорить:</p>
	<p>— Знаю, що він хотів сказати. Найсолодша кров у змія.</p>
	<p>Розлютився змій, стрибнув у небо, та не спіймав пташку. Ударився об камінь, та й затих навіки. От чому люди так люблять ластівку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>76 (4695). Наша рятівниця. СУС —. Записала Жайворонок Анжеліка 2008 року. Саливон Олександра Олександрівна (1948). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
