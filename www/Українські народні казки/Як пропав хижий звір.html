<!--#include virtual="/-/inc/general__page_start.inc" -->
<title>Як пропав хижий звір ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як пропав хижий звір» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пропав хижий звір.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пропав хижий звір <br><span class="article__headerDescription">Українська народна казка Полтавщини</span></h1>
	<p>Жила собі колись сім’я, і було у ній шестеро дітей — троє хлопчиків і троє дівчаток. Побігли якось дітлахи в ліс по гриби і заблукали. Довго-довго ходили, шукаючи дороги, та й вийшли на лісову хатинку. А там жила старенька бабуся і була вона добра-добра.</p>
	<p>Привітала вона заплаканих дітлахів, вмила, посадила вечеряти, розпитала, як вони тут опинились.</p>
	<p>— Добре, діти, — сказала бабуся, — вранці я вам покажу дорогу. А зараз лягайте спати, тільки не виходьте надвір, там ходить хижий звір, що відгризає дітям голови.</p>
	<p>Вклала бабуся дітлахів спати, а коли вони поснули, принесла шестеро товстих полін, поклала їх рядочком на ковдру біля дверей, познімала хустинки з дівчаток та картузики з хлопців і одягла їх на поліна.</p>
	<p>Прийшов уночі звір і почав відгризати голови полінам. Він думав, що то діти. Гриз, гриз, лютував і дуже втомився.</p>
	<p>А діти з бабусею прокинулись і почали кричати, виганяти звіра. Злякався він і побіг навпростець, та й впав у величезну яму, з якої вибратись уже не зміг. Налетіли птахи, виклювали йому очі, а потім і самого розклювали.</p>
	<p>А бабуся вранці показала дітям дорогу додому. Повернулися вони до своїх батьків, які дуже зраділи, що вони повернулися.</p>
	<p>А діти почали провідувати бабусю, приносити їй гостинці, і вона завжди раділа своїм гостям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>182 (4850). Як пропав хижий звір. СУС —, новотвір. Записав Стрілець Максим 2008 року. Стрілець Галина Миколаївна. Полтавська область, Оржицький район, Куйбишеве</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
