<!--#include virtual="/-/inc/general__page_start.inc" -->
<title>Про Івана-дурня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Івана-дурня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана-дурня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана-дурня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Ото були собі дід і баба. У їх був син Іванко. Вже й великий виріс, та такий дурний, нічого не вмів робити! От йому сказали:</p>
	<p>— Синочку, ми йдемо з дому, а ти стережи двері. Гляди ж, нікуди не відходь! Стережи!</p>
	<p>— Добре, — говорить нехотя Іванко.</p>
	<p>От залишили старенькі дім та й пішли з подвір’я. А Іванко остався сам. Сидів-сидів, нема чим зайнятися. Аж тут захотілось йому їсти. От і думає він: «Піду зараз в ліс, нарву ягід, та й наїмся досхочу. Але ж не можна: батьки веліли двері стерегти».</p>
	<p>Думав-думав, що робити, та й надумав. Узяв він двері на плечі та й рушив до лісу. Ходив лісом, збирав ягоди, їв їх, та великого задоволення не мав, бо в плечі двері муляли.</p>
	<p>А в лісі ж було гарно! Пташки співали, душу звеселяли. Листячко на деревах аж шаруділо, так вітерець пустував. От прийшов час йти додому.</p>
	<p>Йде він, йде, а назустріч йому старенька бабуся. Питає Івана:</p>
	<p>— А що це ти двері на собі носиш?</p>
	<p>— Мені батьки веліли двері стерегти.</p>
	<p>Нічого не сказала бабуся, тільки головою похитала. Назустріч хлопцеві йшло ще кілька людей, почали сміятися з нього. А йому байдуже. Повернувся він додому. Прийшли й батьки. Глянули, аж двері зняті.</p>
	<p>— Іванку, де двері ділися?</p>
	<p>— Ось.</p>
	<p>— А чому вони в тебе?</p>
	<p>— А ви ж мені сказали двері стерегти. От я й носив їх цілий день із собою, щоб їх ніхто не вкрав. Бачте, цілі!</p>
	<p>— Зате із хати скриня з добром пропала, — проказали тихо батьки.</p>
	<p>Ото так буває. Мале встережеш, а велике втратиш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>185 (5378). Про Івана-дурника. СУС 1009. Записано 2008 року. Шеремет Антоніна Тимофіївна (1929). Черкаська область, Золотоніський район, Зорівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
