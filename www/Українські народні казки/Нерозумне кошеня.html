<!--#include virtual="/-/inc/general__page_start.inc" -->
<title>Нерозумне кошеня ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Нерозумне кошеня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Нерозумне кошеня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Нерозумне кошеня <br><span class="article__headerDescription">Українська народна казка про тварин</span></h1>
	<p>Принесла кицька мишеня і каже кошеняті: — Ось тобі, грайся, учись миші ловити.</p>
	<p>І пішла. Кошеня торкнуло лапкою мишку раз, удруге. Лежить мишка і не поворухнеться. Схопило злегка зубами, а мишка:</p>
	<p>— Ой, ой! Мені ж боляче!</p>
	<p>Кошеня розціпило зуби, а лапою мишку тримає.</p>
	<p>— Відпусти мене, — просить мишка.</p>
	<p>— Не можу, — каже кошеня, — мене мама буде сварити.</p>
	<p>— Моя теж сваритиме, якщо я не прийду.</p>
	<p>— То твоя мама, а то — моя! Вона буває дуже зла, як розгнівається, — каже кошеня.</p>
	<p>— А що ти зі мною зробиш?</p>
	<p>— Повчусь, як миші ловити, а тоді мама прийде, скаже, що робити.</p>
	<p>— Хіба так учаться? — пропищала мишка.</p>
	<p>— А як? — дивується кошеня.</p>
	<p>— А так: я буду тікати, а ти наздоганяй — як у квача грають.</p>
	<p>— Це цікаво, — погоджується кошеня.</p>
	<p>— І дуже весело, — пропищала мишка. — Я як долічу до трьох, ти зразу ж мене відпускай.</p>
	<p>І тільки кошеня відняло лапу, мишка шусть — і нема. Як вітром здуло.</p>
	<p>Лаяла кицька кошеня. Вуха нам’яла, щоб пам’ятало кошеня науку.</p>

	<figure class="illustration">
		<img class="illustration__image" loading="lazy" decoding="async" src="/-/i/Нерозумне кошеня — 01.png" alt="НЕРОЗУМНЕ КОШЕНЯ — Українська Народна Казка Про Тварин" title="НЕРОЗУМНЕ КОШЕНЯ — Українська Народна Казка Про Тварин">
		<figcaption class="illustration__caption">НЕРОЗУМНЕ КОШЕНЯ — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Нерозумне кошеня. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. Т. І. Хаврук в 1969 р. у с. Устенське Перше Здолбунівського р-ну Ровенської обл. від П. Ф. Кир’янчук (69 р., освіта початкова, колгоспниця). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 819, арк. 3.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (7081). Нерозумне кошеня. СУС-113F*. Записала Полонська Альона 2009 року. Аронгій Любов Степанівна. Полтавська область, Чорнухинський район, Чорнухи</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
