<!--#include virtual="/-/inc/general__page_start.inc" -->
<title>Пісня тонкої очеретинки ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Пісня тонкої очеретинки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пісня тонкої очеретинки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пісня тонкої очеретинки <br><span class="article__headerDescription">Українська народна казка Полтавщини</span></h1>
	<p>Одного дня тихе болото ніби хтось збурив. Усі його мешканці гомоніли, лементували, галасували, доводили одні одним, хто на що здатен.</p>
	<p>— Скрекеке! — розпиналася жаба, — я найкраще співаю, мене все болото слухає. Я найкраще стрибаю, я найшвидше бігаю!</p>
	<p>— Чекай-но, — хитнула чубатою головою чапля, — а чи постоїш ти на одній нозі так, як я?</p>
	<p>— Бу-гу! — зареготав бугай. — артистка знайшлася! Ось коли я співаю, аж шибки в селі деренчать.</p>
	<p>— Деренчать, коли я співаю, — обурився деркач, — хіба ти так умієш?</p>
	<p>— Всі знають, що найкраще співаю я! Квік! Квік! — випхнув пихато груди кулик.</p>
	<p>Тоненька очеретинка слухала всі ті розмови і все нижче схилялася до води.</p>
	<p>— А ти чого мовчиш? — запитав її вітер.</p>
	<p>Бо я нічого не вмію робити.</p>
	<p>— Таке скажеш, — засміявся вітер, — кожен щось вміє, тільки треба те вміння розбудити.</p>
	<p>О диво! Тоненька очеретинка ожила, заспівала. Та такою була її пісня, що всі мешканці болота заслухалися. А вітер полетів далі, бо мусив скрізь побувати, всім допомогти повірити в себе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (5005). Пісня тонкої очеретинки. СУС —, новотвір. Записала Паламар Наталя 2008 року. Галець Лілія Петрівна (1939). Полтавська область, Козельщинський район, Пригарівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
