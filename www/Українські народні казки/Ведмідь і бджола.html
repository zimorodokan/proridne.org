<!--#include virtual="/-/inc/general__page_start.inc" -->
<title>Ведмідь і бджола ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Ведмідь і бджола» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ведмідь і бджола.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ведмідь і бджола <br><span class="article__headerDescription">Українська народна казка Чернігівщини</span></h1>
	<p>Раз прийшов ведмідь до лісу, сів на колоду та й каже:</p>
	<p>— Так мені щось гірко, що й не знаю, де дітися.</p>
	<p>Та й нагадав собі за мед.</p>
	<p>— Ой, оце ж бджоли такого меду мають, а мені має бути гірко? Піду я зараз, знайду собі пасіку та й дам раду.</p>
	<p>Іде він лісом, усе нюхає, розглядаються, чи нема де вулика. Сів на пеньок відпочити та й каже:</p>
	<p>— Щось я втомився ходити. Оце буду сидіти, може, якась бджола прилетить, то я спитаю, де її вулик.</p>
	<p>Сидить він, дивиться, а бджола сіла на квіточку та нектар збирає. А він таки швидко її хап за крильця, підніс до вуха, щоб краще чути. А вона лиш:</p>
	<p>— О-о-о-о-й!</p>
	<p>А ведмідь гуде:</p>
	<p>— Не пущу, доки мені не скажеш, де твій вулик.</p>
	<p>А бджола думає, як це викрутитися, аби живою залишитися. Та й каже йому:</p>
	<p>— Даруй мені життя, бо я вулика не маю.</p>
	<p>А ведмідь потряс нею та й каже:</p>
	<p>— Ну, якщо ти хати не маєш, то давай жити разом. Я тебе буду захищати, а ти мене медом годувати. Я буду лежати, а ти покладеш мені мед на язик. Але пам’ятай, що тікати від мене не треба. Бо не встигнеш відлетіли, як я тебе наздожену.</p>
	<p>— Добре, — каже бджола.</p>
	<p>Вилізла бджілка на квітку та й збирає пилок. Збирала так до вечора, а ведмідь питає:</p>
	<p>— А що, є багато вже меду?</p>
	<p>— Та ні ще.</p>
	<p>А сама бджола думає, як ворога позбутися. Та й надумала, що як стане смеркати, вона впаде в траву. Так ведмідь її ніколи не знайде.</p>
	<p>От уже повечоріло, а ведмідь кричить:</p>
	<p>— Давай уже меду!</p>
	<p>Схопив бджілку за крильце та й тримає.</p>
	<p>— Пусти! — кричить бджілка. — Ти краще поклади мене цілу на язик, бо мед капає.</p>
	<p>Поклав ведмідь бджілку та й прислухається, чи мед не капає. А бджілка знялася угору та й полетіла. Сидить ведмідь та й каже сам до себе:</p>
	<p>— Який же я великий, а не мав розуму таку маленьку бджілку притримати!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>218 (4400). Ведмідь і бджола. СУС -. Записала Яцина Олена (7 клас) 2008 року. Сумченко Євдокія Миколаївна (1937). Чернігівська область, Ічнянський район, Парафіївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
