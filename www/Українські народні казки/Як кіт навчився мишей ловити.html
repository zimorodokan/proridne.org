<!--#include virtual="/-/inc/general__page_start.inc" -->
<title>Як кіт навчився мишей ловити ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як кіт навчився мишей ловити» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кіт навчився мишей ловити.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кіт навчився мишей ловити <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив у одного господаря кіт. Гарний був котик, а от біда: ледачий, аж страх! Скрізь миші бігають, а він погляне на них та й до сметанки. Тоді ляже на теплу піч та й ну муркотіти. Дививсь-дививсь господар на кота та й сказав:</p>
	<p>— Як не хочеш мишей ловити, то навіщо ти мені?</p>
	<p>Взяв мішок, посадив у нього кота та й відвіз у ліс. Випустив кота, а сам швидко сів на бричку та й поїхав додому. Кіт, опинившись на волі, спочатку розгубився, а потім потихеньку пішов собі, роздивляючись на всі боки. Через якийсь час зголоднів:</p>
	<p>— Ой леле! А що мені тут їсти? Де молочко, сир, сметана?</p>
	<p>Дивиться, а по лісу миші бігають. Та кіт подумав: «Мишей я ніколи не ловив. Буду чекать господаря, може, повернеться за мною».</p>
	<p>Аж раптом біжить вовк. Побачив кота та й погнався за ним. А той видряпався на дерево і труситься. А вовк каже йому:</p>
	<p>— Ану, злазь! Скажи, хто ти?</p>
	<p>— Я кіт, та не простий, а хазяйський. А злазити не буду. Йди собі по добру, по здорову.</p>
	<p>— Не хочеш злізати? — злиться вовк. — Ну, то я зараз покличу свою куму, вона тебе швидко зніме!</p>
	<p>Як завив вовк на весь ліс. Почула його лисиця та й прибігла.</p>
	<p>— Що, вовче, ти виєш? — питає лиска.</p>
	<p>— Та ось бачиш, хочу кота дістати, а не можу.</p>
	<p>— А ми його хитрістю зараз виманимо. Ти, вовче, заховайся, а коли кіт злізе, я тобі дам знати.</p>
	<p>Вовк так і зробив.</p>
	<p>— Котику-братику, — заговорила лисичка. — Бачиш, який вовк голодний та злий. Та я тебе врятую. Злазь швидше, я тебе у своїй хатці сховаю, молочком напою.</p>
	<p>Як почув кіт про їжу, то скочив з дерева та й побіг за лисицею. А та йде та посміхається. Раптом кіт здогадався, що неспроста лисичка веде його до себе, та й злякався. А з переляку швидко зметикував:</p>
	<p>— Лисичко, а дозволь мені збігати до свого господаря і забрати свою курочку?</p>
	<p>Як почула лисиця про курятину, то аж слиною облилася:</p>
	<p>— Біжи, та повертайся, не барись, бо молоко скисне.</p>
	<p>Ой, як почув це котик, та як чкурнув, та вискочив на дорогу. Нюхав, нюхав слід брички і прибіг до свого старого господаря. Сів на воротах і дивиться. А господар якраз у комору зайшов по зерно, а миші так навколо нього й скачуть. Ганяв, ганяв їх господар та й рукою махнув. Тоді закрив комору і пішов. Котик тихенько пробрався до комори через шпарину у дверях.</p>
	<p>Всю ніч трудився котик. А вранці господар відчиняє двері, а на порозі купка мишей складена, і котик сидить, мурчить.</p>
	<p>З тих пір і зажили у дружбі господар і його неледачий котик.</p>
	<p>От і казці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63 (7214). Як кіт навчився мишей ловити. СУС —, новотвір. Записав Кальмус Ілля 2009 року. Кальмус Валентина Григорівна (1969). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
