<!--#include virtual="/-/inc/general__page_start.inc" -->
<title>Як чоловік на жінку страху нагнав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловік на жінку страху нагнав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік на жінку страху нагнав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік на жінку страху нагнав <br><span class="article__headerDescription">Українська народна казка Гуцульщини</span></h1>
	<p>Оден парубок сватав дівку. І два роки ходив сватати, не раз там був, а йому не хотіли її давати. А він підходив до них, підходив і таки взяв її.</p>
	<p>Узяв він ту дівку та й думає: «Тепер я тобі покажу. Ти мене вимучила, та й твої тато й мама, а тепер я тобі дам».</p>
	<p>Через пару день іде він з нею на базар. Та й купив худу, пусту корову, що найдешевша була на базарі. Та й купив рушницю. Заводить ту корову до стайні. Жінка зачала поратися, а він зачав голитися коло вікна. І каже їй:</p>
	<p>— Іди випускай корову пасти.</p>
	<p>— Як буде корова пастися, як я пораюся, а ти голишся? Треба коло корови комусь бути.</p>
	<p>— Я два рази не говорю, я лиш раз кажу: іди випускай корову!</p>
	<p>Вона пішла випустила корову. А корова пішла в грядки. Він крикнув через вікно:</p>
	<p>— Куда йдеш? Я тобі раз кажу: вийди з городу!</p>
	<p>А корова не слухає. Він ухопив рушницю та й застрілив корову. Та й каже:</p>
	<p>— Я нікому не буду говорити два рази. І тобі не буду. Доголився, вмився, зібрався. Попоїли.</p>
	<p>— Ходім.</p>
	<p>Витягає він дві шлеї, запрягає кобилу та й жінку разом з нею. Кобила тягне плуг та й жінка тягне. А її мама вздріла це та й біжить.</p>
	<p>— Ти здурів чи що? Чого ти жінку запряг з кобилою?!</p>
	<p>Він нічого не казав, аби вона прийшла ближче. Вона прийшла, а він кобилу випряг, а стару за кибавку&nbsp;<sup>*</sup> та в шлею. Стара кричить, а дочка каже:</p>
	<p>— Тихо, мамо. Бачите, що в него на плечах рушниця? Він уже корову застрілив, то й вас може застрілити. Він два рази не говорить.</p>
	<p>І тягнуть обидві плуг.</p>
	<p>Уздрів він, іде вже й старий. А він дає їм по батогови та й кричить:</p>
	<p>— Вішта, чала, хвіст задрала!</p>
	<p>Старий прийшов, здоймив капелюх та й каже:</p>
	<p>— Боже помагай!</p>
	<p>— Дяковать.</p>
	<p>— О, ти в мене ґазда порядний. Добре робиш. Отак їм і треба, аби вони знали, що чоловік може.</p>
	<p>З того часу боялася жінка чоловіка і слухала його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Киба́вка — барки.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 18 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
