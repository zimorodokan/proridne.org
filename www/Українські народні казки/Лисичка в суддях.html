<!--#include virtual="/-/inc/general__page_start.inc" -->
<title>Лисичка в суддях ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лисичка в суддях» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка в суддях.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка в суддях <br><span class="article__headerDescription">Українська народна казка Полтавщини</span></h1>
	<p>Якось два котики роздобули грудочку сиру. Стали думати-гадати, як його по правді поділити.</p>
	<p>Один каже:</p>
	<p>— Треба ділити повздовж.</p>
	<p>А другий як зарепетує:</p>
	<p>— Ні, краще впоперек.</p>
	<p>Отак і сперечалися. Аж бігла лисичка, зупинилася та й питає:</p>
	<p>— А що ви сперечаєтеся?</p>
	<p>— Та ось, — відповідають, — ніяк не можемо сир поділи порівну.</p>
	<p>— Дайте, я вам поділю.</p>
	<p>Взяла сир, перекусила, а тоді каже:</p>
	<p>— Тут один шматочок більший, треба порівняти.</p>
	<p>Та й надкусила. А тоді побачила, що вже другий став більший, і того надкусила. Так рівняла, поки не залишилося два зовсім маленькі шматочки.</p>
	<p>— Ось тепер по правді, — каже.</p>
	<p>— Це добре, що по правді, — кажуть котики, — але ти багато нашого сиру з’їла.</p>
	<p>— Зате я вас поділила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>128 (7126а). Лисичка в суддях. СУС 51***. Записала Калюжна Юлія 2009 року. Стогній Світлана Вікторівна (1946). Полтавська область, Кобеляцький район, Білики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка в суддях <br><span class="article__headerDescription">Українська народна казка Чернігівщини</span></h1>
	<p>Двоє котиків здобули собі хитромудро клинчик сиру. Потягли з ним далі і почали міркувати, як його краще поділити, щоб не було кривди ні тому, ні тому, щоб якраз по правді рівнесенько розділити.</p>
	<p>Один котик і каже:</p>
	<p>— Поділим отак, упоперек.</p>
	<p>А другий каже:</p>
	<p>— Ні, розділимо краще вздовж.</p>
	<p>Отак і сперечалися. Коли се біжить лисичка і побачила котиків, побачила сир, спинилася й питає:</p>
	<p>— А що тут у вас таке? Про що клопочетесь?</p>
	<p>— Так і так, — говорять котики, — ось не знаємо, як нам краще поділити клинчик сиру.</p>
	<p>— Е, — каже лисичка, — се можна дуже добре зробити. Ось дайте я вас поділю!</p>
	<p>Котики й дали їй, щоб розділила. Лисичка переділила сир надвоє, далі й каже:</p>
	<p>— Ні, оцей шматочок — більший, треба порівняти.</p>
	<p>Та й над’їла одного шматочка.</p>
	<p>— А тепер, — каже, — оцей більший, треба його трохи підрівняти, щоб по правді було. Не можна, щоб котрому з вас кривда була!</p>
	<p>І знов над’їла. Та так „рівняла», рівняла — то того шматочка над’їсть, то того — поки стало дві зовсім маленькі грудочки.</p>
	<p>— Ну, — каже лисичка, — оце ж маєте тепер вже зовсім однаковісінькі шматочки, — хоч і на вагу покладіте!</p>
	<p>— Ну добре, — кажуть котики, — але ж ти багато нашого сиру з’їла! За віщо ж ти стільки нашого добра взяла?</p>
	<p>— Як за віщо? — одказала лисичка. — А я ж вас зате поділила!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13 (6059). Лисичка в суддях. СУС 51***. Записано 2008 року. Биконь Олексій Данилович (1931). Чернігівська область, Щорський район, Смяч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
