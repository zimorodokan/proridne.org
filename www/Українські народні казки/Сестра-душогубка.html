<!--#include virtual="/-/inc/general__page_start.inc" -->
<title>Сестра-душогубка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Сестра-душогубка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сестра-душогубка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сестра-душогубка <br><span class="article__headerDescription">Українська народна казка Бойківщини</span></h1>
	<p>Був один чоловік і мав дочку. Жона його померла і та дочка осталася сиротою. А пізніше він пішов і оженився і взяв жінку з дівчинкою. І привів їх, і тота мачуха його дівочку дуже не любила. Свою любила, шановала, а чоловікову не любила. Як они ходили на вечірки, все дочка мачухи сидить собі, а тота все пряде.</p>
	<p>Їдуть з вечірок додому, а тота мачушина каже:</p>
	<p>— Дай, сестричко, мені веретено.</p>
	<p>Та дасть веретено, а вона побіжить додому та й похвалиться:</p>
	<p>— От дивіться, я пряла, я напряла. А она не зробила нич.</p>
	<p>Не любила її мачуха, але було, як було, якось там жили. Але підійшло літо, пішли они в ліс на яфини. Та й чоловікова дівчина назбирала яфин, а та мачушина нич не назбирала, а тільки їла. Та й чоловікова має з чим іти домів, а мачушина не має нич. І що вона надумала? Тоту дівчину зарізала. Зарізала, пригребла її там та й пішла додому. Мати питає:</p>
	<p>— Чи назбирала афин?</p>
	<p>— Та назбирала, видите, скільки.</p>
	<p>А батько питає:</p>
	<p>— А де ж є моя дочка?</p>
	<p>— Ваша не хотіла робити, не робила й не хоче. Я збирала, а она їла. Та й десь там ще осталася та й їсть яфини. Казала, що прийде. А я знаю, чи прийде?</p>
	<p>Батько чекає та й чекає. Та й не є. Пропало дівча.</p>
	<p>А на тім місці, де була похована зарізана дівчина, виросла калина. Може рік пройшов, може, й два. І йшли чумаки. Ішли по ті дорозі та й дивляться, така файна калина росте. Та й єден каже:</p>
	<p>— Я піду виріжу з тої калини паличку та й зроблю сопілку. То файна калина та має бути файна сопілка.</p>
	<p>Зробив він сопілку і заграв. А сопілка й говорить:</p>
	<div class="poem">
		<p>
			А помалу-малу, чумаченьку, грай<br>
			Та на врази мого ти серденька вкрай.<br>
			Мене сестриця з світу згубила,<br>
			Острий ніж у серденько та й устромила.
		</p>
	</div>
	<p>А они тоді стали та й говорять:</p>
	<p>— Що то є таке? Що то ми таке зробили, що сопілка говорить?</p>
	<p>Та й пішли они далі. Пішли й попали до того самого чоловіка на ніч. Їх було троє, тих чумаків.</p>
	<p>— Може би, ви нас, чоловіче, прийняли на ніч?</p>
	<p>— Та прийму.</p>
	<p>Та й кажуть они йому, тому чоловікови:</p>
	<p>— Ви чули коли таке? У нас сопілка грає. Ану нате ви заграйте в цю сопілку.</p>
	<p>— Та я, — каже, — не можу грати на сопілку.</p>
	<p>— Ану-ану.</p>
	<p>Він узяв сопілку, заграв, а сопілка говорить:</p>
	<div class="poem">
		<p>
			А помалу-малу, таточку мій, грай<br>
			Та на врази мого ти серденька вкрай.<br>
			Мене сестриця з світу згубила,<br>
			Острий ніж у серденько та й устромила.
		</p>
	</div>
	<p>Що то таке? То таке? Всі дивуються: і батько, і мачуха, і ті чумаки. Що таке, що сопілка говорить? Дали сопілку мачусі. Заграла мачуха. А сопілка знову:</p>
	<div class="poem">
		<p>
			А помалу-малу, матусенько, грай<br>
			Та на врази мого ти серденька вкрай.<br>
			Мене сестриця з світу згубила,<br>
			Острий ніж у серденько та й устромила.
		</p>
	</div>
	<p>Тоді дали они сопілку мачушиній дочці. А сопілка знову говорить:</p>
	<div class="poem">
		<p>
			А помалу-малу, душогубко, грай<br>
			Та на врази мого ти серденька вкрай.<br>
			Ти мене з світу згубила,<br>
			Острий ніж у серденько та й устромила.
		</p>
	</div>
	<p>І тоді вони зрозуміли, що то сталося і як то сталося. І батько вже знав, де його дочка. І нагнав свою жінку з її дочкою, і остався сам жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>151 (2200). Сестра-душогубка. СУС 780. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
