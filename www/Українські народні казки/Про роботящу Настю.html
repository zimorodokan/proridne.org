<!--#include virtual="/-/inc/general__page_start.inc" -->
<title>Про роботящу Настю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про роботящу Настю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про роботящу Настю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про роботящу Настю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили дід та баба. І було в них три дочки. Дві красиві та ліниві, а третя негарна (Настею звали), але така працьовита, що від хлопців не було відбою.</p>
	<p>Одного разу приїхав до їхнього села син багатого чоловіка. Такий красень, як місяць ясний. Сам непосидкий, та й дівчата коло нього вервечкою крутилися. Від дідових красивих дочок хлопець не мав спокою, куди він, туди й вони.</p>
	<p>Заповів багач синові три отари овець та десятин п’ять землі, за однієї умови, що той возьме собі за жінку роботливу та красиву дівку з другого села на заздрість вертихвісткам, шо в їхньому селі жили.</p>
	<p>Оті дві красуні цілими днями байдикували: їсти не варили, та вони й не вміли, одежу не прали, любили спати та гуляти. А Настя робила всю хатню роботу, поралася по господарству та на городі.</p>
	<p>Якось красень, йдучи біля двору старих, примітив, як йому здалося, красиву дівчину, що несла коромислом воду. То була Настуся. Так і не насмілився підійти до неї, а на другий день заслав до її батьків сватів, щоб віддали дівчину, що зустрів учора, коли та несла воду. Сестри-красуні одна поперед одної бігли до жениха та сватів, думали, що то до однієї з них.</p>
	<p>Батьки запросили сватів до столу. Дівчата стояли біля припічка, готувалися довбати піч. Та жених сказав:</p>
	<p>— Ці дівчата гарні, але тієї, що бачив вчора — немає. Чи є у вас ще дочка?</p>
	<p>Батько засовався на лаві та й задумався, що Настя такому красеню зовсім не пара. Але все ж таки він сказав:</p>
	<p>— Є в мене, ще одна донька. Вона зараз працює.</p>
	<p>Батько покликав Настю. До кімнати зайшла дівчина невисокого росту, з темно-русявим волоссям, кирпатим носиком, в брудній, робочій одежі. Але для багача вона стала найвродливішою.</p>
	<p>Забрав її до свого маєтку, отримав те, що заповів йому батько, та й зіграли вони свайбу.</p>
	<p>І стали вони поживати, добра наживати!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (7172). Про роботящу Настю. СУС —. Записала Тищенко Юлія 2009 року. Тищенко Антоніна Григорівна (1939). Дніпропетровська область, Царичанський район, Ляшківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
