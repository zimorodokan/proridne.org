<!--#include virtual="/-/inc/general__page_start.inc" -->
<title>Як парубок царя перебрехав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як парубок царя перебрехав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як парубок царя перебрехав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як парубок царя перебрехав <br><span class="article__headerDescription">Українська народна казка Бойківщини</span></h1>
	<p>У єдного господаря було три сини. А цар сказав:</p>
	<p>— Як знайдеться хто такий, щоб мене перебрехав, то дам за нього дочку. А не перебреше, п’ятдесят буків дам.</p>
	<p>Пішов брехати найстарший син і говорить там Бог знає що. А цар каже:</p>
	<p>— Може бути, може бути.</p>
	<p>Не перебрехав він царя, і дав йому цар п’ятдесят буків.</p>
	<p>Захотілося й другому синови женитися з царівною. Приходить і той до царя і говорить Бог знає що. Цар каже:</p>
	<p>— Це все може бути.</p>
	<p>Не перебрехав він царя. І дістав п’ятдесят буків.</p>
	<p>Хоче йти до царя третій син. Проситься в батька, а батько каже:</p>
	<p>— Як хоч’, то йди. Обертали єдного й другого під буками, то й тебе будуть обертати та лічити буки.</p>
	<p>Приходить наймолодший син, а цар звідається:</p>
	<p>1А я казав не дозволяти (пол.)</p>
	<p>— Чого ти прийшов?</p>
	<p>— Та би-м хотів у вас царівну сватати.</p>
	<p>— Но говори. Говори.</p>
	<p>— Та буду говорити. Нас три, а батько четвертий. Ми на своє поле навозили взимі гною і розметали його по снігови. Коли сніг згинув, ми виходиме, дивимеся, а то ми на чужім полі розметали гній. Що ми робиме? Береме тото поле всі вштирьох за штири кінці, підняли його, понесли і витрясли той гній на своє поле.</p>
	<p>Цар каже:</p>
	<p>— Може бути, може. Таких штири могли то зробити.</p>
	<p>—… Ми коней не мали, запрягли ми дві кози в плуг і то поле зорали і заволочили. І посіяли ми пшеницю. Та пшениця виросла така велика, вища від дубів…</p>
	<p>— Може бути, може, як доброго сорту пшениця, — каже цар.</p>
	<p>—… То виросло, пристигло. Косити ми не могли, а взяли-сьми пилу та й то різали…</p>
	<p>— Може бути, може бути.</p>
	<p>—… А газулля ми помолотили й намолотили дуже багато пшениці. А тото дерево, тоти дуби повозили-сьми та й поставили з нього великі стайні…</p>
	<p>— Може бути, може.</p>
	<p>—… І накупили ми більше свиней, як у вас, царю…</p>
	<p>— А відки ви мали тільки грошей? — зазвідався цар.</p>
	<p>—… Ми годовали воші, такі великі, як вівці…</p>
	<p>— Може бути, може.</p>
	<p>—… Та й ми накупили за ті гроші свиней. Бо приходили пани та й купували у нас воші, та й нам дуже добре за ті воші платили. Та й ми за самі воші взяли від панів 150 тисяч. Та й накупили ми вже дуже доста свиней. Та й подумали ми, що треба до свиней свинаря…</p>
	<p>— Так, так, треба, треба.</p>
	<p>—…Не могли-сьми найти доброго свинаря. І мій батько пішов і найняв за свинаря вашого тата. Би свині пас.</p>
	<p>— Щоб мій тато був царем та й свині в тебе пас?! То не може бути правда!</p>
	<p>А там сиділа президія, і та президія плеснула в долоні — цар програв! А той хлопчина каже:</p>
	<p>— Правда чи не правда, а царівна має бути моя.</p>
	<p>І цар сказав:</p>
	<p>— Не зроблю нічого. Раз ти мене перебрехав, то буде по-твойому.</p>
	<p>І пішов він з царівною до церкви, повінчалися, і він потому, як той цар помер, став царем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34 (1799). Як парубок царя перебрехав. СУС (1920Н). 3 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
