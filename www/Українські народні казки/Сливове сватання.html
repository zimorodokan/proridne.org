<!--#include virtual="/-/inc/general__page_start.inc" -->
<title>Сливове сватання ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Сливове сватання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сливове сватання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сливове сватання <br><span class="article__headerDescription">Українська народна казка Кіровоградщини</span></h1>
	<p>В одному селі жив хлопець Василь. І ось прийшов час йому одружуватись. Каже йому батько:</p>
	<p>— Їдемо, сину, у сусіднє село. Там є дві дівчини на виданні — Ганнуся і Маруся. Обидві гарні, але кажуть люди, що одна роботяща, а друга — ледача.</p>
	<p>— А як ми, батьку, дізнаємось, хто з них хто? — питає Василь.</p>
	<p>— Нам, сину, сливи допоможуть.</p>
	<p>Приїхали вони в сусіднє село і об’явили, що міняють сливи на сміття з хати. Хто скільки сміття принесе, стільки слив і візьме. Почули Маруся і Ганнуся і кинулися по домівках. Назмітала Ганнуся повний кошик сміття по хаті і йде рада за сливами. А Маруся допомагає їй нести тяжку корзину і плаче. А Василь її питає:</p>
	<p>— Чому, дівчино, плачеш?</p>
	<p>— Так слив хочу, хоч одну скуштувати, але не змогла назмітати у хаті нічого. Тож пішла до сусідки Ганнусі і попросила трохи сміття.</p>
	<p>Простягла Маруся маленьку хустинку з жменькою сміття.</p>
	<p>— Як тебе звати, дівчино?</p>
	<p>— Маруся.</p>
	<p>— То ходімо, Марусю, до твоїх батьків, будемо свататись. Не сміття нам потрібне, а розумна й хазяйновита дружина синові. Ну як, згодна? Усі наші сливи будуть твої.</p>
	<p>— Я сирота. І якщо ви мене сподобали, то я згодна. Василя давно кохаю, бо бачила на вечорницях.</p>
	<p>Так батько вибрав сину гарну дружину і жили вони довго і щасливо, діточок ростили і привчали їх до праці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39 (7921). Сливове сватання. СУС —, багато варіантів. Записала Тверда Діана 2010 року. Тверда Світлана Володимирівна (1968). Кіровоградська область, Олександрівський район, Івангород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
