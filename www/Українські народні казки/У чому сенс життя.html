<!--#include virtual="/-/inc/general__page_start.inc" -->
<title>У чому сенс життя ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «У чому сенс життя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/У чому сенс життя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">У чому сенс життя <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це було тоді, коли діди наші ще не народилися, і прадіди теж, коли ще день і ніч разом могли зустрічатись, а сонце і вночі, і вдень світило.</p>
	<p>На березі річки Тікич стояв палац. Жив в ньому цар могутній. Правив він землею багатою. І люди любили свого правителя, бо господарював він мудро. Всі були веселі, вміли працювати і відпочивати. Разом співали, разом раділи, а коли неприємність, то разом і плакали. Ось які люди жили там!</p>
	<p>Та було в царя найдорожче багатство — його діти. Тридцять синів та тридцять дочок. Довкола батька вони, ніби ті зорі на небі. Улюбленицею була у нього найменша дочка на ім’я Зоряна.</p>
	<p>Щодня цар виходи в на берег широкої річки.</p>
	<p>— Розкажи нам, батьку, що там за річкою діється, — просили діти.</p>
	<p>— Там теж люди живуть, тільки вони не вміють так жити, як ми. І я мрію, щоб ви, коли підростете, поїхали за той берег річки і навчили людей тому, що ми вміємо, — відповідав на це батько</p>
	<p>— Сумно. Але ми бажаємо жити тут, біля тебе. Як жити без домашнього вогнища? — запитувала менша дочка Зоряна.</p>
	<p>— Так повелося. Це закон предків. Люди — це мандрівники. Переходячи на нові місця, люди приносять щось нове, своє, хороше. І ми беремо від них нове.</p>
	<p>Діти росли. Набиралися мужності, мудрості і чекали на той час, коли треба відходити з рідної домівки. І ось прийшов час. Всі діти зібралися. Вийшов до них цар і промовив:</p>
	<p>— Не забувайте, діти мої, про все, чого я вас навчив. Допомагайте людям і не забувайте рідний дім.</p>
	<p>Розлетілися діти в різні краї. Довго чекав батько вісточки від дітей. Минуло небагато років. Повернулася додому тільки одна найменша дочка, яка змогла порадіти за своє виховання і подякувати батькові за все, що від нього отримала. В тому краї, де опинилася, вона змогла переконати людей жити</p>
	<p>правильно, уникати війн, вміти виходити із скрутних становищ тільки по-розумному, знаходити вихід тільки спільно. Адже сила в єдності.</p>
	<p>А що ж трапилось з іншими дітьми? Заздрощі, війни, жадоба до багатства, суперечки — все це поглинуло і проковтнуло інших нащадків царя.</p>
	<p>Із всіх дітей тільки одна дочка зрозуміла сенс життя. Батько зрадів. Життя прожив недарма.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27 (5086). У чому сенс життя. СУС —. Записала Глущенко Людмила Михайлівна 2008 року. Халабуда Анатолій Іванович (1938). Черкаська область, Христинівський район, Юрківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
