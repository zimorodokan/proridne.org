<!--#include virtual="/-/inc/general__page_start.inc" -->
<title>Як Іван чорта збувся ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як Іван чорта збувся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван чорта збувся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван чорта збувся <br><span class="article__headerDescription">Українська народна казка Закарпаття</span></h1>
	<p>Був єден бідний чоловік, мав много дітей. І не мав нічого тим дітям їсти. Приходить Святий вечір, а в них нічого не є. Порадився він із своєю жінкою.</p>
	<p>— Я, — говорить, — жіночко, піду в ліс та принесу сухих дров, аби то красно горіло. Вона йому сказала:</p>
	<p>— Но та йди в ліс.</p>
	<p>Він пішов у ліс, ходить, ходить і увидів квітку на високому бучку. Та квітка була доста високо, й парадна-парадна. Додумав він собі ту квітку взяти. Принесе домів та зрадуються тому діти. Він почав лізти на бучка, а чорт їмив його за ноги:</p>
	<p>— Не лізь. Він каже:</p>
	<p>— Я лізу, я ламлю ту квітку. Чоловікови чорт:</p>
	<p>— Я тобі принесу, що хочеш, лем не ламли.</p>
	<p>Той бідняк каже:</p>
	<p>— Іди й принеси мені мішок грошей. А як ніт, то ламлю ту квітку. Чорт пішов і раз-раз міх грошей приніс. Бідняк йому:</p>
	<p>— Але неси мені то домів, бо буду ламати, як не несеш.</p>
	<p>Рад не рад, та й поніс. Приніс ближче ід’селу, а той дідо говорить чортови:</p>
	<p>— Знаєш що, чоловіче? Я тобі очі зав’яжу, бо ту таке страшило, що ти будеш боятися йти.</p>
	<p>Чорт прияв таку дяку, що дався собі очі зав’язати, щоби не видів нич. Дідо привів його, ід’свої хижі. Наказує:</p>
	<p>— Ти ту стій, а я йду наладити місце, жеби міг там гроші покласти. А він пішов до хати, дідо, та й з жінкою договорюється. Та й договорився, аби взяла кашівку, і прайник, і свячену воду. Вийшли обоє вон. Показує чортови дідо:</p>
	<p>— Клади гроші ту. І сідай на тоту лавицю.</p>
	<p>Чорт сів, а жінка свяченою водою кропить чорта. А то його дуже пече. Та ґазда прайником, а вона кашівкою чорта глушать. По голові, по плечах, де попало. Чорт ричить, айбо вони не слухають, лем б’ють і свяченою водою поливають. Так його оббили, що він якось вирвався та втік, ричащи. І вже не приходив.</p>
	<p>Аж через рік прийшов чорт назад. Гойкає:</p>
	<p>— Іване, вставай! Віддай мішок грошей. Я прийшов за грішми. А кеть не даєш грошей, то йдеме боротися.</p>
	<p>Іван розказує чортови:</p>
	<p>— Я маю в полю сина. Уже п’ять років, як він свині заяв пасти та його не є. Понеси моєму синови шмаття.</p>
	<p>— Добре, понесу.</p>
	<p>Зібралися та йдуть. Іван здалеку вказав чортови:</p>
	<p>— Там, у тому дуплі, він лежить.</p>
	<p>А на скалі було дерево, а в тім дереві було дупло, а в тім дуплі спав недвідь. І тоту яму закривав за собою великою плитою. Говорить чорт Іванови:</p>
	<p>— Іване, а як твому синови ім’я? Іван відповідає:</p>
	<p>— Бурмило.</p>
	<p>Та й Іван ся забрав та й пішов. А чорт прийшов ближче ід’дуплови та гойкає:</p>
	<p>— Бурмиле, вставай! Оди тобі отець загнав шмаття, та возьми на себе!</p>
	<p>А недвідь відтам і голову не вказує. Чорт прийшов, тоту плиту звалив. І недведя відкрив. За ногу Бурмила, і витяг його відтам.</p>
	<p>— Оди тобі отець загнав шмаття, та й бери на себе.</p>
	<p>А той нич, лем бубонить щось. Чорт увидів, що не бере на себе Бурмило шмаття, почав на нього одівати сам. І його нагнівав. Той у дупло й закрився назад. Чорт гойкає:</p>
	<p>— Бурмиле, на шмаття та бери на себе!</p>
	<p>Та й назад його відкрив. Як він його відкрив, недвідь уже дуже посердився за тото. Став дуже боботати і назад пішов у яму, в дупляка того. Чорт відкрив яму й пустив ту плиту, і далеко вона пішла, та плита. Невідь дуже роззлобився і їмився з чортом битися. Борються вони. Невідь ударив чортом у землю, притис і б’є. Їмив за гертанки й давить недвідь чорта. Чорт огньом палить недведя. А недвідь своє робить, давить його. Та чорт від нього вихопився й зачав утікати. І втік. І не було його цілий рік.</p>
	<p>А в рік прийшов ід’Іванови назад.</p>
	<p>— Іване, давай гроші.</p>
	<p>— Йдеме ся перебігати, — Іван говорить. — Я маю сина в полю. Та з тим сином будеме перебігатися.</p>
	<p>Повів його Іван у поле. Він знав, де ховається заєць. Іван його вивів і вказує:</p>
	<p>— Отам мій син. Чорт питає Іванови:</p>
	<p>— А як йому ім’я? А Іван каже:</p>
	<p>— Ицик.</p>
	<p>Чорт пішов і зайця випудив. Заєць почав утікати. А чорт за зайцем. Загейкав чорт:</p>
	<p>— Ицку, почекай!</p>
	<p>А Ицик ще пуще втіче. Чорт свисне, а той ще не так утіче. Чорта вморив, чортови час вийшов, забрався чорт. І прийшов аж у рік. А в рік гойкає чорт:</p>
	<p>— Іване, давай гроші!</p>
	<p>Та й чекає. Ледве дочекався. Іван д’ньому вийшов, говорить:</p>
	<p>— Лягай собі.</p>
	<p>Він собі там у ґанок ліг, жона винесла свячений рушник.</p>
	<p>— Чорте, я тобі очі зав’яжу, — говорить Іван та й в’яже очі. Жона за той час принесла вили. І дала ґазді. Ґазда взяв, тими вилами притиснув йому шию ід’ґанкови:</p>
	<p>— Іди, жоно, принеси свячену воду та прайник принеси мені. Ну й їмили вони чорта бити. Вона водою поливає, а той прайником його. Оббили так, що він уже просить:</p>
	<p>— Іване, ніколи до тебе не прийду, лем мня живого пущай. Пустив його Іван, і він уже більше не являвся. А Іван зостався з грішми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 29 березня 1988 року Юричка Петро Юрійович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
