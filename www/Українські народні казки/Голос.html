<!--#include virtual="/-/inc/general__page_start.inc" -->
<title>Голос ☼ Українська народна казка ☼ Народна творчість</title>
<meta name="Description" content="Українська народна казка Полтавщини, Подніпров’я (Наддніпрянщини) «Голос» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Голос.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Голос <br><span class="article__headerDescription">Українська народна казка Полтавщини</span></h1>
	<p>Жила в одному селі стара бабуся, була в неї онучка. Дівчинка була вередлива і примхлива.</p>
	<p>Коли вона підросла, то зовсім не змінилася. Бабуся часто хворіла, але навіть хвора догоджала онуці.</p>
	<p>Та якось бабуся злягла, не могла ні встати, ні говорити. Дівчинка кілька днів сиділа голодна, немита і все не могла зрозуміти, чому все так. Раптом вона почула шум, схожий на грім. Вона підняла голову до неба і почула голос:</p>
	<p>— Якщо ти любиш свою бабусю і сама хочеш вижити, то набери із струмка води і дай бабусі випити.</p>
	<p>Дівчинка взяла кухоль, пішла до струмка і набрала води. Бабуся напилася і одужала.</p>
	<p>З того часу дівчинка завжди допомагала бабусі, з неї вийшла гарна господиня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>265 (5042). Голос. СУС —. Записано 2008 року. Деркач Лідія Миколаївна (1946). Полтавська область, Семенівський район, Устимівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Голос <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила в одному селі бідна вдова. І була в неї єдина донечка — Настуся. Дуже тяжко жилося їм, хто схоче, той і скривдить, а пожалітись нікому. Але не дивлячись ні на що, в сім’ї панували добро і любов. Настуся була дуже гарною, привітною дівчинкою, але з народження, на жаль, була сліпою. Пташки, яких вона годувала останньою своєю крихтою, показували їй дорогу, квіточки, яких вона пестила, нашіптували їй про ясне сонечко, про хмаринки на небі, а вітерець розповідав про те, який прекрасний і цікавий навколишній світ.</p>
	<p>І все було б добре у родині, бо не хлібом єдиним були вони живі. Але дуже часто так буває, що заздрість людська і злість прагне зруйнувати все прекрасне, що є в людях.</p>
	<p>По сусідстві з хатинкою бідної вдови проживала одна недобра жінка, про неї говорили, що вона була відьмою. Достаток і багатство було в її домі, але не було щастя. І тому вона люто ненавиділа своїх сусідів. І нарешті вирішила звести їх з світу.</p>
	<p>Три дні і три ночі варила вона своє чаклунське зілля, від якого замовкли пташки, сховалися квіточки, засохли дерева.</p>
	<p>Настуся прокинулася вранці і зрозуміла, що матуся її занедужала. Вирішила вона принести з далекого лісового джерельця цілющої водиці, щоб напоїти маму. Вона вирушила в далеку дорогу.</p>
	<p>Але що це? Все навкруг, неначе вимерло, ніхто не вказує дівчинці правильну дорогу. Довго блукала сліпенька, поки нарешті зовсім заблукала у дрімучому лісі.</p>
	<p>Наближалася ніч, було страшно і холодно. Настуся присіла на пеньок і заплакала. І тут вона почула голос. Він доносився десь із небес і був такий приємний і такий чарівний. Голос промовив:</p>
	<p>— Настусю, не плач, заспокойся. За твою щирість і доброту я вирішив тебе нагородити. Ти хочеш бачити?</p>
	<p>— Бачити?! — скрикнула дівчинка — це найзаповітніша моя мрія!</p>
	<p>— Подумай ще раз, чи хочеш ти цього найбільше за все на світі? — тепер уже суворо запитав Голос.</p>
	<p>Дівчинка подумала якусь мить, а потім щиро сказала:</p>
	<p>— Ні! Ні! Більше за все на світі я хочу, щоб одужала моя матуся і була завжди здоровою і щасливою!</p>
	<p>— Хай буде так! А тепер іди! Ти знайдеш дорогу додому.</p>
	<p>І в цю мить Настусю ніби хтось взяв на руку і повів. Коли дівчинка переступила поріг своєї хатинки, трапилося диво: дівчинка побачила свою здорову матусю, її посмішку і вираз щастя на ніби помолоділому обличчі. А навкруги весело щебетали пташки і світило сонечко.</p>
	<p>Коли увечері мама з донькою лягли спати, Настуся спитала:</p>
	<p>— Мамусю, а що то був за голос, що зробив мене зрячою, а тебе здоровою?</p>
	<p>— Не знаю, — відповіла мати, — але знай, що добро і милосердя завжди будуть перемагати і нагороджені будуть сповна, поки існує земля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>183 (7316). Голос. СУС —. Записала Гладун Т. О. 2009 року. Замора Харитина Яківна (1923). Дніпропетровська область, Криничанський район, Семенівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
