<!--#include virtual="/-/inc/general__page_start.inc" -->
<title>Як панич біду шукав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як панич біду шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як панич біду шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як панич біду шукав <br><span class="article__headerDescription">Українська народна казка Бойківщини</span></h1>
	<p>Панський син осідлав коня, взяв з собою харчі і йде шукати біди. Бо всі люде говорять, що біда, а він не знає, яка то біда. Під’їхав під єден ліс і почув голос. Хтось кричить: «Ге-гей!» А то газда нарубав дров, заїхав у яму і не міг виїхати. Давав голос для коня. Питає панський син:</p>
	<p>— Що ви тут, газдо, робите?</p>
	<p>— Бідую, паничу.</p>
	<p>— Ви бідуєте, а я біди глядаю.</p>
	<p>А газда рубав дрова і видів у тернині сову.</p>
	<p>— Ви біди глядаєте? Я видів біду, паничу.</p>
	<p>— А як би її їмити?</p>
	<p>— Треба розібратися догола, та як мати на світ народила, і тоді їмите. Інакше вона не дається їмити.</p>
	<p>Він розібрався, зложив убрання на купу, коня прип’яв до ялинки і пішов біду їмати. Їмав він завзято. А газда увидів, що він їмає ту біду, свого коня випряг, панського запряг — панський кінь міцний, — свого прив’язав до воза, сідло, харчі і панський одяг вер на свій віз. І смеркнув на коня. Кінь міцний, витягнув воза. Та й поїхав газда.</p>
	<p>А панич їмив біду і так втішився. А то була сова. Думає: «Тепер одягнуся, попоїм, сідаю на коня та й їду». Прийшов на то місце — ні коня, ні одягу, нічого нема. І сказав він:</p>
	<p>— Ой біда!</p>
	<p>Біда, бо ніч уже темна і нич нема. Вже він видів, яка біда. Ніч темна, з лісу мусить іти, бо що буде в лісі робити? Іде в село.</p>
	<p>Вийшов на гору, дивиться на село, в єдній хаті світиться. Зайшов він під ту хату, дивиться в вікно, там сидить дяк. Господаря нема дома, десь поїхав, а дяк з жінкою п’ють горівку, їдять курку печену, білий хліб. А в той час приїжджає з міста тої жінки газда. І каже до коней: «Гов!» Жінка то вчула, що газда приїхав. Курку сховала в піч, горівку в шафу, а білий хліб собі в постіль під гол волу положила.</p>
	<p>Панич то все увидів. А дякови сказала жінка під піч у яму лізти.</p>
	<p>— Потому я тебе випущу, як піде газда коням давати.</p>
	<p>Панич іде д’газді.</p>
	<p>— Добрий вечір, господарю!</p>
	<p>А господар говорить:</p>
	<p>— Що ви такий голий?</p>
	<p>— Я мушу бути голий, бо я ворожбитством займаюся. Я маю ворожбита.</p>
	<p>— Ходіть до хати.</p>
	<p>Прийшов газда до хати, а жінка каже:</p>
	<p>— Бери в печи капусту й бульбу. Бери та й їж.</p>
	<p>Газда кладе капусту й бульбу на стіл. Панич каже:</p>
	<p>— Що, у вас більше нич нема?</p>
	<p>— Нема, — каже, — паничу. Я сам варю, жона слабує.</p>
	<p>— Я буду питатися ворожбита, що у вас є.</p>
	<p>Потяг сову за хвіст, сова пехекнула.</p>
	<p>— Ворожбит каже, що у вас є в печи курка печена.</p>
	<p>Газда відпирає:</p>
	<p>— Не може бути, в мене того ніколи не буває.</p>
	<p>— Ідіть шукайте.</p>
	<p>Газда витягає з печи курку і кладе на стіл. І мовить:</p>
	<p>— Ідіть, паничу, їсти.</p>
	<p>Панич каже йому:</p>
	<p>— У вас є ще горівка в шафі за фляшками.</p>
	<p>Витягає газда горівку. А панич думає: «З чим буду їсти курку? Хліба треба». Потягає сову за хвіст, сова пехекнула.</p>
	<p>— Каже ворожбит, що у вас у постели є під головою білий хліб.</p>
	<p>А жона так йойкає, так стогне — слаба дуже. Панич каже:</p>
	<p>— Пхайте руку глибоко під голову. Там на споді є хліб.</p>
	<p>Та й дістав чоловік з-під подушки хліб.</p>
	<p>Повечеряли вони файно. А газда мовить:</p>
	<p>— Паничу, моя жона слабує, я сам усе роблю.</p>
	<p>— Я буду питати ворожбита, на що ваша жона слабує.</p>
	<p>І потяг сову за хвіст, вона пехекнула.</p>
	<p>— Каже ворожбит, що у вас є під піччю велика Біда. Через тоту Бідк вона слабує.</p>
	<p>Газда питає:</p>
	<p>— Як би її вигнати?</p>
	<p>Каже панич:</p>
	<p>— Наносіть дров, запаліть у плиті, налийте великий баняк води і будемо її окропом виганяти.</p>
	<p>Той наносив дров, запалив у плиті, налляв в баняк води. Вода закипіла, панич каже до газди:</p>
	<p>— Ви ставайте на порозі. Як Біда буде втікати, аби ви її били по голові.</p>
	<p>Панич узяв горнятко, бере той окріп, відкрив яму і потроху ллє туди, щоб дяка не дуже попік. А газда каже:</p>
	<p>— Щось Біда не втіче.</p>
	<p>— Бо нема на ню потиску. Я тепер буду лляти цілий баняк.</p>
	<p>І суває баняком по плиті, щоб дяк учув, що він цілий баняк буде лляти. Дяк настрашився і вискочив, і зразу до дверей утікати. А газда його проліном. Газда каже:</p>
	<p>— Паничу, то дяк.</p>
	<p>— та біда може перетворитися у що хочете: і в пса, і в кота, і в дяка.</p>
	<p>А на дяку такий дороги костюм, такий блискучий. Панич каже: Я стягну з Біди костюм. І витягнемо Біду надвір, викопаємо яму і поховаємо.</p>
	<p>А той костюм такий чорний і для газди такий страшний. Панич стягнув з «Біди» костюм, витягли її надвір і шукають лопати й джегана яму брати. А той утік. Газда настрашився, що Біда втікла, що ще прийде. А панич каже:</p>
	<p>— Коли вона втікла, то вже більше не прийде.</p>
	<p>Входять до хати переночували. А жінка далі слаба. Панич ся питає:</p>
	<p>— А чим ви її лікуєте?</p>
	<p>— Та вожу, — каже, — всякі пігулки, всяке вожу з міста — нич не легшає їй.</p>
	<p>— Я вам повім, якими ліками її лікувати.</p>
	<p>Пішов він надвір і вніс палицю букову.</p>
	<p>— Отими ліками треба її лікувати. Обернути її долілиць і бити від п’ят до голови. Раз попри раз бити. І від того вона буде здорова.</p>
	<p>А газда мовить:</p>
	<p>— Та де!</p>
	<p>І не бив.</p>
	<p>Панич іде геть.</p>
	<p>— Чим вам заплатити? — питає газда.</p>
	<p>— Візьму той костюм з Біди і загорнуся. І коня мені дайте.</p>
	<p>І він дав йому коня. І забрав собі той костюм. Газда мовить:</p>
	<p>— Продайте мені того ворожбита. Бо я сам-єден, може, собі заворожу якогось робітника.</p>
	<p>Ще й йому заплатив за ту сову газда. І поставив сову на цебер. І вона сидить на цебрі. Газда питається:</p>
	<p>— А що воно їсть?</p>
	<p>— Воно їсть м’ясо.</p>
	<p>Панич говорить до газди:</p>
	<p>— Але уважайте, би добре його годували, би воно не здохло.</p>
	<p>А жінка собі думає: «Як ви підете, я з ним зроблю справу. Воно мене такої біди наробило, воно все виявило». Газда й панич пішли з хати геть, а вона взяла палицю та й ту сову убила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (2117). Як панич біду шукав. СУС 1535. 5 січня 1990 р. Стець Василь Прокопович (1905). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
