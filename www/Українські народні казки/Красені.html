<!--#include virtual="/-/inc/general__page_start.inc" -->
<title>Красені ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Красені» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Красені.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Красені <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід і баба і було у них дві дочки: дідова дочка і бабина дочка. Баба дуже не любила дідову дочку і сказала, щоб дід відвіз її у ліс. Дід не знав, що робити, от і з горя відвіз її до лісу.</p>
	<p>У лісі дід знайшов хатинку. Він відвів туди дочку та й каже:</p>
	<p>— Ти, дочко, посидь у хаті, а я піду дров нарубаю.</p>
	<p>Дочка погодилася. Дід дуже любив свою дочку, тому йому було важко з нею прощатися. Він був дуже розумний, тож прив’язав до дерева довбеньку, а вона стукала по дереву. Дочка вийшла з хати, а діда немає. Вона поплакала і зайшла у хату. Уночі до неї хтось постукав у двері. А вона каже:</p>
	<p>— Заходьте.</p>
	<p>Це був маленький дідусь із сивою бородою. Дід каже:</p>
	<p>— Дівчинко, пересади мене через поріг. Дівчинко, зніми з мене шубку. Дівчинко, нагодуй мене. Дівчинко, поклади мене спати.</p>
	<p>Дівчинка зробила усе, що їй наказав дідусь. Наступного дня дідусь порадив дівчинці, коли до неї уночі прийдуть красені, щоб вона не відкривала дверей. Він їй подякував і каже:</p>
	<p>— До тебе уночі прийдуть красені, тільки ти не відчиняй дверей. Проси у них що хочеш. Але не все зразу, а по одному.</p>
	<p>Дівчинка попрощалася з дідусем, а вночі прийшли красені і визвали дівчинку до себе погуляти. А дівчинка їм відповіла:</p>
	<p>— А у мене платтячка немає.</p>
	<p>— Ми тобі дамо платтячко.</p>
	<p>— А у мене шапочки немає.</p>
	<p>— Ми тобі дамо шапочку.</p>
	<p>Вони так говорили всю ніч. А на ранок заспівали півні, красені перетворилися на чортів і зникли. Дівчинка вийшла із хати, а там повно всього, що вона просила. Дівчинка забрала багатство і прийшла додому.</p>
	<p>Бабина дочка теж захотіла багатства. Дід її відвіз у ліс, знайшов хатинку, залишив її там, а сам поїхав додому. Уночі прийшов до неї дідусь із сивою бородою і каже:</p>
	<p>— Дівчинко, пересади мене через поріг, дівчинко, зніми з мене шубку, дівчинко, нагодуй мене, дівчинко, поклади мене спати.</p>
	<p>Дівчинка на все йому відповіла:</p>
	<p>— Невеликий пан, то зробиш все сам.</p>
	<p>Дідусь нічого їй не сказав і пішов. Уночі прийшли красені і визвали її до себе погуляти. А вона й вийшла. Красені забрали її і відтоді дівчину ніхто не бачив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (5555). Красені. СУС — 480С**. Записано 2008 року.Попова Віра Філімонівна (1919). Черкаська область, Чигиринський район, Топилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
