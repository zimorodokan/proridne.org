<!--#include virtual="/-/inc/general__page_start.inc" -->
<title>Як повісили ступу ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як повісили ступу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як повісили ступу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як повісили ступу <br><span class="article__headerDescription">Українська народна казка Бойківщини</span></h1>
	<p>Жили собі двоє людей, господар із жінкою. Прегарно жили, прегарну господарку мали. Дітей вони не мали. І перед різдвяними святами договорилися вони:</p>
	<p>— Підемо ми до міста Скольова купити собі, що треба, на свято.</p>
	<p>І поїхали вони туди. Покупили, що треба, а далі жінка вийшла з єдного магазина, і чоловік не видів, куди вона пішла.</p>
	<p>А вона пішла до аптеки. А в тій аптеці робив аптекарем її чоловіка товариш, вони оба були в армії разом. І той чоловік вийшов з магазина і пішов до аптеки, хотів з товаришем поговорити. Зайшов, поздоровкався з товаришем. І аптекар увидів через вікно на вулиці його жінку. І питає, чия то жінка.</p>
	<p>— Це, — каже, — моя жінка.</p>
	<p>— Твоя? Вона тепер була в мене і купувала в мене трутку. А я її запитав: «Нащо тобі трутки? Що ти хочеш труїти? Тота трутка, що ся труїть собаку чи кітку, чи там худобину, то не взяла би людину. Ти мені скажи, нащо тобі трутка?». І вона сказала, що для людини.</p>
	<p>І аптекар сказав:</p>
	<p>— За тото треба дати десять долярів, би я тобі такої трутки дав.</p>
	<p>І вона вийняла десять долярів і дала йому, аптекарьови. А він завив у папір харчової соди і сказав:</p>
	<p>— Ото даш йому в чаю. Він вип’є тото і зразу вмре.</p>
	<p>Все це розказав аптекар свому товаришеви. І сказав йому:</p>
	<p>— Би ти не боявся, бо я трутки не дав, я дав харчової соди. Буде тобі давати, би-сь нічого не боявся.</p>
	<p>Подякував він тому аптекарьови і каже:</p>
	<p>— Їду додому.</p>
	<p>Вийшов він на вулицю, увидів свою жінку і каже:</p>
	<p>— Ходи. Поїдемо домів.</p>
	<p>Посідали вони на фіру і поїхали домів. Як виїхали домів, каже він жоні так:</p>
	<p>— Іди клади огня, а я розпряжу коней, дам коням їсти і прийду.</p>
	<p>Входить він до хати, сідає коло стола і каже жінці:</p>
	<p>— Дай мені дащо напитися, бо я дуже хочу пити.</p>
	<p>— Чекай, я тобі загрію чаю.</p>
	<p>І верла вона йому тої соди. Він то видів, а їй ся здавало, що він не видів. Притулив він то до рота, йойкнув, упав і зробив вигляд, що він умер. Як вона увиділа, що він умер, взяла його за ноги і потягла до сіней витягла його, взяла довгий мотуз і в’яже йому до шиї.</p>
	<p>А там була така грядка. Переверла вона мотуз через грядку і тягне чоловіка догори, хоче повісити. А він собі їмив у потемку мотуз коло шиї, щоб’го не задушила. А вна його підтягнути не може. Як увиділа, що не може підтягнути, вийшла собі надвір, заперла за собою двері і десь пішла. А він за той час бере ступу і прив’язує до ступи то, що мало бути прив’язане до шиї.</p>
	<p>А вона приходить і приводить того свого каваліра, з котрим вона любилася. І каже:</p>
	<p>— Мотуз перевішений. Поможи мені підтягнути його догори.</p>
	<p>І вони вбоє підтягнули у потемках ту ступу. Вона каже свому каваліру:</p>
	<p>— Ти йди геть, би тебе тут не було.</p>
	<p>Він собі пішов геть, а вона вийшла надвір і стала йойкати:</p>
	<p>— Йо-йой! Йо-йой! Та повісився, повісився!</p>
	<p>Сусіди то вчули та й біжать. Що таке є? Звідуються сусіди:</p>
	<p>— Що тут є?</p>
	<p>— Ходили-сьми нись у Сколів та-сьми відтам виїхали. Я пішла доїти корови. Входжу до хати, а він ся повісив у сінях.</p>
	<p>Сусіди засвітили, дивляться, а висить ступа. Не чоловік, а ступа. А чоловік сидить у сінях в кутику. І встає, і всіх людей, котрі прийшли, кличе до хати, просить, аби посідали за стіл. Мав горівку і почав усіх гостити. Тоді при всіх людях розказав, що його жона труїла, а далі вішала. І сказав тому кавалірови, що помагав їй вішати:</p>
	<p>— Чи береш ти її?</p>
	<p>Той сказав:</p>
	<p>— Беру.</p>
	<p>— Як її береш, так уставайте з-за столу і йдіть. Забирай її, бо я з нею жити вже не буду.</p>
	<p>Прожила вона півроку з тим новим чоловіком, і щось вони ся посварили, і той її від себе прогнав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7 (1999). Як повісили ступу. СУС — . 9 січня 1988 р. Файкун Павло Петрович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
