<!--#include virtual="/-/inc/general__page_start.inc" -->
<title>Як жінка три рублі заробила ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жінка три рублі заробила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка три рублі заробила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка три рублі заробила <br><span class="article__headerDescription">Українська народна казка Гуцульщини</span></h1>
	<p>Оженився молодий хлопець. Іще були в него молоді тато й мама. І жиють вони разом. І тато додивився, що його невістка файна молодиця. Та й каже він тій молодиці так:</p>
	<p>— Як не будеш зо мною жити, нажену тебе звідси геть. Це господарство тобі не буде. А то великі багачі були.</p>
	<p>А вона засмутилася та й думає: «Що я скажу татові й мамі, чого маю тікати додому? Чоловік не б’є. Він скаже: «Не бив я її й не сварив». То чого ж я маю додому тікати?» Та й плаче. Куди йде, плаче. І їсти вже нічого не хоче. Чоловік каже:</p>
	<p>— Чого плачеш?</p>
	<p>— Ай, плачу.</p>
	<p>А мама таки каже:</p>
	<p>— Та ти мені скажи. Я жінка, ти жінка. Що є? Чи тобі щось син каже?</p>
	<p>— Ні, нічого.</p>
	<p>— Я не скажу нікому, — каже мама.</p>
	<p>— Ну, — каже, — як не скажете нікому, як заклинаєтеся, то я скажу. Тато казав, аби я з ним спала. Отак. А я що буду робити?</p>
	<p>— Ти знаєш що? Як казав, то скажи, що ти ввечір на подрю&nbsp;<sup>*</sup> підеш. Скажи йому, що коли тебе не буде в хаті, то най іде до тебе на подрю. Але ти підеш у комору, а я — на подрю. Отак. Я лиш ставлю в піч горшки, щоб він не пізнав, що я втекла.</p>
	<p>Вона наставила тих горшків. А невістка вийшла і заперлася в коморі. А та на подрю. Він подивився, вже нема нікого тут, жінка пішла по дрова: «Іду я на подрю». Пішов на подрю та й ліг зі своєю жінкою спати. А він гадав у темноті, що то невістка. Та й каже:</p>
	<p>— Йой, яка ти мені добра, яка ти мені файна! Відколи я вженився, не спав, як тепер. Як добре! Ти знаєш, — каже, — що? Я маю тут гроші, даю тобі три рублі. А як сіно продам, то й ще тобі дам.</p>
	<p>Та й уже все. Жінка зсунулася та й у хату, а він там лишився, лежить ще. Бо так з невісткою домовився, що вона піде борше додому. Жінка ввійшла в хату, а невістка в коморі. А в печі баняки позбігали, попригорало все.</p>
	<p>Входить старий ґазда в хату, а то повно диму. Погоріла їда, доки вони набувалися. Та й каже він:</p>
	<p>— А ти де була?</p>
	<p>— Я, — каже, — була, де була, а три рублі роздобула. Та й йому показує.</p>
	<p>—...Ти, — каже, — казав, що «сіно продам та й ще тобі дам». А цей у двері та й утік до мами свеї. Та й тоді розказали все синови, та й батько не йшов додому з тиждень. А в тиждень прийшов, бо зачали сміятися люди, що пішов від хати, та й зачали сваритися з ним. Та й вернувся він, та й мусів далі жити, як усі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> По́дря — горище над стайнею.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 19 листопада 2003 року Мазин Марія Ільківна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
