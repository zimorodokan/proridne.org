<!--#include virtual="/-/inc/general__page_start.inc" -->
<title>Суд у лісі ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Суд у лісі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Суд у лісі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Суд у лісі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Піймала лисиця зайця. Хотіла вже його з’їсти. А заєць був розумний й каже їй:</p>
	<p>— Ой, лисичко, не їж мене. Не можу я стати для тебе їжею. Пішли до лева судитися!</p>
	<p>Прийшли до лева. Заєць й каже йому:</p>
	<p>— Ой леве, могутній володарю! Лисиця хоче мене з’їсти, а я хочу жити. Розсуди нас, як скажеш так і буде.</p>
	<p>— Добре, — каже лев. — Я задам лисиці три загадки. Якщо вона їх відгадає, то з’їсть тебе. Якщо ні будеш жити. Ану скажи, хитрухо, що люди й звірі люблять понад усе на світі?</p>
	<p>Лисиця й каже:</p>
	<p>— Звісно, м’ясо.</p>
	<p>— Ні, ти помиляєшся, — докірливо сказав лев, — і звірі, і люди понад усе люблять життя. А що гостріше від ножа?</p>
	<p>— Ну це для мене дуже легка загадка, — відповіла гордо лисиця, — мої зуби.</p>
	<p>— Ні лисичко. Це думка розумної людини.</p>
	<p>Лисиця образилася. Адже їй дуже хотілося з’їсти зайця. Ось ще одна неправильна відповідь і вона зостанеться голодною.</p>
	<p>— Слухай тоді третю загадку. Що то: червоне, тепле, хто спить — збудить, всі йому раді?</p>
	<p>— Нарешті, нарешті, — зраділа лисиця, — тепер я вже вгадаю!</p>
	<p>І вона крикнула:</p>
	<p>— Це півень!</p>
	<p>— Ні, не так! Це сонечко на світанку, — сказав лев, — зайчику, щойно лисичка тобі подарувала життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>280 (7424). Суд у лісі. СУС —. Записала Чикчирна Діана 2009 року. Андрусяк Любомира Дмитрівна (1955). Дніпропетровська область, Апостолівський район, Нива Трудова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
