<!--#include virtual="/-/inc/general__page_start.inc" -->
<title>Як піп сповідав ☼ Українська народна казка ☼ Народна творчість</title>
<meta name="Description" content="Українська народна казка Покуття «Як піп сповідав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп сповідав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп сповідав <br><span class="article__headerDescription">Українська народна казка Покуття</span></h1>
	<p>Колись, п’ятдесят-шістдесят років тому, хто на селі знав, що таке годинник? Його міг мати тіко пан — кишеньковий, на ланцюжку в кишені. А діти, які ходили до школи, і поняття не мали, що то таке годинник.</p>
	<p>І в той час оден хлопець років дванадцяти найшов годинник. Хлопець послухав, що він так файно стукотить, і дуже втішився. І воно було добре, доки годинник був заведений, хлопчик слухав і радів. А коли завод скінчився, годинник перестав стукати, а хлопець не знав, як його завести, і засмутився. Узяв він катран, завив той годинник і поклав за острішок під хату, під солом’яну стріху.</p>
	<p>А раніше всі діти йшли до попа сповідатися. Прийшов на сповідь і той хлопець. А піп що буде в такої дитини питати? Що де вкрав, що де найшов. А хлопець каже:</p>
	<p>— Я найшов, отче, годинник. А піп питає:</p>
	<p>— А де той годинник? Хлопець каже:</p>
	<p>— Зав’язаний у катран, за хатою, за задніми дверми, за острішком.</p>
	<p>— Добре, змов собі п’ять раз «Отче наш» і п’ять раз «Богородицю-Діву». Як усі діти, так і ти.</p>
	<p>Хлопець пішов додому. Через деякий час він подивився до годинника, а годинника нема. «Ну, — думає, — більше я вже не піду сповідатися. Якщо піп украв годинник, то нема що говорити на сповіді правду».</p>
	<p>Пройшло багато років, хлопець уже став парубком, найшов собі дівчину, хоче женитися. А колись був такий закон: якщо не підеш висповідатися, то піп не звінчає, не дасть шлюбу, і він пішов до попа й каже:</p>
	<p>— Отче, я женитися хочу і хочу, аби ви мене висповідали. А піп питає:</p>
	<p>— А та дівчина де живе?</p>
	<p>— Отче, це вам не годинник, — каже парубок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 2 листопада 1986 року Козьмик Василь Тодорович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
