<!--#include virtual="/-/inc/general__page_start.inc" -->
<title>Собача служба ☼ Українська народна казка ☼ Народна творчість</title>
<meta name="Description" content="Українська народна казка Покуття «Собача служба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Собача служба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Собача служба <br><span class="article__headerDescription">Українська народна казка Покуття</span></h1>
	<p>Був багач і був бідний. Бідний з жінкою мали собі штири курочці. Зварить бідного жінка курям барабульки, а багач пустить пса, пес кури порозгонить і барабулі з’їсть. Іде бідний до багача та й каже: — Що ти спускаєш пса, коли я даю курям їсти? Каже йому багач:</p>
	<p>— Го, мій пес не хоче м’яса їсти, ні твої барабулі.</p>
	<p>На другий день знов зварила бабка барабульки, помняцкала і дала курям їсти. А бідний сів собі з ціпом під шіпочку. А багач пса знов спустив. Пес лиш до курей, а бідний ціпом мах і пса вбив. Та взяв за ногу і перекинув на той бік, до багача. Багач прибігає:</p>
	<p>— Що ти наробив?! За мого пса будеш сидіти.</p>
	<p>Впряг багач коні, поїхав у місто і заскаржив бідного, подав його до суду. Прийшов термін на суд багачеви й бідному. Зібрався бідний, іде на суд. А багач впряг коні і їде. Минає бідного й каже:</p>
	<p>— Посидиш тепер за мого пса. Приходять вони на суд, судия питається:</p>
	<p>— Ви вбили цему богачеви пса? Каже бідний:</p>
	<p>— Убив.</p>
	<p>— А за що ви вбили пса?</p>
	<p>— Їв від моїх курей барабулю.</p>
	<p>— А ви звертались куди-небудь до уряду? Ви скаржилися, що його пес їсть від ваших курей барабулю?</p>
	<p>— Нє, не звертався. Тільки казав йому самому, багачеви. А він мені сказав, що «мій собака й м’яса не їсть, не від твоїх курей барабулю».</p>
	<p>— Ви би були перший раз звернулися до уряду, повідомили, уряд був би його попередив за пса, і було би пропало, що ви вбили пса. А так будете сидіти.</p>
	<p>Каже багач:</p>
	<p>— Пане судия! Я не хочу, би він сидів. Най гавкає, та як мій пес гавкав.</p>
	<p>Судия сказав:</p>
	<p>— Він не може гавкати ніч і день.</p>
	<p>А багач:</p>
	<p>— Нє, тільки ніч. Вночі я сплю, а днину його треба було б годувати. Най дома їсть.</p>
	<p>Ну й нічого, погодився бідний гавкати. Розійшлися вони з суду. Багач минув бідного й поїхав. А бідний піше йде. Зима. Приходить бідний додому, питається його жінка:</p>
	<p>— Ну що, діду, виграв?</p>
	<p>— Програв, бабо. Тепер панське право. Буду гавкати, та як його пес гавкав.</p>
	<p>Зварила баба дідови борщику, дід зібрався у дрантивеньке, яке мав, і пішов до багача гавкати. У багача були під хатою такі прилавки, сів він на той прилавок та й гавкає. А в хаті багач розгорнений, в хаті тепло, жінка зварила багачеви вечерю, наварила м’яса. Багач зібрав ті кости в миску, виніс і висипав перед бідним.</p>
	<p>— Їж, — каже, — як мій пес їв.</p>
	<p>Бідний погавкав і раненько пішов додому. Баба зварила снідання, дід поснідав, виліз на піч та й гріється до вечора. А другого вечора знов гавкає. А мороз, мороз! Багач каже:</p>
	<p>— Погавкай кілька ночей, і так тебе трафить, як мого пса. Гавкає дід, і підійшли до него бідняки.</p>
	<p>— Діду, як би в цего багача з кошниці кукурудзи вкрасти? А дід каже:</p>
	<p>— Приходіть. Я буду гавкати, а ви носіть кукурудзи.</p>
	<p>Поносили злодії кукурудзи, а дід раненько пішов додому. Баба зварила снідання, дід попоїв, виліз на піч і гріється. Багач прибігає до бідного.</p>
	<p>— Мой, кукурудзи де з кошниці ділися? А бідний йому каже:</p>
	<p>— Де? А відки я знаю? Я гавкав. Ти чого не виходив з хати?</p>
	<p>— Е, мій пес, як хтось приходив до хати, бігав, дряпався до дверей, до вікна.</p>
	<p>— Ну, — каже бідний, — тепер і я буду дряпатися. Я не знав, що твій пес дряпався.</p>
	<p>На другий вечір пішов дід знов гавкати. А в багача були добрі коні. Каже дід тим самим, що крали кукурудзи:</p>
	<p>— Прийдіть заберіть коні.</p>
	<p>Прийшли вони вночі коней покрали. А бідний бігає навколо хати, до вікна дряпає, до дверей. А багач йому каже з хати:</p>
	<p>— Дряпайся, дряпайся. Кошниці кукурудзів уже нема. Ти хоч’, би я утворив двері, би ти ся загрів. Нема, нема.</p>
	<p>Раненько бідний пішов додому, а багач прибігає.</p>
	<p>— Коні де?! Бідний йому каже:</p>
	<p>— Я дряпався, навколо хати бігав. Ти чого не виходив?</p>
	<p>— Ну, тепер ти вже будеш сидіти. За мої коні й за кукурудзи. Коней нема, багач зібрався і вже піше йде в суд подавати. Подав його до суду, приходить з суду термін бідному й багачеви. Приходять вони на суд, обидва пішки йдуть. Каже судия:</p>
	<p>— Діду, ви виділи, як крали кукурудзи?</p>
	<p>— Видів.</p>
	<p>— А коней?</p>
	<p>— Тоже видів. Я дряпався, а він не виходив з хати.</p>
	<p>— Ну, тепер будете сидіти в тюрмі. Чому ви ґазді не сказали? А дід судиї каже:</p>
	<p>— А його пес йому казав, хто є коло хати? І сказав судия:</p>
	<p>— Ідіть додому і продовжуйте гавкати. А багач сказав:</p>
	<p>— Нє, я не хочу, щоб він далі гавкав. Так усе майно моє покрадуть. Так дід виграв і розв’язався з багачем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Задубрівці, Снятинського району, Івано-Франківської області 23 червня 1987 року Ткачук Ілля Михайлович (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Собача служба <br><span class="article__headerDescription">Українська народна казка Покуття</span></h1>
	<p>Було два сусіди — оден багатий, а другий бідний. У багатого дітей не було, а в бідного шестеро. Ім’я йому — Іван. Були в него на городі кукурудзи. Це вже була осінь. А в багатого сусіда був пес, називався Бобусь. Цей бідний Іван у багатого сусіди робив, і той йому дуже мало платив. І оба не в злагоді жили. Багач навмисно спускав пса, щоби той у бідного обламував шульки і носив до багача до сіней. Бідний сусід звернувся до багатого:</p>
	<p>— Присили пса, най мені кукурудзи не розтягає.</p>
	<p>А він ся з него насміяв і продовжував далі спускати пса. Входить Іван до хати і говорить жінці:</p>
	<p>— Завабмо пса до себе до сіней і вб’єм. Бо що інакше робити? Дивися, як він у нашім городі плюндрує кукурудзи.</p>
	<p>Порадилися, вбили пса і за пліт сусідови викинули. Рано сусід подивився — його пес убитий. Довго не думає, іде в повіт до суду. Суд присудив Іванови, щоби він за вбитого Бобуся пильнував маєток багача. І щоби це виконував, поки багач собі не викохає другого пса на місце вбитого. Ще й попередив Івана суд:</p>
	<p>— Якщо не будете виконувати то, що пес виконував, будете сидіти три роки в тюрмі.</p>
	<p>Кожного вечора ішов Іван до багача на подвір’я, сідав на загату і цілу ніч охороняв його майно. Як надійде хто з чужих, він усно не говорив, а лиш гавкав і дряпав у вікно — давав знати, що хтось іде.</p>
	<p>Посторожував він так місяць. Робиться холодно, бо пізня осінь. Жінка Івана вийшла надвір та й подивилася, як чоловік мерзне під багацькою хатою. А на другий день говорить до него:</p>
	<p>— Слухай, чоловіче, видко, твій ґазда не збирається пса купувати, щоб з тобою розв’язатися. А прийде зима, і ти замерзнеш під його хатою.</p>
	<p>— Порадь мене, жінко, що я мав би робити.</p>
	<p>— Як ти будеш виконувати то, що я тобі скажу, то розв’яжу тебе з твоєю собачою службою. На другому селі є гендлярі, що гендлюють кіньми. Я договорюся з ними, щоби вони в твого хазяїна вкрали коні.</p>
	<p>Злодії прийшли коні красти і зайшли до жінки порадитися, бо з ними зв’язана. Вона мала надзирати, коли багач приїде з поля.</p>
	<p>— Коли той сяде вечеряти, щоб ти тоді не гавкав, — сказала вона чоловікови. — Зачинай гавкати тоді, як злодії заберуть коні.</p>
	<p>Злодії вкрали коні і були вже за селом, а Іван зачав гавкати, виконувати то, що багачів Бобусь виконував. Сперся на вікно, дряпає по рамі, і «гав-гав; гав-гав!». Ґазда й каже:</p>
	<p>— Що, Іване, зголоднів? Зараз я наїмся і пущу тебе додому на вечерю.</p>
	<p>А жінка за плотом жде. Що з цего зараз буде? Ґазда повечеряв, виходить надвір іти до стайні т’худобі. А Іван ловить його за полу і тягне до стайні. Той подивився — нема коней. Ґазда зачав кричати:</p>
	<p>— Де коні?! А він:</p>
	<p>— Гав-гав! Гав-гав!</p>
	<p>І махнув рукою, в який бік повели злодії коні. Ґазда взлостився, що нічого не може від него довідатися, і кидається Івана душити. Жінка вискакує з-за плоту і лапає багача зверху. А Іван вирвався і втік.</p>
	<p>Рано збирається багач у повіт. Замельдував на постерунок. Жандарі привели Івана на суд. Суд вислухав багача, вислухав Івана і пішов на нараду. А після наради вичитали рішення:</p>
	<p>— Звільнити Івана. Він нічого не винен. Він виконував за Бобуся то, що йому присудили.</p>
	<p>І на цім кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Чортовець, Городенківського району, Івано-Франківської області 7 листопада 1987 року Сидорук Петро Васильович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
