<!--#include virtual="/-/inc/general__page_start.inc" -->
<title>Язиката Хвеська ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Язиката Хвеська» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Язиката Хвеська.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Язиката Хвеська <br><span class="article__headerDescription">Українська народна казка Кіровоградщини</span></h1>
	<p>Жили собі чоловік та жінка. Всі їм заздрили, бо гарна була в чоловіка жінка Хвеська. Але була ця Хвеська дуже язиката. Де що почує, зразу всім розтріпає язиком, ще й своє щось придумає.</p>
	<p>От одного разу поїхав її чоловік у поле орати та й виорав скарб. Узяв він цю знахідку та й думає: «Як же я додому цю знахідку принесу? Хвеська як дізнається, то всім розкаже. А пан може все те забрати».</p>
	<p>Пожурився бідолаха та й вирішив провчити свою язикату жінку. Коли прийшов додому, скарб сховав, а на другий день вирішив сходити на базар.</p>
	<p>Тільки сонце почало сходити, а чоловік вже там. Купив він чималу торбину бубликів, зайця застреленого. А йдучи додому, зайшов до річки, де стояв ятір, повний риби. Взяв чоловік ту рибу, а зайця в ятір поклав та опустив у річку. Рибу порозкидав у лісі під кущами, а бублики на деревах порозвішував. Після цього прийшов додому та й каже:</p>
	<p>— Ходімо, Хвесько, в ліс, може, риби назбираємо.</p>
	<p>Хвеська здивувалася, бо як можна в лісі рибу збирати. Проте пішла. Прийшли вони в ліс, а там і справді риба під кущами. Назбирали вони риби, натрусили бубликів з дерев. Хвеська і хрестилася з такого дива, і очі кулаками протирала. Тоді чоловік признався жінці, що він ще й гроші знайшов. Просив її про це нікому не казати.</p>
	<p>А на другий день пішов чоловік орати, а Хвеська — до куми. Розказала все чисто, що вона бачила, і про скарб не змовчала. Скоро вже все село знало про скарб. Куди не піде Хвеська — скрізь з неї сміються.</p>
	<p>Прийшла вона додому та й гірко заплакала. З тих пір вона перестала бути язикатою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>274 (8176). Язиката Хвеська. СУС 1381. Записав Кононенко Роман 2010 року. Масенко Віра Феодосіївна (1940). Кіровоградська область, Новоукраїнський район, Глодоси</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Язиката Хвеська <br><span class="article__headerDescription">Українська народна казка Чернігівщини</span></h1>
	<p>Жили дядько й тітка. Дядька звали Петро, а тітку — Хвеська. Хвеська була дома, а Петро в пана служив. Одного разу пан поїхав у гості, а Петра оставив хазяйнувати. Петро орав у полі і виорав скарб. Приніс додому та</p>
	<p>й каже Хвесьці:</p>
	<p>— Уже ми, Хвесько, не будемо бідні, бо я знайшов скарб. До новому року покупимо чоботи і ще щось. Ти тільки, Хвесько, нікому-нікому не кажи.</p>
	<p>— Ні, я нікому-нікому не буду казати, — каже Хвеська.</p>
	<p>Аж тут вона пішла по воду, стріла куму. Гомонять вони, гомонять, Хвеська й каже шепотом:</p>
	<p>— Ой кумонько, ми тепер не будемо бідними, бо Петро виорав скарб, дак ми покупимо і чоботи на святки, і ще дещо. Тільки ж ти нікому не кажи.</p>
	<p>А кума розказала кумі, а та ще другій кумі, і пішло по селу. Пішов Петро у город, накупив бубликів, повішав на вербі. Купив риби і порозкидав під кущем, а тоді купив зайця і положив його в ятер та й пішов додому. А тоді каже:</p>
	<p>— Хвесько, ходімо в город, може, щось купимо, побазаруємо.</p>
	<p>І пішли в город, а як дошли до верби, Петро Хвесьці й каже:</p>
	<p>— Хвесько, ти подивись, на вербі бублики ростуть.</p>
	<p>А Хвеська й каже:</p>
	<p>— Я і родилася, і хрестилася, а такого дива не бачила, щоб на вербі бублики росли.</p>
	<p>Ідуть далі, дак Петро й каже:</p>
	<p>— Ану, давай зайдемо до кущів, подивимось, чи там риба не приткнулася. Хвеська подивилася й каже:</p>
	<p>— Я й родилася, і хрестилась, а такого дива не бачила.</p>
	<p>Петро каже:</p>
	<p>— Ану, Хвесько, подивись, чи там у річці в ятері заєць не приткнувсь?</p>
	<p>Хвеська й каже:</p>
	<p>— Чого б він туди приткнувсь?</p>
	<p>Подивилась, аж там, правда, заєць у ятері. Тоді Хвеська й каже</p>
	<p>— Я й родилась, і хрестилась, але такого дива не бачила.</p>
	<p>А перед цим у селі в одного дядька було покрадено вулики з медом та</p>
	<p>ковбаси. Хвеська хоче вийти подивитися, а Петро й каже:</p>
	<p>— Та не дивись, то пана возять по селу, бо він покрав ковбаси та вулики з медом, дак його возять і б’ють ковбасами по морді. Але ти не дивись, не дивись.</p>
	<p>Вона й послухалась чоловіка.</p>
	<p>От прийшли вони додому з города, аж приїхав пан. А йому вже розказали, що Петро знайшов скарб. От пан його й визиває до себе та й питає:</p>
	<p>— Чи то правда, Петре, що ти скарб найшов?</p>
	<p>— Ні, що ви, я ніякого скарбу не находив.</p>
	<p>— Дак Хвеська казала, що ти знайшов скарб. Гукніть її й попитайте.</p>
	<p>Пан погукав Хвеську, а вона й каже:</p>
	<p>— Та це правда, пане, це правда!</p>
	<p>— А коли це було?</p>
	<p>— Та це тоді, пане, як вас по селу возили. Ой, я й не хочу казати, я й не хочу казати. Та це тоді, як ото, знаєте, пане, вас по селу возили та ковбасами били.</p>
	<p>Пан розсердився та й каже:</p>
	<p>— Виведіть її геть!</p>
	<p>А Петро тоді й каже:</p>
	<p>— Пане, оце ж бачите, яка у мене жінка.</p>
	<p>А після цього Петро з Хвеською стали жити, поживати та добра наживати. Тільки Хвеська більш нікому й нічого не розказувала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (4235). Язиката Хвеська. СУС 1381. Записано 2008 року. Риженко Ольга Мойсіївна (1929). Чернігівська область, Козелецький район, Чемер</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Язиката Хвеська <br><span class="article__headerDescription">Українська народна казка Чернігівщини</span></h1>
	<p>Жили собі молоді чоловік і жінка. Жінку звали Хвеською. Ну, така була язиката, що нічого не витерпить, не змовчить. Що чує, що знає, що треба і не треба — все розкаже людям.</p>
	<p>Одного разу в цьому селі пан загубив велику суму грошей. Став уже питати, хто знайшов ті гроші та ніхто не озивався. А Хвеська і знайшла гроші. Чоловік і каже:</p>
	<p>— Хоч ти ніде не пробалакайся. Бо як узнає пан, буде нам велике горе.</p>
	<p>— Ні, не пробалакаюсь.</p>
	<p>Пішла жінка по воду, а там кума була. Ну як кумі не похвалитися? Вона і каже:</p>
	<p>— Оце я тобі, кумо, скажу, тільки ти нікому не говори. Пан загубив гроші, а я й знайшла.</p>
	<p>Ну, а кума — кумі, а кума — кумі і пішло по селу. Дійшло до пана, що Язиката Хвеська (так її в селі називали) знайшла його гроші. Присилає посильних по Хвеську. Чоловік і каже:</p>
	<p>— Отепер тобі буде. Знатимеш, як ходить до пана.</p>
	<p>Вона рукою махнула і пішла. Прийшла до пана.</p>
	<p>— Правда, що ти знайшла гроші?</p>
	<p>— Знайшла.</p>
	<p>— А коли ж ти їх знайшла?</p>
	<p>— Як заміж ішла.</p>
	<p>— Нащо мені це здалося? Мені зараз.</p>
	<p>— Не брешу я. Гроші знайшла, а знайшла, як заміж ішла.</p>
	<p>Пан здивувався, подивився на неї, а вона й каже:</p>
	<p>— Не думайте, паночку, що я така дурна, як в селі кажуть. Я все знаю, що кущами риба водиться, у воді зайці плодяться, на вербі груші ростуть. Ось, я усе розказала, що знаю.</p>
	<p>Пан усміхнувся. Назвав її дурною та й одіслав назад. Вона приходить і каже:</p>
	<p>— Так і так я казала перед паном. Так, що тепер гроші будуть наші.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>150 (4008). Язиката Хвеська. СУС 1381. Записав Микола Зінчук 27 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
