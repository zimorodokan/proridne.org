<!--#include virtual="/-/inc/general__page_start.inc" -->
<title>Як Грицько жида обдурив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як Грицько жида обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Грицько жида обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Грицько жида обдурив <br><span class="article__headerDescription">Українська народна казка Гуцульщини</span></h1>
	<p>В одному селі жив бідний чоловік Грицько. Жив бідно, і захотілося йому перехитрити жида. Прийшов він до жида та й каже:</p>
	<p>— Купи в мене хату, бо для мене моя хата нещаслива. Я не можу в ній доробитися. А жид сказав:</p>
	<p>— Як я куплю твою хату, то в мене вона буде щаслива. Грицько заправив за хату таку ціну, що та хата стільки не варта була. Жид каже:</p>
	<p>— Я даю тобі ці гроші, бо в мене твоя хата буде щаслива. Ти своє нещастя забереш з собою, як підеш.</p>
	<p>Узяв Грицько в жида гроші, вийшов з хати та й нікуди не йде. Сидить під хатою. А жид каже:</p>
	<p>— Ти в мене взяв гроші, то чого ж ти тут сидиш?</p>
	<p>— А того сиджу, що ця хата тепер щаслива. Як же я від щасливої хати піду?</p>
	<p>Та й далі сидить. Жид каже:</p>
	<p>— То добре тобі сидіти, бо тепер літо. А як буде зима, що ти будеш робити? Ти ж мені ввійдеш у хату.</p>
	<p>— А ти би прогнав мене на мороз?</p>
	<p>І так він сидів, поки жид не виступив з хати. І стала хата для Грицька щасливою, бо й гроші взяв, і в свої хаті жив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 25 січня 1986 року Бендейчук Юрій Юрійович (народж. 1910)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
