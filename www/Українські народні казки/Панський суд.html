<!--#include virtual="/-/inc/general__page_start.inc" -->
<title>Панський суд ☼ Українська народна казка ☼ Народна творчість</title>
<meta name="Description" content="Українська народна казка Поділля «Панський суд» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Панський суд.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Панський суд <br><span class="article__headerDescription">Українська народна казка Поділля</span></h1>
	<p>Жили собі два брати: один багатий, а другий бідний. Прийшов до бідного дідок та й каже:</p>
	<p>— Йди, Іване, до пана, він землю дає.</p>
	<p>Пішов Іван. А пан йому каже:</p>
	<p>— Що за день виореш, то все твоє.</p>
	<p>Пішов Іван до брата волів просити. Брат дав, але сказав:</p>
	<p>— Дивись не позагонь.</p>
	<p>Цілий день орав Іван. Виорав великий лан. А ввечері приходить дідок, білий, як сніг, і питає Івана:</p>
	<p>— Що тобі лучче: щоб воли поздихали, чи щоб братового сина на двадцять років в москалі забрали?</p>
	<p>— Лучче хай воли поздихають, бо у брата один син. Через двадцять років він вже може його не побачити.</p>
	<p>Тоді відразу воли й поздихали. Веде брат брата на суд. А попові дуже інтересно було, як же брат брата на суд веде. Закликав обох до хати і каже:</p>
	<p>— Сядь, сядь там, Іване!</p>
	<p>Іван сів на ліжку, а там якраз попадя дитину сповила і спати положила. Іван сів і задушив дитину.</p>
	<p>Піп кричить:</p>
	<p>— Я думав ти добрий чоловік, Іване, а ти дивись що зробив.</p>
	<p>Вже вдвох ведуть Івана на суд. Як вони йшли, то циган застряг з конячкою у болоті, просить витягнути. Іван вчепився за хвоста тягнути і відірвав хвоста. Циган каже:</p>
	<p>— Не прощу, поведу на суд.</p>
	<p>От вже втрьох ведуть. А пан був за суддю. Підсудного вивели на галерію, а внизу зібралося багато євреїв. Іван подумав, що все одно засудять. Рішив плигнути звідти та вбитися. Плигнув і забив Рябіна. Євреї зловили його і знов на галерію. Вже четвертий суд буде.</p>
	<p>От виходить пан починає суд.</p>
	<p>— Розкажи, Іване, як ти позагонив братові воли?</p>
	<p>— Я цілий день орав, а ввечері прийшов дідок і питав, що мені лучче? Чи щоб воли поздихали, чи щоб братового сина, забрали на двадцять років в армію. То я сказав щоб воли поздихали, бо в брата один син. От вони й поздихали.</p>
	<p>Пан каже:</p>
	<p>— Я тобі віддаю воли, а сина на двадцять років в москалі забираю.</p>
	<p>Старший брат відразу каже:</p>
	<p>— Я тобі, Іване, прощаю, хай син тільки буде вдома.</p>
	<p>От вже один простив.</p>
	<p>— А ви що, батюшко, хочете з Івана? — питає пан.</p>
	<p>— Я просив його до хати, просив сісти на ліжку, а він сів і задушив дитину.</p>
	<p>— То знаєте, батюшко, хай іде ваша матушка до Івана, хай живе з ним, поки не родиться дитина.</p>
	<p>— Не хочу, — каже батюшка, — прощаю Івана.</p>
	<p>Вже другий простив.</p>
	<p>— А ти, цигане, що хочеш? — продовжує суддя.</p>
	<p>— Я просив витягнути мою кобилку з болота, Іван вчепився, відірвав хвоста, то що я йому подарую?</p>
	<p>— Дайте йому цю кобилку, хай їздить на ній, поки хвіст не відросте.</p>
	<p>— Нє, — каже циган, — не дам.</p>
	<p>От і третій простив.</p>
	<p>— А ви, євреї, що хочете з Івана?</p>
	<p>— Він плигнув з галерії і забив нам Рабіна.</p>
	<p>— То ви вилазьте на галерію, плигніть на Івана та й заб’єте його.</p>
	<p>— Ми цибати не будемо звідти.</p>
	<p>— Йди, Іване, бери пшеницю, коней в мене і засій поле.</p>
	<p>Пішов Іван, запряг коні, набрав пшениці і засіяв поле. Став жити-поживати, і коло землі працювати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68 (6022). Панський суд. СУС 1534. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
