<!--#include virtual="/-/inc/general__page_start.inc" -->
<title>Про Івася та Оленку ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Івася та Оленку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івася та Оленку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івася та Оленку <br><span class="article__headerDescription">Українська народна казка Полтавщини</span></h1>
	<p>Не за наших часів й не за нашої пам’яті, зате в нашій стороні й за пам’яті наших бабів та дідів, у славному селі Вороньки жила дівчина Олена та така гарна була, що й сказати не можна. Багато славних парубків задивлялося на дівчину та до душі Оленці припав красень Івась Деркач. Що то за парубок був! Кращого за нього в усьому світі не було. А що ж не сліпий був, то теж Оленку вподобав. Здавалося б, щасливій долі молодих ніщо не заважало. Олена та Івась готувалися до весілля, мріяли прожити свій вік у злагоді та любові, серед розкішної природи рідного села, оточеного прадавнім лісом та серед добрих та щирих душею односельців.</p>
	<p>Та не так сталось, як їм гадалось. В тому лісі прадавньому жив лісник, в селі його всі називали Заливаєм. Чому його так називали, ніхто не знав, хоч всі пам’ятали, що й діда й прадіда лісника цього теж так люди звали. А ще кожен в селі знав, що Заливай добре знається на травах і зла людям не робить, а навпаки — лікує хворих, допомагає порадою, коли в господарстві біда якась трапиться. Тож стежина в Дубину (так звалося місце серед лісу, де жив лісник) ніколи травою не заростала. І була в травозная красуня-дочка на ім’я Катерина. Як дивна квітка лісова, ніжна та тендітна була вона.</p>
	<p>Лісник плекав, леліяв своє єдине дитя, оберігав від всього недоброго та лихого і з острахом чекав того часу, коли юне серце красуні розквітне коханням, бо ж добре розумів, що залишиться самотнім серед милих серцю велетнів-дубів. Та не знав Заливай, що біда не за горами, й в серці доньки живе мрія про вродливого парубка, якого бачила уві сні.</p>
	<p>Якось однієї весняної днини лісник з дочкою вирушили в село, на ярмарок. І саме там мрійливий погляд лісної красуні вихопив з натовпу вродливе, чорноброве і вже таке омріяне й кохане, парубоче обличчя.</p>
	<p>— Це ж він...Таточку, він, — прошепотіли усміхнені дівочі вуста і враз побіліли.</p>
	<p>Бо ж погляд веселих карих очей парубка був звернений до іншої — вродливішої, щасливішої. З тих пір в серці Катрусі оселилася туга, бо ж сільські подруги розповіли їй, що Івась і Олена незабаром мають побратися. Старий батько не знав, що й думати: дочка марніла, гинула на його очах, а він не міг нічим зарадити тому лихові, що гнітило його дитя. І ось одного дня дочка звернулася до батька з такими словами:</p>
	<p>— Таточку, ріднесенький, ти допомагаєш людям в біді, то ж зарадь і моїй. Немає життя мені без Івася, світ не милий без його кохання. Приготуй зілля, що допоможе мені привернути до себе його, щоб не бачив він нікого й нічого, окрім мене.</p>
	<p>— Доню моя люба, схаменись, чи ж то можна таке лихо людям робити? Івась</p>
	<p>кохає іншу, чи ж будеш ти щаслива, коли одурманиш його зіллям, розлучиш з коханою? Не можна на чужому нещасті своє щастя збудувати, — сказав, як відрізав, мудрий травознай.</p>
	<p>Та Катерина, наче розум втратила від того кохання і вирішила: «Будь, що буде, а Івася нікому не віддам».</p>
	<p>І ось настало свято Івана Купала, дівчата стрибали через яскраве вогнище, пускали вінки за течією, гадаючи про свою долю. А лісникова Катря прудко бігла вглиб лісу, в надії знайти чарівну квітку папороті. Знала: знайде, Івась її буде! І собі на лихо знайшла, зірвала, і хоч чула позаду жалібні голоси батька, давно померлої матері, що просили її про допомогу, страшні зойки та крики людські й нелюдські, не оглянулася. Добре знала, що тоді втратить не тільки надію на омріяне щастя, а й своє життя.</p>
	<p>Кохання до Івася вивело її з моторошного купальського лісу. Цвіт папороті приніс Катрусі щастя, але забрав його у красуні Олени, бо ж перед самим весіллям Івась нестямно закохався в іншу — лісникову дочку. Мов примара бродила Олена щодня по лісі, сподіваючись хоч здалеку побачити щасливу суперницю, яка тепер ні на хвилину не розлучалася з її Івасем. От одного разу, в лісових хащах і зустрів її старий Заливай.</p>
	<p>— Знаю, дочко, чого світом нудиш. Давно хотів побачити тебе, бо знаю, чим</p>
	<p>зарадити твоїй біді. Хоч і дочка мені Катерина, єдина, люба дитина, але гірко мені, що щастя її неправдиве й до добра не доведе.</p>
	<p>З цими словами лісник дав дівчині маленьку пляшечку з темною рідиною і пояснив, що вона повинна зуміти напоїти Івася цим настоєм і він знову буде з нею. Олена зробила все, як радив старий, і Івась повернувся до неї, навіть не пам’ятаючи про свою вимушену зраду. Вони одружилися і оселилися на горі з якої видно не тільки половину села, а й той праліс, що з нього прийшло лихо в їх життя. На цій горі, що зветься й донині Деркачевою, вони посадили багато берізок, що своєю тендітною, ніжною красою нагадували їм про палку лісову красуню, яка не змогла зрозуміти мудрості батькового вчинку і вирішила прожити своє життя в хащах поблизу лісового озера, що з того часу зветься Катренковим. А ще зі своєї гори, вкритої березовим гаєм, Івась та Оленка Деркачі все своє життя бачили білобоку, ошатну хатину в якій, після ганебного вчинку дочки, покинувши дубів-велетнів, поселився, добрий, мудрий, дідусь-травознай Заливай, що до кінця свого життя зігрівав людські душі теплом свого серця.</p>
	<p>Коли не вірите в цю казку, завітайте на Деркачеву гору, запитайте в струнких берізок. Коли вони захочуть, то обов’язково все вам розкажуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>189 (7098). Про Івася та Оленку. СУС-. Записала Ботченко Ірина 2009 року. Масась Т. Т. (1923). Полтавська область, Чорнухинський район, Вороньки Чорнухинський район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
