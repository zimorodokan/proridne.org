<!--#include virtual="/-/inc/general__page_start.inc" -->
<title>Казка матінки-природи ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Казка матінки-природи» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Казка матінки-природи.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Казка матінки-природи <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У чарівному світі матінки-природи жила-була собі зима — єдина донька мороза. Все своє багатство віддав мороз любій доньці, а вийшла лише жменя срібла. Засмутилася зима. Як їй сподобатися людям? Почала виробляти з різними візерунками зірочки тоненькі, легенькі. І стали вони сніжинками.</p>
	<p>Підкинула зима їх до неба і закружляли вони в легкому танку. Все навколо змінилося, земля вкрилася білим пухом. Дихнула зима на дерева і вони вкрилися гірляндами інею. Під стріхами повісила стрімкі бурульки, блискучі, мов намисто. А коли почала малювати на вікнах візерунки, то відчула себе щасливою і вирішила віддати людям усе, що мала. Але біла фарба мало змінила життя людей.</p>
	<p>Тоді вона підмішала до неї жменю срібла і все заблищало, мов у казці. Люди були зачаровані красою, яку їм подарувала зима. Але й цього було замало! І звернулася матінка-зима за допомогою до доньок сонця, старшої — осені, середньої — літа, молодшої—весни.</p>
	<p>Першою полинула на зустріч зимі вічно молода і дуже гарна донька сонця — весна. Ніжні квіти, голубі й білі проліски, буйно-зелене вбрання землі, блакитне небо принесла вона людям.</p>
	<p>Через три місяці залишила батьківський дім й друга донька — літо. Подарував їй батько вічну красу. Й принесла вона людям дзвінкі галявини, квітучі долини, медяний запах цвіту, говірке жито, лагідне тепло річок та морів.</p>
	<p>Нарешті батьківський дім залишила старша донька осінь. І віддав сонце їй все своє багатство — золото. Не скупилася осінь, була щедрою і люди полюбили її.</p>
	<p>Закохалися люди в жовті клени, золоті берези, соковиті плоди, прозорі павутинки бабиного літа. Але люди швидко стомилися від тяжкої й виснажливої роботи й знову запросили до себе в гості чарівницю зиму.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (5317). Казка матінки-природи. СУС —, новотвір. Записано 2008 року. Кучеренко Раїса Миколаївна (1956). Черкаська область, Черкаський район, Хацьки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
