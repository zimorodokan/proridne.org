<!--#include virtual="/-/inc/general__page_start.inc" -->
<title>Данило-чарівник ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Данило-чарівник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Данило-чарівник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Данило-чарівник <br><span class="article__headerDescription">Українська народна казка Гуцульщини</span></h1>
	<p>Був собі один господар. Він мав молоду жінку. І до тої жінки залицявся дяк. Жінка чоловікови водно каже: — Я така, чоловіче, слаба, що нічого не годна робити. А люде кажуть:</p>
	<p>— Даниле, вона маркірує. Вона любиться з дяком.</p>
	<p>А він не хоче того навіть знати й чути. Думає: «То брехня». Але подумав і рішив сам подивитися. «Я сам це мушу видіти». Та й сказав свої жінці:</p>
	<p>— Тобі є лікарство коло такого й такого корча. Аби-с там стояла, і тобі за корчем буде голос казати, що маєш робити.</p>
	<p>— А відки ти це знаєш?</p>
	<p>— Я чарівник.</p>
	<p>Жінка пішла під той корч, а чоловік її уже за тим корчем сидів. Вона прийшла та й не питає за ліки, а питає:</p>
	<p>— Є тут хтось?</p>
	<p>А чоловік зміненим голосом каже:</p>
	<p>— Є.</p>
	<p>Вона питається:</p>
	<p>— Чи ви би так не зробили, щоб мій чоловік умер? А Данило з-за корча каже:</p>
	<p>— Умре твій чоловік. Але ти вбий вепря та й доста давай йому м’яса. Та й щоби варила йому чорні кури та й жовті яйця. Як він буде того доста їсти, то не буде видіти і оглухне. І з того вмре.</p>
	<p>Прийшла вона додому та й каже чоловікови:</p>
	<p>— Треба зарізати цего вепря, би я добре тобі їсти варила.</p>
	<p>Та й зарізали вепря, та й годує вона його м’ясом. І старае йому жовті яйця, ріже чорні кури. Він це їв і зробився фест грубий і здоровий. Та й каже одного разу жінці:</p>
	<p>— Я вже нічого не вижу і нічого не чую.</p>
	<p>Вона вже має собі фрай. Кличе свого любка дяка до хати. Та й махають Данилови перед очима, хотять знати, чи він видить, чи ні. Пробують його. А він нічого не струхається. Кричать йому коло вуха, а він ніби не чує.</p>
	<p>Та й сидять жінка з дяком. П’ють, їдять, набуваються. А він пішов до сіней та взяв доброго бука. Та як увійшов з буком, та як зачав їх обох гаратати. І розігнав їх Данило-чарівник. Та й жінка вже не «слабувала».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 11 квітня 1983 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
