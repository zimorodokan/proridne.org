<!--#include virtual="/-/inc/general__page_start.inc" -->
<title>Про телицю та пана ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про телицю та пана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про телицю та пана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про телицю та пана <br><span class="article__headerDescription">Українська народна казка Полтавщини</span></h1>
	<p>Колись давно їхав я до торгу продавати телицю. Їду та їду, коли зустрівся мені пан та й питає:</p>
	<p>— Куди ведеш телицю, чоловіче?</p>
	<p>— До торгу,— кажу.</p>
	<p>Давай мене пан прохати, щоб я продав йому телицю, мабуть, полюбилась йому моя телиця. Я не віддаю. Коли це пан пнеться прямо силоміць узяти телицю, вже вхопив її за роги, хотів вести до себе, а я тоді хап її мерщій за хвіст та й держусь, не пускаю. Пан шморгнув телицю, щоб ішла, а вона як смикнеться геть, із рук вирвалась та й побігла, а хвіст зостався у мене.</p>
	<p>— Запам’ятай же собі, пане, сю телицю,— кажу йому і з тим повернувсь додому. От на другий день беру долото і сокиру і пішов до того ж таки пана і питаю, чи не треба йому теслі.</p>
	<p>— Треба,— каже.</p>
	<p>І повів мене у ліс рубати дрова. От зрубав я дуба, розколов трохи долотом та й кажу панові.</p>
	<p>— Попробуй, пане, який теплий дуб усередині.</p>
	<p>А пан і заложив руку в розколину пробувати, а я мерщій висмикнув долото і прищикнув там панову руку. Тоді я вийняв з-за пазухи телицин хвіст і давай поганяти ним пана. Ніде було діватись панові, треба відкуплятись. Дав він мені грошей за телицю, скільки слід.</p>
	<p>— Оце тобі, пане, за телицю,— кажу йому.</p>
	<p>Розщепив знову дуба, випустив панську руку і пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>199 (4868). Про телицю та пана. СУС —. Записано 2008 року. Пелих Олександр Васильович (1929). Полтавська область, Оржицький район, Великоселедецьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
