<!--#include virtual="/-/inc/general__page_start.inc" -->
<title>Три зернятка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Три зернятка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три зернятка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три зернятка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це за царя Панька, як була земля тонка. Коли її брали у жменьку, то було видно дірку кругленьку.</p>
	<p>Жили тоді в одному селі чоловік та жінка. Добре їм велося, бо своє поле мали, а на господарстві — конячку та корівку. Та не дурно їм те добро дісталося: обоє роботящі були. От тільки була у них одна біда: дітей не було.</p>
	<p>Ось одного разу пішла жінка до ворожки, понесла їй молока, яєць, полотна. Та старенька тільки прошамкотіла:</p>
	<p>— Що перше побачиш на дорозі, те й з’їж!</p>
	<p>Зчудувалася жінка, аж розсердилася, махнула рукою та й пішла. Тільки-но відійшла, а їй під ноги хрусь — горішок! З’їла його жінка.</p>
	<p>От пройшло скільки-то врем’я народилася у жінки дівчинка. Так і назвали її Оришкою, бо з горішка.</p>
	<p>Виросла дівчина чорнобровою, білолицею, працьовитою. От була Орися в полі, коли бачить летить голуб, а за ним — яструб. Наздогнав голуба та й б’є. Орися схопила палку і відігнала яструба, а зраненого голуба взяла та й почала вихожувати.</p>
	<p>Пройшло трохи часу. Їхав селом старий панич, побачив Орисю і полюбилася вона йому. Надумав панич вкрасти дівчину у батьків. Наказав слугам викрасти її та завезти у лісову хатину.</p>
	<p>Сидить Орися у хаті й плаче. Коли чує: тук-тук. Дивиться, а то її голуб. Залетів він через віконце, а в дзьобі три зернятка. Зрозуміла Орися, що зернята не прості. Кинула одне — двері й розкрилися. Дівчина взяла голуба, кинулась у двері і побігла.</p>
	<p>Коли чує: туп-туп! Оглянулася, а то пан і його слуги біжать. Кинула Орися друге зернятко і враз виросла колюча шипшина. Дівчина побігла далі, а пан і слуги довго лізли через кущі, подряпалися так, що не дай Боже!</p>
	<p>Знову пан і слуги наздоганяють Орисю. Кинула дівчина третє зернятко і поріс червоний мак. Та такий, що пан і слуги до нього, а він їх вогнем палить. Попечені кинулись переслідувачі далі за Орисею. Ось-ось наздоженуть.</p>
	<p>З усіх ніг біжить Орися. Ось і село вже близько. Уже й дзвони дзвонять на утреню. Та знесилилась дівчина і схопили її слуги. Раптом, як випурхне голуб із рук Орисі, впав на землю і став парубком. І здивувалися пан і слуги, так і остовпіли навіки.</p>
	<p>— Орисю, ти не голуба врятувала, ти мене вирятувала з рук злого чаклуна, — сказав хлопець, — сьогодні із дзвонами скінчилося моє закляття.</p>
	<p>Повернулася Орися із парубком додому, побралися вони та жили довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59 (7210). Три зернятка. СУС 313Н*. Записала Тягур Світлана 2009 року. Поляков Олег Петрович (1955). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
