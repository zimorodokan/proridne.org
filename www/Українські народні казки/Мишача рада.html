<!--#include virtual="/-/inc/general__page_start.inc" -->
<title>Мишача рада ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Мишача рада» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мишача рада.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мишача рада <br><span class="article__headerDescription">Українська народна казка про тварин</span></h1>
	<p>В одній хаті здох котик. Між мишами настала велика радість, бо гадали, що вже тепер безпечніші будуть.</p>
	<p>Не довго тішились — ґаздиня придбала собі другого. Сей зараз забрався до мишей; що котру зловить — зараз удушить. Настав великий переполох між мишами. «Новий кіт! Новий кіт! — закричали гуртом. — Треба його конче позбутись, бо ні одна не останесь живою». — «Але як стратити його?» — закричали одні. «Я пораджу, — сказала маленька. — Прив’яжім йому до шийки дзвіночок, тогді здалека будемо чути, як він біжить; от і поутікаємо». — «Дуже добра рада», — сказали другі і почали з утіхи скакати. «Але котра завісить котикові дзвіночок на шиї?» — спитала одна мишка.</p>
	<p>Усі поглянули одна на другу і замовкли; не найшлась така відважна. А кіт тимчасом як ходив, так і ходить без дзвіночка та ловить миші одну по одній.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Мишача рада. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Дзвінок. Письмо ілюстроване для дітей і молоді, Львів, 1890—1913., 1890, ч. 16, стор. 123. Паралелі: Молода Україна. Часопис для дітей старшого й меншого віку. К., 1908—1914., 1914, № 1, стор. 25—26; Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 241—242; Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 221.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Мишача рада <br><span class="article__headerDescription">Українська народна казка Полтавщини</span></h1>
	<p>Зібрались раз миші і почали гомоніти, що таки треба щось думати з тим котом, бо далі вже витримати не можна! Відколи господиня стала зачиняти його в хаті та в коморі, настало чисте горе. То того, то другого в мишачій громаді не дорахуєшся! Та ще ж таки проклятий той кіт, аби ж нападав так, щоб заздалегідь було чути, а то ж підкрадається так тихесенько, що й не чуть, та й заляже десь у закамарку щільненько. Що його й не побачиш! А сам же, звісно, і вночі бачити! Тільки загляне якесь мишеня — скак і вихопив своїми пазурами.</p>
	<p>— Ну, що ж його зробити? — міркують миші далі.</p>
	<p>Одні кажуть:</p>
	<p>— Отруїти.</p>
	<p>— Так як же ти його отруїш? — кажуть інші. — Отрути, яку господиня з ласки своєї для нас порозкладала, він не їсть. Десь-то знає, проклятий, що воно таке, а іншої отрути в нас нема.</p>
	<p>Дехто каже:</p>
	<p>— Застрелити його!</p>
	<p>А на це інші:</p>
	<p>— Як? Чим? Нема ж у нас такої зброї.</p>
	<p>Аж тут обізвалася одна миша:</p>
	<p>— Знаєте що, друзі? Давайте ми йому почепимо на шию дзвіночок, то хоч будемо чути, як він наближається. Та й будемо так остерігаться! А дзвіночок ось є тут у коморі коло кінської збруї. Малесенькі такі дзвіночки, та голосні дуже! Можна одгризти одного й понести!</p>
	<p>— От розумно придумано! — загукали інші миші. — Ну, та й дотепно ж! Отже, там і зробим.</p>
	<p>Навтішались миші тією вигадкою, а потім кажуть:</p>
	<p>— Ну, добре. Дзвіночок, то дзвіночок! І одгризти його не штука. А хто його котові на шию повісить? Еге, хто ж повісить?</p>
	<p>Дивляться миші одна на другу, ніхто не озивається. Далі й розходитись почали, посумувавши.</p>
	<p>А та мишка, що порадила ту штуку з дзвіночком, вже й давно втекла. Отож-то й воно! Радити не штука, а самому діяти супроти лиха, то інша річ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>161 (7070). Мишача рада. СУС-113 Е*. Записав Сокол Сергій Анатолійович 2009 року. Сокіл Галина Вікторівна. Полтавська область, Чорнухинський район, Луговики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
