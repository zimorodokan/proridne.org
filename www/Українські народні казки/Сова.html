<!--#include virtual="/-/inc/general__page_start.inc" -->
<title>Сова ☼ Українська народна казка ☼ Народна творчість</title>
<meta name="Description" content="Українська народна казка Поділля «Сова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сова <br><span class="article__headerDescription">Українська народна казка Поділля</span></h1>
	<p>Сидить дід і чай п’є, не простий чай, а молоком забілений. Летить сова і каже:</p>
	<p>— Добрий день, друже!</p>
	<p>А дід аж злякався і думає: «Хто це так до мене гукає?» Аж дивиться, а це сова. А вона до нього:</p>
	<p>— Як поживаєш, друже?</p>
	<p>Дід як крикне:</p>
	<p>— Який я тобі друг? Ти сова, очі як кулаки, вуха як вараниці, а дзьоб ніби закручений кулак. Іди від мене, а то зараз пущу собаку Пірата і залишишся без хвоста!</p>
	<p>Сова образилася дуже і сказала дідові:</p>
	<p>— Ну почекай, ти ще пожалкуєш.</p>
	<p>Минула весна, настало літо. Багато квітів, ростуть на городах огірки, помідори гарбузи, цвіте картопля. Дід і баба радіють, будуть мати добрий урожай, все в них буде.</p>
	<p>Але якось ввечері дід п’є чай, не простий, а молоком забілений, прилетіла сорока і кричить:</p>
	<p>— Діду, чого ти сидиш, в тебе на городі миші весілля роблять!</p>
	<p>Дід як закричав:</p>
	<p>— Не може цього бути!</p>
	<p>Покинув чай пити і побіг на поле подивитися. Боже, а там під корчами повно мишей в майках і в трусах танцюють скачуть, поламали вудиння, понапорпували багато землі, квітки картоплі зів’яли поламані. Дід сів на межі і плаче. Але прилітає сова і каже:</p>
	<p>— Ну що, діду, я правду тобі казала?</p>
	<p>А дід їй:</p>
	<p>— Совушко поможи мені, рятуй овочі, картопельку, бо я зимою голодний буду з бабою і помру.</p>
	<p>Сова каже:</p>
	<p>— Добре, я зараз покличу своїх родичів і сусідів.</p>
	<p>Полетіла до лісу і з лісу прилетіли багато сов і почали мишей ловити. Та за хвоста, та за вухо, та за ногу і у відро, в тачку. Завезли до яру і закопали, щоб не смерділи. Дід подякував всім совам, всім пташкам за допомогу і помаленьку пішов додому втішити бабку, що картопельку, огірки, помідори врятували від мишей.</p>
	<p>Відтоді дід як побачить сову, зупиниться зніме шапку і скаже:</p>
	<p>— Здрастуй, совушко, моя красуня, як живеш, як твої дітки, може, чим тобі допомогти?</p>
	<p>З того часу дід і сова великі друзі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>148 (6405). Сова. СУС —. Записано 2009 року. Кононюк Степан Венедиктович (1924). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
