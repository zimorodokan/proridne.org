<!--#include virtual="/-/inc/general__page_start.inc" -->
<title>Як Іван у пана служив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Іван у пана служив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван у пана служив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван у пана служив <br><span class="article__headerDescription">Українська народна казка Бойківщини</span></h1>
	<p>Був батько і мав трьох синів: два були мудріші, а один дурніший. Посилає їх батько у світ шукати собі кращого життя і дає кожному по талантови: старшому, молодшому і наймолодшому. Ті старші були мудріші — забрали свої таланти й понесли. А дурний Іван узяв та закопав свій талант у землю, під підвалину, аби мав батькови дати, як батько прийде з роботи.</p>
	<p>Пішли вони працювати. Старший брат найшов собі п’ять талантів: талант коваля, слюсаря, тесляра і ще когось там. А другий тоже найшов собі кусень хліба. А Іван попав до пана худобу пасти, і каже йому пан:</p>
	<p>— Слухай, як ти будеш на мене злоститися, то я тобі буду дерти ремінь з плечей.</p>
	<p>А він витягає ножик та й показує.</p>
	<p>— Та й я маю ножик, то і я можу дерти, як ти будеш злоститися. Погодилися вони, приганяє Іван худобу — Іванови їсти не дають. Питається пан Івана:</p>
	<p>— Ти злостишся? А Іван каже:</p>
	<p>— Нє. А ти, пане, не злостишся?</p>
	<p>— І я нє.</p>
	<p>Та й далі пастушив Іван. А там був ярмарок, і люди йшли на ярмарок. А Іван їх питає:</p>
	<p>— Хто хоче в мене якусь худобу купити?</p>
	<p>Та й попродав худобу людям. Одну корову загнав в озеро, а другій урубав хвіст та й всадив тій у писок, та — так худобу й понищив. Приходить пан, а він питає:</p>
	<p>— Пане, ти на мене не злостишся?</p>
	<p>— Чого?</p>
	<p>— Бо худоба худобу поїла.</p>
	<p>— Та не може бути. Ходи покажи.</p>
	<p>Приходить пан, дивиться: корова в озері, хвіст у зубах.</p>
	<p>— Ти, — каже, — пане, злостишся?</p>
	<p>— Ні, не злощуся.</p>
	<p>— Раз ти не злостишся, то й я не злощуся. У тебе для мене роботи вже нема, і я з тобою розстаюся, йду собі додому, а ти ґаздуй далі.</p>
	<p>Та й пішов Іван.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Спас, Рожнятівського району, Івано-Франківської області 29 жовтня 1994 року Медвідь Михайло Петрович (1927 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
