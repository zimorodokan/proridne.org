<!--#include virtual="/-/inc/general__page_start.inc" -->
<title>Про нерозумного чоловіка ☼ Українська народна казка ☼ Народна творчість</title>
<meta name="Description" content="Українська народна казка Буковини «Про нерозумного чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про нерозумного чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про нерозумного чоловіка <br><span class="article__headerDescription">Українська народна казка Буковини</span></h1>
	<p>Пішла жінка на обід, а чоловік лишився дома. Вона йому сказала:</p>
	<p>— Дивися, як гуски повстають з гнізд, то поклади їх назад на гнізда, бо вони можуть сісти і дві на їдно гніздо. Понагодовував гусок, а вони тиснуться дві на їдно гніздо. Він їх токмачи, токмачи по гніздах, а вони далі тиснуться на їдно гніздо. А він як піймив одну гуску за шию та як тріснув об землю. Та й убив гуску.</p>
	<p>Узяв він ту гуску оскуб, вимастився в деготь і викачався в то пір’я. Жінка приходи з обіду — гуска обскубана посеред хати. Що це таке? Глип, а він на гнізді, укачаний в пір’я. Вона:</p>
	<p>— Що з тобою? А він:</p>
	<p>— Ге-ге-ге!</p>
	<p>Злякалася жінка і почала плакати. Та й пішла до свого тата і його брата.</p>
	<p>— Ідіть, — каже, — бо щось з Танасієм зробилося. Вмастився в пір’я. Я до него говорю, а він гегає.</p>
	<p>Тато прийшов та його палицею. А він каже:</p>
	<p>— Станьте, не бийте, я вам усе скажу. Я клав гуску на гніздо, а вона не хотіла сідати. То я її вбив. Та шкода мені було яєць, то я вбрався в пір’я та й хочу висидіти яйця.</p>
	<p>Зігнали вони його з тих яєць.</p>
	<p>Після того жінка наскладала курячих яєць, поклала йому в бесаги і післала його на ярмарок, щоб він ті яйця продав. А він яйця продав і гроші програв у те крутильце, що крутиться і стає на номер. (Як я була молода, то сто рублів на тім крутильці прокрутила.) Приходи він додому, а вона питає:</p>
	<p>— Продав яйця?</p>
	<p>— Продав.</p>
	<p>— А гроші де?</p>
	<p>А він свище і руками крути. Жінка думала, що він удурів. Пішла до його брата та й каже:</p>
	<p>— Ідіть — бо, відай, Танасій вдурів. Брат приходи та й питає:</p>
	<p>— Що з тобою? Ти був на ярмарку?</p>
	<p>— Був.</p>
	<p>— Продав яйця?</p>
	<p>— Продав.</p>
	<p>— А гроші де?</p>
	<p>А він знову свище й крути рукою.</p>
	<p>— Ага, — сказав брат, — то він гроші програв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 13 серпня 1985 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
