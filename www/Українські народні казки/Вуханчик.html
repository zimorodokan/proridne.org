<!--#include virtual="/-/inc/general__page_start.inc" -->
<title>Вуханчик ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Вуханчик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вуханчик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вуханчик <br><span class="article__headerDescription">Українська народна казка Бойківщини</span></h1>
	<p>Край лісу на полянці жила собі заяча сім’я: заєць, зайчиха і малий зайчик Вуханчик. Мали вони хатку, коло хатки мали городчик. Там були грядки з морквою, корчики яприни і корчини порічок. І мали зайчики такий лук, що стріляли з нього малими морквинами в сороки, ворони, щоби вони їм не нищили город.</p>
	<p>Одного разу зібралися старий заєць з зайчихою на ярмарок купити малому Вуханчикови чобітки. А самого Вуханчика лишили дома. І дали йому лук і пару морквин, аби не понищили ворони-такоброни і сороки крутохвості грядок. А малий Вуханчик вискочив через вікно і вистріляв усі морквини. А тоді вимкнув велику моркву і стрілив через річку в ліс. І попав вовкови в черево. Вовк як розлютився на нього!</p>
	<p>— Ти вухатий! Ти куцохвостий! — почав кричати. — Я тебе зараз їз’їм.</p>
	<p>І кинувся вовк до Вуханчика. Вуханчик до вікна, а не може підскочити. А синички злетіли з дерева і сіли на вікно.</p>
	<p>— Вуханчику, підскакуй, ми тобі допоможемо!</p>
	<p>Зайчик підскочив до вікна, і вони його порятували. І скочив він до хатки, і запер вікно. Вовк до дверей, до вікна — закрито. І нічого Вуханчикови не зробив.</p>
	<p>Старий заєць і зайчиха вернулися з ярмарку і принесли Вуханчикови чобітки. Та й дала зайчиха малому Вуханчикови медівничок.</p>
	<p>— На тобі медівничок. За тото, що пильнував грядок.</p>
	<p>А малий зайчик розплакався та й каже:</p>
	<p>— А я неслухняний.</p>
	<p>І плаче, і лапками втирає сльози, і розказує, що з ним було. І каже:</p>
	<p>— Я медівничок дам синичкам. За то, що вони мене врятували.</p>
	<p>А зайчик каже:</p>
	<p>— На тобі другий медіваничок. За то, що правду сказав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (1755). Вуханчик. СУС —. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
