<!--#include virtual="/-/inc/general__page_start.inc" -->
<title>Як чоловік розбагатів ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як чоловік розбагатів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік розбагатів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік розбагатів <br><span class="article__headerDescription">Українська народна казка Полтавщини</span></h1>
	<p>Жив один чоловік із дружиною та дітьми . Та так бідно вони жили, що ні їсти, ні пити не було в них, хоч не були вони ледачими.</p>
	<p>Одного разу чоловік надумав піти десь грішми розжитись. Іде лісом, а назустріч йому дідок.</p>
	<p>— Здоров був, чоловіче!</p>
	<p>— Здоров, діду!</p>
	<p>— Куди ти йдеш?</p>
	<p>— Іду, чи не дасть хто грошей.</p>
	<p>— Еге! Іди я тобі дам. В тебе жінка хороша?</p>
	<p>— Хороша.</p>
	<p>— А діти є? Я тобі дам грошей, а ти ж мені даси матір з дітьми?</p>
	<p>— Віддам.</p>
	<p>— Тоді у вівторок прийдеш за грошима.</p>
	<p>Пішов той чоловік у вівторок за грошима. Виходить до нього Ірод і каже:</p>
	<p>— Ну, йди, — каже, — мішок наставляй.</p>
	<p>Насипав чоловікові повний мішок грошей.</p>
	<p>— Ну, — каже, — неси, а я прийду до тебе у середу ввечері за жінкою й дітьми.</p>
	<p>Чоловік приніс гроші додому і не хвалиться нікому, що буде. Просяться до нього в середу два старці на ніч. А чоловік і каже:</p>
	<p>— Я б пустив вас, люди добрі, та не пущу.</p>
	<p>— Чому не пустиш?</p>
	<p>— Я так бідно жив. І пішов грошей шукати. Дав мені Ірод, а я пообіцяв свою жінку і дітей віддати. Сьогодні ввечері він прийде за ними.</p>
	<p>— Нічого, хоч і прийде, ми не боїмося, — відповіли старці.</p>
	<p>Коли це годин у дванадцять хтось під вікном каже:</p>
	<p>— Здоров був, чоловіче.</p>
	<p>А старець і каже :</p>
	<p>— Удвох добре говорить, а втрьох молотить, а четверо коліс, то буде віз, а п’ятого колеса не треба до воза.</p>
	<p>А потім чоловікові каже :</p>
	<p>— Є в тебе квочка з курчатами? Візьми влови та викинь йому.</p>
	<p>Чоловік той уловив і викинув Іроду квочку, а жінку і дітей залишив вдома.</p>
	<p>А Ірод і каже:</p>
	<p>— Ну, щастя твоє, що так зробив.</p>
	<p>І жінка з дітьми дома, і гроші цілі залишились.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>115 (4717). Як чоловік розбагатів. СУС —, вар. на Гуцульщині. Записала Дронишенець Юлія 2008 року. Шмиголь Катерина Павлівна (1925). Полтавська область, Пирятинський район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
