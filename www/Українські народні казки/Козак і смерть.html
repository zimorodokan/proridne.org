<!--#include virtual="/-/inc/general__page_start.inc" -->
<title>Козак і смерть ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Козак і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козак і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козак і смерть <br><span class="article__headerDescription">Українська народна казка Полтавщини</span></h1>
	<p>Жив на світі один козак. Прожив він довге життя, багато доріг пройшов, всякі дива бачив. І ось настав час йому помирати. А кому помирати хочеться? Веселий був той козак, танцюрист, співак-бандурист і на видумки мастак.</p>
	<p>Якось вночі приходить до нього смерть і каже:</p>
	<p>— Ну що, козаче, пожив ти на цій землі довго. Досить. Збирайся і ходи за мною.</p>
	<p>— Почекай, — прохає козак, — дай ще хоч годинку пожити.</p>
	<p>— Ні, вже досить. Збирайся! До світанку ми повинні з тобою піти.</p>
	<p>А треба сказати, що смерть лише вночі сильна, в день її сила зникає, і</p>
	<p>вона ховається від людей. Каже козак:</p>
	<p>— Почекай, бабусю, чого даремно поспішати, ніч довга. Дай я востаннє візьму бандуру та заспіваю пісню.</p>
	<p>— Що ж, — погодилися смерть, — бери та грай, я на тебе зла не тримаю. Та й мені веселіше буде з піснею.</p>
	<p>Узяв козак до рук бандуру, торкнув струни. І полилася пісня. Сидить смерть, рота роззявила, ніколи такої пісні не чула. Лише замовкла пісня, просить смерть:</p>
	<p>— Козаче любий, заспівай ще хоч одну пісню, довіку не забуду!</p>
	<p>— Що, бабусю, сподобалось?</p>
	<p>Блиснув очима козак і знову вдарив по струнах, і заспівав, і в танок пішов.</p>
	<p>— Співай! — кричить смерть. — Співай іще! Співай!</p>
	<p>Заспівав козак третю пісню, четверту... А тут і сонечко блиснуло. Так і не помітили вони, як ніч промайнула. Дивиться козак, зникла смерть, ніби й не було її.</p>
	<p>А на другу ніч все повторилося знову. Смерть прийшла до козака, і знову зачарував він її своїми піснями, знову співав їх до світанку. Так вдалося йому перехитрити власну смерть. Люди кажуть, що цей козак і досі живе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>94 (4998). Козак і смерть. СУС —. Записано 2008 року. Троїцька Надія Тимофіївна (1938). Полтавська область, Козельщинський район, Козельщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
