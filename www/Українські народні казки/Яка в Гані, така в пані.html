<!--#include virtual="/-/inc/general__page_start.inc" -->
<title>Яка в Гані, така в пані ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Яка в Гані, така в пані» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Яка в Гані, така в пані.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Яка в Гані, така в пані <br><span class="article__headerDescription">Українська народна казка Закарпаття</span></h1>
	<p>В єдного пана служили два слуги-цигани. Раз вони замітали рано двір та й межи собою говорять, як тяжко їм усе треба робити. Єден зітхає:</p>
	<p>— Я би хотів бути офіцером, жеби так тяжко не робити. А другий каже:</p>
	<p>— А я би-м дуже хотів поспати з нашого пана жоною.</p>
	<p>Пан був збоку, і вони його не виділи. І пан слухав усе те, що вони говорили, коли замітали двір. На другий день рано він їх покликав до себе та й звідається:</p>
	<p>— Що ви там вчора говорили, коли замітали двір?</p>
	<p>Вони боялися казати й таїли то перед паном. Але пан до них остро взявся, так, що вони мусіли признатися. І єден каже:</p>
	<p>— Я, пане, казав, же тяжко робити. Хотів би-м бути офіцером. А другий признається:</p>
	<p>— Я сказав, що я би-м хотів спати з вашою жоною. Тоді пан їм каже:</p>
	<p>— Добре, ти будеш офіцером, а ти будеш спати із паньою.</p>
	<p>І одпустив їх. Розповів свої пані, за якоє діло він договорився із слугами. Сказав, щоби на все, що би їй циган не говорив, говорила «ніт» та й «ніт».</p>
	<p>Прийшов вечір, у хижі положили дві постелі, єдна в єдній закутині, а друга в другій. Лампа була запалена. Приходить циган, як ся договорили, туди, де ся договорили. І лягає собі на єдну постіль, а пані на другу. Циган лежав, лежав на постелі, а потому не витримав та й питає:</p>
	<p>— Паніко, то моя постіль має бути в другій закутині? Пані відказує:</p>
	<p>— Ніт.</p>
	<p>Каже, як їй говорив чоловік. Тоді циган присунув свою постіль ід’паниній. Потому циган звідається пані:</p>
	<p>— Пані, то я сам маю спати на постелі? Пані знову:</p>
	<p>— Ніт.</p>
	<p>Циган звідається:</p>
	<p>— Паніко, то лампа має горіти цілу ніч? Пані йому:</p>
	<p>— Ніт.</p>
	<p>І циган задув лампу й присунувся д’пані на постіль. Звідається пані:</p>
	<p>— Паніко, ви будете гойкати, кеть я вас поцілую? Пані відповідає:</p>
	<p>— Ніт.</p>
	<p>І циган цілувався й обнімався з паньою. А що там було далі, не знаю.</p>
	<p>Прийшло рано, розійшлися, єдно собі, друге собі. Пан сказав зварити файний сніданок і накласти в сім танірів. Покликали цигана на сніданок. І сказали йому, щоби з кожного таніра мало поїв. Коли циган наївся, пан його позвідав:</p>
	<p>— В якому танірі були найліпші кромплі? Циган махнув рукою та й каже:</p>
	<p>— То вшитко єдно, кромплі та кромплі. Тоді пан його вчить:</p>
	<p>— Цигане, аби-сь ніколи не лакомився на чужі жони. Бо то яка в Гані, така в пані.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зарічево, Перечинського району, Закарпатської області 26 березня 1988 року Пеняк Іван (Янко) Миколайович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
