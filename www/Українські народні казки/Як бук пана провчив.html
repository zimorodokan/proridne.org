<!--#include virtual="/-/inc/general__page_start.inc" -->
<title>Як бук пана провчив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як бук пана провчив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бук пана провчив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бук пана провчив <br><span class="article__headerDescription">Українська народна казка Гуцульщини</span></h1>
	<p>Жили собі чоловік і жінка. Вони жили дуже бідно. Чоловік пішов у ліс і ймив пташку. Вона дуже файно співала. З тою пташкою він ішов дорогою і зустрівся з якимось другим чоловіком. Той чоловік його питається:</p>
	<p>— Що в тебе є?</p>
	<p>— Пташка, що файно співає. А в тебе що є?</p>
	<p>— А в мене скатертина. Така, що може нагодувати й напоїти. Вони собі посідали, і той каже:</p>
	<p>— Скатертино, вилізь з торби!</p>
	<p>Скатертина вилізла з торби, розстелилася, а на ній — що душі бажано. Їсти й пити. Вони попоїли, та й каже один другому:</p>
	<p>— Поміняй мені пташку на скатертину. Та помінялися вони і розійшлися.</p>
	<p>Іде чоловік з тою скатертиною. Він уже не голоден. Але його боліли ноги. І увидів він, що другий чоловік летить на килимі. І каже тому чоловікови:</p>
	<p>— Чоловіче, поміняй мені килим на скатертину.</p>
	<p>Помінялися вони і розійшлися. І цей полетів на килимі, а той поніс скатертину. Летить він, дивиться — чоловік іде з буком. Зустрілися вони, і питає один одного:</p>
	<p>— Що в тебе є?</p>
	<p>— Бук. А в тебе?</p>
	<p>— Килим.</p>
	<p>— Поміняй мені бук на килим. І вони помінялися.</p>
	<p>А той бук був не простий, а чарівний. Він виконував усі розпорядження свого хазяїна. Той каже:</p>
	<p>— Буче, іди принеси мені мою скатертину.</p>
	<p>Бук пішов і скоро приніс йому скатертину. І він каже:</p>
	<p>— Буче, іди принеси мені килим. А бук йому каже:</p>
	<p>— Я не можу принести килим, бо то мій хазяїн з килимом. Узяв чоловік бук і скатертину і пішов додому.</p>
	<p>І став той чоловік усіх гостити. Хто прийде, він скаже: «Скатертино, розстелися». І всіх пригощає. І взнав про ту скатертину пан. Приїхав він до цего чоловіка і каже:</p>
	<p>— Це правда, що в тебе є така скатертина?</p>
	<p>— Правда.</p>
	<p>І сказав чоловік:</p>
	<p>— Скатертино, розстеляйся!</p>
	<p>Скатертина розстелилася. Як побачив пан усе, що було на ній, то не повірив своїм очам. Не повірив, що в простого смертного може бути така скатертина.</p>
	<p>Наївся пан, напився і каже чоловікови:</p>
	<p>— Я цю скатертину забираю.</p>
	<p>Чоловік зачав просити, умовляти пана. А пан каже:</p>
	<p>— Простим людям не можна таку вєщ тримати. Тоді чоловік сказав:</p>
	<p>— Буче, а ти не в кочергах?</p>
	<p>Бук вискочив з кута і зачав бити пана. Так, що пан зачав проситися. І відтоді на селі пан простих людей не рушав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 9 січня 1989 року Васкул Василь Васильович (1945 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
