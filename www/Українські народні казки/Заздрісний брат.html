<!--#include virtual="/-/inc/general__page_start.inc" -->
<title>Заздрісний брат ☼ Українська народна казка ☼ Народна творчість</title>
<meta name="Description" content="Українська народна казка Поділля «Заздрісний брат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заздрісний брат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заздрісний брат <br><span class="article__headerDescription">Українська народна казка Поділля</span></h1>
	<p>Жили в одному селі два брати. Один багатий, другий — бідний. Бідний приходив просити у багатого хліба і вже набрид йому.</p>
	<p>Приходить якось знов:</p>
	<p>— Дай буханчик хліба.</p>
	<p>А той каже:</p>
	<p>— Якщо виколю тобі око, то дам.</p>
	<p>— Коли.</p>
	<p>Діти хліб з’їли. Знов прийшов бідний до багатого брата, а той і каже:</p>
	<p>— Дай друге око виколю.</p>
	<p>— Що ж, коли.</p>
	<p>Виколов. Повела жінка бідного брата до фігурки, посадила коло церкви молитись Богу. Хто не йде, то кине йому гріш. Одного дня не прийшла жінка за чоловіком, бо не мала як. Він і заночував коло церкви під явором.</p>
	<p>Прилетіли вночі три пташки. Сіли на яворі та й одна каже:</p>
	<p>— Якби цей чоловік, що сидить під явором помацував коло стовбура, то знайшов би зілля, потер ним очі, то став би видющим.</p>
	<p>Він послухав та так і зробив. Йде вже сам додому. Бачить котиться пуделко. Він підкинув його ногою, воно розкрилось і посипалось золото. Позбирав чоловік золото. Прийшов додому, розбагатів, став добре жити.</p>
	<p>А в багатого брата взяли завидки. Каже своїй жінці:</p>
	<p>— Коли мені очі. Бач як мій брат, будучи сліпим, розбагатів.</p>
	<p>Жінка виколола йому очі, повела і посадила під фігуру коло церкви.</p>
	<p>Сидить багач. Люди йдуть і їдуть та й кажуть:</p>
	<p>— Бач, який дурний, виколов собі очі, хоче щоб йому гроші давали.</p>
	<p>Так і остався багатий сліпий, а бідний зажив щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>69 (6023). Заздрісний брат. СУС 613. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
