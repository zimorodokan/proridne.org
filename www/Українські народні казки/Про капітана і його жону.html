<!--#include virtual="/-/inc/general__page_start.inc" -->
<title>Про капітана і його жону ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про капітана і його жону» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про капітана і його жону.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про капітана і його жону <br><span class="article__headerDescription">Українська народна казка Закарпаття</span></h1>
	<p>Служив хлопець у армії капітаном. А за жінку собі взяв полковникову доньку. І помаленьку вони, рік за роком, проживали. Файно було. Айбо капітанова жінка полюбила й інших хлопців, май молодих. А йому докучають, йому говорять:</p>
	<p>— Твоя жінка любить інших, так, так.</p>
	<p>Не може він погрозити, бо то полковникова донька. А він лиш капітан. І звільнився він з армії, і пішов у монахи.</p>
	<p>А ті хлопці, котрі з жінкою обнімалися й ціловалися, почали насміхатися над нею. Що недобре зробила. А вона не вірить:</p>
	<p>— Нє, ми ще будемо жити, ми будемо далі з ним.</p>
	<p>А як він пішов у монахи, то ніщо не могло вже вернутися. Ті хлопці кажуть:</p>
	<p>— А ми можемо далі жити з вами.</p>
	<p>— Нє, я піду до нього, — вирішила жінка.</p>
	<p>І пішла вона. А там був такий мосток. Під той мосток водиця текла. Жінка скочила в тото й намочила все плаття. Та прийшла під його хату й постукала. Він відкрив. Ага, то вона. Впущає її, зайшла вона.</p>
	<p>— Що треба?</p>
	<p>А жінка мокра геть, така бідненька. Привиталася, бере його ціловати, бере його обіймати.</p>
	<p>— Золотий мій чоловічку! Вже ніколи такого не буде, тільки вернися до мене. Не буде!</p>
	<p>— Ну то, — відповідає, — пообіймаймося. Як буде, так буде.</p>
	<p>І він уже не знав, що робить. Гарячка підійшла. І він уже з нею. Айбо вертатися до неї не може. І монахом вже не може бути. Що робити?!</p>
	<p>І він узяв ніж і покінчив своє життя. І життя його скінчилося, а вона поїхала додому та зосталася вдовою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 11 вересня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
