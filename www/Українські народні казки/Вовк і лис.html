<!--#include virtual="/-/inc/general__page_start.inc" -->
<title>Вовк і лис ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вовк і лис» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк і лис.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк і лис <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Іде собі вовк та такий голодний, та такий злий. А назустріч йому лис. І жаліється Вовк:</p>
	<p>— Лисе, я такий голодний, що готовий тебе з’їсти.</p>
	<p>А лис і відповідає:</p>
	<p>— Не їж мене, я знаю, де тобі придбати їжу.</p>
	<p>Вовк з радості аж закричав:</p>
	<p>— Де? Бо так уже ж їсти хоче, що аж у животі буркоче.</p>
	<p>А лис каже вовкові:</p>
	<p>— Є недалечко від нас ставок, я там купався колись, нирнув — аж там на дні великий шмат масла.</p>
	<p>Вовк почув, що лис розповідає, рота роззявив, очі витріщив і по животі лапою себе погладив.</p>
	<p>— Побігли, може, і зможемо дістати те масло, — кричить вже на ходу.</p>
	<p>Прибігли до ставка вони дуже швидко. Лис радить:</p>
	<p>— Якщо хочеш дістати те масло, хлебчи воду.</p>
	<p>Вовк його послухав — хлебче воду, аж уже нема куди пити. Він спочатку навіть і не подумав, що лис його обдурив. А коли здогадався — кинувся лиса наздоганяти, та не може швидко бігти, бо напився багато води.</p>
	<p>Так лис втік від вовка, щоб той його не з’їв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>201 (5439). Вовк і лис. СУС — 34*. Записано 2008 року. Степанова Євдокія Миколаївна (1923). Черкаська область, Шполянський район, Шпола</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
