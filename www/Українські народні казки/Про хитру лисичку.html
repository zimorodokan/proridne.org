<!--#include virtual="/-/inc/general__page_start.inc" -->
<title>Про хитру лисичку ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про хитру лисичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про хитру лисичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про хитру лисичку <br><span class="article__headerDescription">Українська народна казка Полтавщини</span></h1>
	<p>Жили собі дід та баба. От баба й каже:</p>
	<p>— Піди, діду, та налови рибки.</p>
	<p>Запряг дід коня і поїхав до річки. Прорубав ополонку і став ловити вудочкою рибу. Сидить та й приказує:</p>
	<p>— Ловись, рибко, велика та маленька!</p>
	<p>Гарно ловилася рибка. Дід клав її у торбинку. Аж тут прийшла лисичка. Вона захотіла рибки. Дід вже зібрався їхати додому, а лисичка побігла наперед, лягла на дорозі і прикинулася мертвою.</p>
	<p>Дід побачив її, поклав на воза та й каже:</p>
	<p>— От гарний комір буде бабі.</p>
	<p>Поїхав собі та й не оглядається. А лисичка потихеньку викинула собі всю рибку. Сіла та й їсть.</p>
	<p>А дід приїхав додому та й гукає:</p>
	<p>— Бабо, іди, подивись, який я тобі комір привіз!</p>
	<p>Вийшла баба, а на санях ні риби, ні коміра.</p>
	<p>А тим часом лисиця їсть рибку. От біжить вовк.</p>
	<p>— Де це ти, лисице, рибу взяла? — питає.</p>
	<p>— Іди, вовче, до річки, сунь хвоста у воду та й кажи: «Ловись, рибко, велика й маленька!».</p>
	<p>Пішов вовк та й думає собі: «Навіщо мені маленька?». Сів на березі, опустив хвоста і каже:</p>
	<p>— Ловись, рибко, велика й велика!</p>
	<p>Хвіст почав замерзати, а вовк думав, що то рибка ловиться. А дід тим часом запряг коня та й поїхав до річки лисицю шукати. Побачив вовка та як закричить:</p>
	<p>— Ідіть, люди, вовка бити!</p>
	<p>Збіглися люди і давай лупцювати вовка. Ледве вирвався, та хвіст в ополонці остався.</p>
	<p>Отак хитра лисичка обдурила і вовка, і діда.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (7146). Про хитру лисичку. СУС 1+2. Записано Тесленко А. 2009 року. Тесленко Лідія (1932). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
