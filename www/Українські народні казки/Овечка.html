<!--#include virtual="/-/inc/general__page_start.inc" -->
<title>Овечка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Овечка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Овечка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Овечка <br><span class="article__headerDescription">Українська народна казка про тварин</span></h1>
	<p>Йшла овечка дорогою і судосилась з вовком.</p>
	<p>— Здоров будь, овечка!</p>
	<p>— Здоров, вовче! — каже овечка.</p>
	<p>— Куди ти, — каже вовк, — ідеш?</p>
	<p>— У поле, пастись.</p>
	<p>— Я тебе, — каже вовк, — хочу з’їсти.</p>
	<p>— Е, — каже овечка, — коли ти хочеш мене з їсти, то піди ж перш та висповідайся.</p>
	<p>— Куди ж я, — питає вовк, — пойду сповідаться?</p>
	<p>— Я тебе заведу.</p>
	<p>Ото овечка повела вовка в западню і каже йому:</p>
	<p>— Застроми сюди лапу!</p>
	<p>Вовк застромив туди лапу, куди сказала йому овечка, западня — хлоп — і застукнулась.</p>
	<p>Сіпався вовк, сіпався — не може ніяк, бідний, вирваться.</p>
	<p>Так він стояв, аж поки чоловік не прийшов з дручком уранці та не висповідав того вовка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Овечка. Пор.: Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 30/І, 122/І. Зап. у м. Дорогичині Кобринського пов. Гродненської губ. Час запису не зазначений. Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 113.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>293 (7431). Овечка. СУС 44*. Записано Шторц О. А. 2009 року. Пігарєва Тетяна Василівна (1973). Дніпропетровська область, Нікопольський район, Орджонікідзе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
