<!--#include virtual="/-/inc/general__page_start.inc" -->
<title>Як баба пастуха знайшла ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як баба пастуха знайшла» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як баба пастуха знайшла.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як баба пастуха знайшла <br><span class="article__headerDescription">Українська народна казка Бойківщини</span></h1>
	<p>Ішла баба пастуха шукати. Здибав її медвідь та й каже:</p>
	<p>— Де ти йдеш? Вона йому:</p>
	<p>— Йду пастуха шукати.</p>
	<p>— Може би, я був за пастуха? Вона каже:</p>
	<p>— Треба худобу скликати.</p>
	<p>А медвідь забовкотів: «Бов-бов-бов!» Баба йому:</p>
	<p>— Мені не треба такого пастуха.</p>
	<p>І пішла далі. Та й здибала вовка. Вовк каже:</p>
	<p>— Де ви йдете, бабо?</p>
	<p>— Іду пастуха шукати. А вовк їй:</p>
	<p>— Може би, я був за пастуха?</p>
	<p>— Та треба худобу скликати. Вовк завив: «Уу-у-у!»</p>
	<p>— Мені не треба такого пастуха, — сказала баба та й пішла далі, другого пастуха шукати.</p>
	<p>Надійшла лисичка. І каже:</p>
	<p>— Де йдеш, бабо?</p>
	<p>— Йду пастуха шукати.</p>
	<p>— Може би, я була за пастуха?</p>
	<p>— Треба худобу скликати.</p>
	<p>А лисичка: «Минь-минь, кузю-кузю, ня-ня!» — та й буде вже бабі пастух.</p>
	<p>Пішла лисичка пастушити та й у першу ніч з’їла котика, на другу ніч — козу, а на третю — корову. Питається баба:</p>
	<p>— Де худоба? А лисичка їй:</p>
	<p>— Ноги в ріці, а роги в лісі. Та й уже по всьому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вишків, Долинського району, Івано-Франківської області 2 листопада 1988 року Мисливець Єва Михайлівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
