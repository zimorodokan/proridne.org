<!--#include virtual="/-/inc/general__page_start.inc" -->
<title>Старости ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Старости» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Старости.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Старости <br><span class="article__headerDescription">Українська народна казка Гуцульщини</span></h1>
	<p>Були два брати. Один мав дівчину й хлопця, а другий — лиш одного хлопця. Так попало, що тато хлопця-одинака пішов у ліс і його дерево вбило. А мама померла молодою, і хлопчик лишився круглим сиротою. І рідний вуйко забрав його до себе. І жили оба хлопці, як рідні брати. А хлопець-сирота знав, що як стане дорослим, він у вуйка жити не буде. Як підріс, шукав такої дівчини, щоб була одиначка, і він там міг жити. І найшов таку дівчину, але на другім селі. Договорилися вони двоє, що поберуться. Приходить хлопець додому й каже:</p>
	<p>— Вуйку, я найшов дівчину. Може б, ми йшли в неділю вечером у старости? І договорилися би, коли буде весілля.</p>
	<p>Зібралися вони в неділю і поїхали оба верхом на конях. Прийшли до тих людей, сіли за стіл, договорилися і тоді зачали їсти, пити, набуватися. А за той час зварилися пироги. Старости вже встали, вгорнулися&nbsp;<sup>*</sup> й хотіли йти, а їм кажуть:</p>
	<p>— Та сідайте, ще з’їжте теплих пирогів.</p>
	<p>Сіли вони. А вуйко вздрів, що тут гарні хати, гарне все та й з п’яної голови подумав: «Я би краще тут свого сина помістив». І сидять вони за столом вгорнені і їдять пироги.</p>
	<p>А коні були присилені передь хати до ворини&nbsp;<sup>*</sup>, і хлопець все дивився в вікно, аби хтось коні не відсилив, бо це чуже село. Той обернеться, а вуйко кине йому пиріг у ґуґолник&nbsp;<sup>*</sup>. Нарешті хотять вони же йти додому, закинули ґуґолники на голови, а в хлопця на землю посипалися пироги. Вуйко зачав його встидати:</p>
	<p>— Ти безустиднику, ти голоде́чина, ти не маєш у мене що їсти? А той трохи завстидався. Але знав, що це йому вуйко зробив.</p>
	<p>Думає: «Почекай, я щось і тобі зроблю». Вийшли вони надвір, а дощ такий великий ударив, що нема права йти. Каже ґазда завести коні в стайню.</p>
	<p>— А ти, дівчино, йди постели в коморі, най люди лягають.</p>
	<p>Та й вони полягали в коморі спати. Хлопець, що мав женитися, замкнув двері і ключ сховав. А вуйко був п’яний і вночі його знудило. Хотів вихопитися надвір. Він до дверей, а двері закриті.</p>
	<p>— Ой, — каже, — забулися та й замкли нас. Що ж я маю робити? Хлопець найшов папір, подав йому та й каже:</p>
	<p>— Та куди підете, як двері замкнені? Вуйко каже:</p>
	<p>— Мені треба вмитися.</p>
	<p>— Тихо, — каже хлопець, — тут я видів коновочку з водою, зараз помиєтеся.</p>
	<p>Та взяв він коновочку з дехтем та й того дехтю йому сипле на руки, а той «миється». Та й утерся та й ляг спати. П’яний був і запаху дехтю не чув.</p>
	<p>Наколи вуйко заснув, хлопець розімкнув двері, вийшов надвір, вивів коні і поїхав додому. А цей спить.</p>
	<p>Раненько радяться чоловік і жінка:</p>
	<p>— Щось треба старостам зварити. Не пускати ж їх голодних. Злагодили їсти, але до цего кулешу ще треба зварити. Каже</p>
	<p>ґаздиня:</p>
	<p>— Біжи, дівчино, до комори та принеси муки на кулешу.</p>
	<p>А той уже не спить. Сів, підперся рукою та й чекає. Думає, що хлопець пішов надвір та й зараз увійде. А дівчина утворила двері муки брати та як увиділа його, як заверещала, як скричала! Вбігає до хати та й каже:</p>
	<p>— Пішли старости, а лишили нам чорта в коморі.</p>
	<p>Ґазда пішов у стайню, подивився — нема коней. Точно, це чорт у коморі. Треба йти до попа, аби йшов освятити комору. Старий хотів ще подивитися в комору, а дівка не пускає. Замкнула комору і заховала ключ.</p>
	<p>Ґазда йде до ксьондза.</p>
	<p>— Така й така справа. В мене ночували старости, пішли й лишили мені в коморі чорта. Може, би ви пішли комору освятити?</p>
	<p>Ксьондз збирається і йде. А колись давно ксьондзи лиш верхом на конях їздили. Приїхав ксьондз і присилив коня до ворини, там, де вчора були коні старостів присилені. Взяв свячену воду, кропило. Каже вуйкови:</p>
	<p>— Розмикай двері.</p>
	<p>Вони розмикають, а дівка напудилася й сховалася під піч. Відкрив ґазда двері, а ксьондз, свяченою водою хрестить. І проговорює:</p>
	<p>— Господи, борони від диявола.</p>
	<p>А той побачив попа але не розуміє, чого піп прийшов. Уздрів, що священик, та й біжить руку його цілувати. А ксьондз напудився та хрестом його в голову, в голову. А «чорт» не боїться ні хреста, ні води свяченої. Вуйко вздрів, що біда, та й попови попід руки, та й вибіг надвір. Глип, кінь стоїть. Він сів на коня і втік!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Вгорну́тися — одягнутись.</p>
			<p><sup>*</sup> Вори́на — жердина.</p>
			<p><sup>*</sup> Ґуґолник — капюшон.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Рожнів, Косівського району, Івано-Франківської області 28 березня 1986 року Намісниченко Теодозія Дмитрівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
