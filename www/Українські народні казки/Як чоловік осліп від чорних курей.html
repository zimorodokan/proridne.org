<!--#include virtual="/-/inc/general__page_start.inc" -->
<title>Як чоловік «осліп» від чорних курей ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як чоловік «осліп» від чорних курей» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік осліп від чорних курей.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік «осліп» від чорних курей <br><span class="article__headerDescription">Українська народна казка Закарпаття</span></h1>
	<p>Був де не був один ґазда, котрий мав дуже файну жону. Мав біду, бо до його жони ходив піп.</p>
	<p>Ґазда був хитрий чоловік. Він знав, що його жона любиться з попом. Знав і те, що піп підговорює її, аби убила свого чоловіка. Пан превелебний обіцяв її взяти до себе на фару служницею. Та чим міг собі чоловік зарадити — з попом ключку тягнути боявся. І він думав, доки не придумав, як хитро проучити і жону, і попа.</p>
	<p>А були вже сінокоси. Жона заспала на сіні, і чоловік надумав нашептати їй свої думки. Ліг коло неї і почав їй на вухо говорити: «Ти би хотіла свого чоловіка отруїти. На твоїм поді буде сам господь бог і він тобі порадить як чоловіка скітити».</p>
	<p>Жона пробудилася і подумала, що то їй такий сон приснився. А жони вірять всяким снам. Подумала вона, що вечором піде до бога та узнає, що їй робити із чоловіком, аби його позбутися.</p>
	<p>А газда ввечері поліз на під, завився у білу плахту, надів на голову решето і став у темному кутку. Чує, що і жона лізе по драбині. Закашляв, аби знала в котрий бік іти.</p>
	<p>Вилізла жона на під і втямила щось біле. Впала на коліна, перехрестилася:</p>
	<p>— Господи! Раба твоя чекає на твоє слово. «Бог» проговорив до неї:</p>
	<p>— Жоно, ти би хотіла стратити свого чоловіка, чи не так? Ти його отруїш, лише давай йому їсти чорні кури. Він осліпне, а потім і вмре.</p>
	<p>Жона каже:</p>
	<p>— Господи! Най збудеться слово твоє і моя воля. Почала жона молитися, а «бог» ще раз сказав:</p>
	<p>— Та запам’ятай: най твій чоловік їсть много чорних курей, та всліпне і вмре... А тепер біжи геть, бо мені ніколи. Я тримаю цілий світ, і мені ніколи з глупою бабою дорогий час тратити.</p>
	<p>Жона ще раз поцілувала «господа бога в «лице», перехрестилася і пішла.</p>
	<p>Злізла з пода і вже не годна спати. Зібралася — і просто на фару. Говорить попові:</p>
	<p>— Сон мені приснився, дуже красний сон! Що я буду з самим господом богом говорити, на поді під решетом. І я на зорях полізла на горище і справді увиділа господа бога. Стала я перед ним на коліна, перехрестилася, і поцілувала в лице. І він мені вповів, як отруїти чоловіка... Треба ’го кормити чорними курми та всліпне і умре.</p>
	<p>Піп зрадувався:</p>
	<p>— Но, тут маєш дві стівки, купуй чорних курей, вари йому, хай швидко здихає...</p>
	<p>Купила ґаздиня чорну курку, зварила і понесла чоловікові на поле.</p>
	<p>— Приготувала я тобі добрий обід. Сідай і їж.</p>
	<p>Газда досита наївся курячого м’яса, відпочив і далі косив...</p>
	<p>Відтоді жона різала чоловікові чорні кури і придивлялася, коли вже осліпне...</p>
	<p>Ґазда приробився, припораївся, аби мав час, а потім говорить жоні:</p>
	<p>— Йой, небого, мені затягає очі, якось не виджу... Жона радується і ще ліпше силує чоловіка їсти чорні кури.</p>
	<p>Осліп ґазда, нічого не видить. Коли йшов вон, просив жону: — Виведи мене вон, бо нічого не виджу. Вона пальцями шуркає йому в очі, айбо він так тримався, що й не кліпнув...</p>
	<p>Жона повірила, що її чоловік осліп і побігла до попа:</p>
	<p>— Пане превелебний, уже можете сміло ходити до мене! Чоловік осліп! Я ’му шуркаю в очі, а він і не кліпає...</p>
	<p>Перевірив ґазду й піп, шуркав йому пальцями в очі, але той тримався.</p>
	<p>Жона рада, що сталася її дяка. Весела, аж співає. Наварила пирогів і поклала на стіл сперед попа. Піп гостився. Як погостився, сів в закутину, доки ґаздиня пішла подоїти корову.</p>
	<p>Чоловік, коли видів, що жони нема в хижі, зайойкав:</p>
	<p>— Марьо, я би йшов вон, виведи мене...</p>
	<p>Піп боявся видати себе і не вів чоловіка. А той встав з постелі і хапаючись руками, трапив на попа, держить в руках і звідає:</p>
	<p>— Хто ти?</p>
	<p>Піп мовчить. Тоді ґазда — п’ястуком по голові бах! А далі кинув попом у стіну, раз, другий раз... І забив попа на смерть...</p>
	<p>Як піп уже не дихав, чоловік взяв пиріг і засунув мертвому в рот і так лишив ’го...</p>
	<p>Вернулася жона з стайні, глипне на попа: пиріг в роті, горі стіною стоїть піп і не дише... Зайойкала:</p>
	<p>— Боже мій, боже, що тепер вчиню?! Чоловік озвався:</p>
	<p>— Що сталося, Марько?</p>
	<p>— Йой, неборе, мара нагнала попа... Я дала йому пирогів їсти та пирогом вдавився... Тепер і ти сліпий, і попа мара взяла. Що я вчиню?!</p>
	<p>— Біда, небого... Коби хоч я видів...</p>
	<p>І смутно підпер голову на лікті... Жона ходить по хижі, руки ламає і йойкає...</p>
	<p>— Небого, Марьо... Здається мені, коби я промив очі росою, то би-м провидів.</p>
	<p>— Й, коби мамка божа дала, аби ти провидів!</p>
	<p>Щиро взяла його під руки і вивела з хати і почала протирати росою очі... Так промивала йому пару разів. Ґазді надоїло і говорить:</p>
	<p>— Жоно, видиться мені, уже мало виджу. А жона ще май зачала протирати...</p>
	<p>— Йой, Марько, вже виджу добре! Цілком виджу!.. Ану поведи мене, де є піп...</p>
	<p>Пішли до хижі, а піп горі закутиною приперся на стіну і стоїть, пиріг в роті закусив.</p>
	<p>— Йой, небого, право тебе піймає... Жона перестрашена руки ламле:</p>
	<p>— Що робити? Що робити, аби мене суд не піймав? Чоловік подумав і каже:</p>
	<p>— Дай мені дві стівки, і суда не буде...</p>
	<p>Жона вдячно вийняла з лади гроші і дала чоловікові. А той потяг попа в рупу, аби скріп... Як скріп, вночі поніс його у корчму, поставив горі дверима і гойкає:</p>
	<p>— Пане арендашу! Корчмар озвався:</p>
	<p>— Хто там?</p>
	<p>— Я і пан превелебний.</p>
	<p>— Що вам треба?</p>
	<p>— Ми б хотіли паленки випити.</p>
	<p>Корчмар загнав хлопчика втворити двері. Дітвак відімкнув двері, а піп впав на нього і прислопанив... Хлопчак почав пищати під попом...</p>
	<p>Корчмар прискочив — і бух, бух попа...</p>
	<p>— Арендашу, що ви робите?! Та ж ви убили чоловіка!</p>
	<p>— Як убив?</p>
	<p>— Позирайте: мертвий — і потормосив попом. Той і не кивнувся...</p>
	<p>Напудився корчмар:</p>
	<p>— Пане ґаздо, пане ґаздо, що тепер буде? Чиніть так, аби мене право не піймало, я заплачу вам, скільки хочете...</p>
	<p>— Давайте дві стівки.</p>
	<p>Корчмар радо відлічив дві стівки, а газда струтив попа на плече і поніс в кукурудзяне фарське поле... Наламав повні бесаги струча і повісив попові на шию. Підняв попа стоячи і гучачи кукурудзою.</p>
	<p>Слуги-сторожі вчули і кричать:</p>
	<p>— Стій, хто то?</p>
	<p>Чоловік не озивається, лиш несе попа далі.</p>
	<p>— Стій, бо стріляю!</p>
	<p>Чоловік нічого... І стрілив сторож у попа. Тоді чоловік кинув попом в кукурудзу і втік. Обійшов навколо поле і прийшов до слуги:</p>
	<p>— Чому ви стріляли?</p>
	<p>— Хтось високий йшов кукурудзою, я кричав на нього, а він не став, і я стрілив.</p>
	<p>— Ану, ходім, хто ото був?..</p>
	<p>Пішли на те місце, видять: піп лежить на землі мертвий.</p>
	<p>— Йой, небожата, та ж ви свого попа забили?!</p>
	<p>— Та чого свою кукурудзу крав?!</p>
	<p>— Щось чиніть, аби нас право не піймало... Повісять нас за убитого пана превелебного.</p>
	<p>— Дайте дві стівки, щось буду чинити... Скинулися слуги і дали дві стівки.</p>
	<p>А чоловік напхав повні бесаги струча і прив’язав попові на шию.</p>
	<p>Так поніс його через воду лавкою... На середині перебесажив через лавку (на один бік бесаги, а на другий попа) і лишив.</p>
	<p>Рано ледве увиділи попа і кажуть:</p>
	<p>— Піп задавився!.. Накрав кукурудзи повні бесаги, ніс через воду, впав і задавився.</p>
	<p>І казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як чоловік «осліп» від чорних курей. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1380. Друкується вперше. У інших казкарів збірки варіанти сюжету не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
