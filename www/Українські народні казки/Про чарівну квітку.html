<!--#include virtual="/-/inc/general__page_start.inc" -->
<title>Про чарівну квітку ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про чарівну квітку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівну квітку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівну квітку <br><span class="article__headerDescription">Українська народна казка Чернігівщини</span></h1>
	<p>Раз загубив чоловік свої воли. Пас їх, задрімав ненароком, прокинувся, а волів нема. От і пішов шукати. Цілий день ходив, забрів у густий ліс. Уже й смеркати стало, а волів ніде нема. А було це якраз в ніч на Івана Купала. Ходить чоловік по лісі, шукає. Та й не побачив, як йому в чобіт потрапив цвіт папороті. Чоловік відразу побачив, де воли пасуться. А ще він побачив, де заховані всі скарби в лісі, почув, як звірі між собою розмовляють. А в той час підійшов до чоловіка якийсь панич, зодягнений добре, і мовив:</p>
	<p>— Чоловіче, давай поміняємося чоботами, а то в тебе он які діряві.</p>
	<p>Зрадів чоловік і відразу погодився. Сів він на пеньок, скинув свої чоботи і взув паничеві нові, блискучі та й пішов. Та як тільки скинув старі чоботи, то відразу забув все, що знав. І де воли пасуться, і де скарби розташовані, і про звірі розмовляють.</p>
	<p>А панич той швидко зник ( а то була нечиста сила). Недаром кажуть в народі, що квітку папороті не можна знайти і забрати, бо її охороняє нечиста сила.</p>
	<p>Чоловік той два дні ще волів шукав і на третій знайшов. А чоботи нові швидко протерлися. Так і до цього часу не відає, звідки він знав мову тварин.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>213 (4458). Про чарівну квітку. СУС —. Записано 2008 року.Полуботко Галина Аврамівна (1924). Чернігівська область, Менський район, Локнисте</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
