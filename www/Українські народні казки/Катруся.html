<!--#include virtual="/-/inc/general__page_start.inc" -->
<title>Катруся ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Катруся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Катруся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Катруся <br><span class="article__headerDescription">Українська народна казка Кіровоградщини</span></h1>
	<p>В давні часи жили собі чоловік та дружина. Мали вони доньку Катрусю. Жили вони добре, та, на жаль, захворіла мама і померла. Батько довго сумував, але знайшов іншу жінку. А неї була дочка Олена. Катрусю вони не любили і примушували багато працювати. А Олена тим часом гуляла.</p>
	<p>Одного разу каже Олена Катрусі:</p>
	<p>— Ходімо до лісу, ягід нарвемо.</p>
	<p>Пішли дівчата, а ввечері приходить Олена і приносить багато ягід. Та й говорить:</p>
	<p>— От я скільки назбирала, а Катря пішла гуляти в гущину і не повернулася. Я гукала-гукала, а вона не обзивалася.</p>
	<p>Батько чекав свою дочку і не дочекався.</p>
	<p>Через деякий час їхали чумаки через ліс. Зупинилися відпочити. Один чумак говорить:</p>
	<p>— Я зараз зріжу гілку і зроблю собі з неї сопілку.</p>
	<p>Побачив він кущ калини. Зрізав гілку і зробив гарну сопілочку. Коли почав грати, сопілка заспівала:</p>
	<p>Ой, помалу, чумаченьку, грай,</p>
	<p>Та мого серденька не край!</p>
	<p>Мене сестриця з світу згубила</p>
	<p>Гострий ніж в серденько встромила.</p>
	<p>Чумаки сиділи заворожені і слухали дивний спів. Ввечері приїхали в село і стали проситися на ніч. Господарі пустили, накормили, напоїли. Один чумак витягнув з торбини сопілку і почав на ній грати. Послухав господар дивний спів та й собі заграв. А сопілка й заспівала:</p>
	<p>Ой, помалу, таточку, грай,</p>
	<p>Та мого серденька не край!</p>
	<p>Мене сестриця з світу згубила</p>
	<p>Гострий ніж в серденько встромила.</p>
	<p>Побілів батько, побіліла й дівчина, що сиділа на печі. Бо це була Олена, яка й згубила Катрусю. Простягнув батько Олені сопілку. Тільки дівчина піднесла її до губ, як вона заспівала:</p>
	<p>Ой, помалу, сестрице, грай,</p>
	<p>Та мого серденька не край!</p>
	<p>Ти мене, сестрице, з світу згубила</p>
	<p>Гострий ніж в серденько встромила.</p>
	<p>Заплакала Олена і в усьому зізналася. І посадили її в темницю, де вона й досі сидить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>138 (8022). Катруся. СУС 780. Записала Новікова І. М. 2010 року. Новікова Антоніна Федорівна (1937). Кіровоградська область, Маловисківський район, Злинка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
