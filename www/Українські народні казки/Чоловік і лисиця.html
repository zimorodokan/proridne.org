<!--#include virtual="/-/inc/general__page_start.inc" -->
<title>Чоловік і лисиця ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чоловік і лисиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чоловік і лисиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чоловік і лисиця <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Задумав якось чоловік обхитрити лисицю, яка ласувала його курми. Довго думав та й придумав. Набрав повен мішок соломи, зробив у одному місці дірку і положив туди курячу голову. Взяв мішок і пішов на базар. По дорозі зустрічає лисицю. Вона йому говорить:</p>
	<p>— Бачу, бачу якісь гостинці несеш!</p>
	<p>— Які там гостинці, курей несу на базар продавати! — мовив чоловік.</p>
	<p>— Продай мені!</p>
	<p>— Купи.</p>
	<p>— А що ти за них хочеш? — поцікавилася лисиця.</p>
	<p>— Та з кого по сім з половиною карбованців, а з тебе сім.</p>
	<p>На тому й погодилися.</p>
	<p>— На, рахуй гроші! — сказала лисиця.</p>
	<p>Порахували.</p>
	<p>— А тепер давай курей!</p>
	<p>— Бери, не хочу, щоб порозлітались!</p>
	<p>— Як мені їх брати?</p>
	<p>— Лізь у мішок, — сказав чоловік.</p>
	<p>Лисичка із жадібності полізла в мішок. А чоловік взяв та й зав’язав його. Просилася лисиця:</p>
	<p>— Чоловіче! Пусти мене, мені ніколи.</p>
	<p>Мовчить чоловік і йде далі.</p>
	<p>— Отаке, був день, а стала ніч!</p>
	<p>Бідкалась-бідкалась і замовкла. Прийшов чоловік на базар, а лисиця мовить сама до себе:</p>
	<p>— Ніколи не була на базарі, а тепер побуду. Не знала, скільки коштує моя шкура, а тепер дізналась.</p>
	<p>Так чоловік обхитрив лисицю і багато грошей отримав за її шкуру.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (7249). Чоловік і лисиця. СУС —. Записав Пігур Владислав 2009 року. Пігур Валентина Іванівна (1937). Дніпропетровська область, Новомосковський район, Афанасівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
