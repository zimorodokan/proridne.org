<!--#include virtual="/-/inc/general__page_start.inc" -->
<title>Чарівні квіти ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чарівні квіти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівні квіти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівні квіти <br><span class="article__headerDescription">Українська народна казка Кіровоградщини</span></h1>
	<p>Жила собі добра бабуся, яка мала внучку Марійку — гарненьку і допитливу дівчинку. Кожен день приходила дівчинка до бабусі, помагала їй по господарству, годувала свинок і курей, вибирала огірочки, поливала петрушечку. Та найбільше любила дівчинка доглядати за квітами в саду. Квіточки у бабусі були різнобарвні — півонії, жоржини, нагідки, півники. Одне було погано, що не могли квіти розмовляти з Марійкою. А їй дуже хотілося погомоніти з ними. Вона цілувала їхні пахучі голівки у яскравих віночках, перебирала листочки, гладила стебельця.</p>
	<p>— Бабусю, а чому квіти не розмовляють? — запитала одного разу Марійка у бабусі.</p>
	<p>— Ще не прийшов їхній час, — промовила бабуся.</p>
	<p>— А коли той час настане?</p>
	<p>— Настане, настане…- таємниче шепотіла бабуся.</p>
	<p>— А довго чекати?</p>
	<p>— До Івана Купайла.</p>
	<p>— А хто це такий?</p>
	<p>— Чарівник…</p>
	<p>Дуже хотілося Марійці дізнатися, що то за такий таємничий чарівник по імені Іван Купайло. Вона розпитувала свою бабуню і та розказала про велике свято Івана Купайла, про таємну силу, про казкову ніч, коли квіти стають чарівними, розмовляють з дітьми і дорослими.</p>
	<p>Трепетно і з великою надією чекала дівчинка цього великого свята. Нарешті бабуся сказала:</p>
	<p>— Марійко, сьогодні ввечері йди у садочок та прислухайся до квіточок. Сьогодні буде чарівна розмова.</p>
	<p>Цілий вечір прислухалася дівчинка, підливала води квіточкам. Раптом чує:</p>
	<p>— Дякую, дякую, дівчинко!</p>
	<p>— І ми дякуєм, і ми дякуєм, — шепотів хтось.</p>
	<p>— Хто ви? — закричала дівчинка.</p>
	<p>— Ми — твої друзі, друзі, — захитали голівками квіти.</p>
	<p>— Оце дивина! То ви розмовляєте?</p>
	<p>— Ми завжди розмовляємо, тільки люди не чують нас. Лише сьогодні ми чарівні.</p>
	<p>Довго-довго розмовляла Марійка зі своїми друзями-квітами, оповідала їм про своє життя. А вони розкривали їй свої таємниці, дарували свої дивні казки.</p>
	<p>А у вікно виглядала бабуся і таємниче посміхалася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30 (7911). Чарівні квіти. СУС —, новотвір. Записала Ульянич Аліна 2010 року. Гончарюк Валентина Миколаївна (1947). Кіровоградська область, Олександрівський район, Красносілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
