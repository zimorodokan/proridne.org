<!--#include virtual="/-/inc/general__page_start.inc" -->
<title>Незвичайна кума ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Незвичайна кума» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Незвичайна кума.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Незвичайна кума <br><span class="article__headerDescription">Українська народна казка Чернігівщини</span></h1>
	<p>Жив собі чоловік. Мав він багато дітей — одинадцять хлопців. Не встигли отямитися, як і дванадцятий народився. Вже у своїм селі чоловік соромився хрестити дітей, бо не мав що покласти на стіл кумові. Каже жоні:</p>
	<p>— Візьму я дитину і понесу на друге село. Там і знайду людину, котра подержить дитину і не треба гостини.</p>
	<p>Як сказав, так і зробив. Іде він, зустрічає якусь жінку і каже:</p>
	<p>— Жінко, коли ваша ласка, не відмовте, будь ласка! Ви б не подержали мою</p>
	<p>дитину, не були б за маточку?</p>
	<p>— А чому б і ні?</p>
	<p>Похрестили дитину. Приходять додому, а їсти нічого кумі дати.</p>
	<p>— Ой, кумо, не знаю чим вас і пригостити.</p>
	<p>— Ану ж, чоловіче, іди до сіней. Там і калачів повна миска й вина відро.</p>
	<p>Пішов він до сіней, а там і калачів повно, й вина. Заніс те все до хати, пригостилися добренько, а кума й каже:</p>
	<p>— Чи ти знаєш куме, хто я?</p>
	<p>— Та звідки ж, дорогенька, я можу знати?</p>
	<p>— Я — Смерть. Та не бійся, я зроблю з тебе багатого чоловіка. Оголоси всім, що ти добрий дохтор. Набери у посудинки води, цвіту. Коли прийдеш до хворого, то будеш бачити мене. Якщо буду стояти біля голови, кажи, що вже пізно лікувати, а якщо буду стояти біля ніг — запевняй, що вилікуєш.</p>
	<p>Послухав чоловік незвичайну куму й прославився, як добрий лікар, кращого в світі й не знайдеш. Зажив добре — купив корови, воли, хлів поставив. Минув час, дітей поженив, повіддавав. Та сильно розхворівся. Знав, що Смерть прийде і надумав перехитрити її. Зробив собі на постелі колесо: коли прийде смерть, він собою махне і там, де голова була, стануть ноги, а там, де ноги — голова.</p>
	<p>— Еге, куме!- каже Смерть, -хоч крутись, не крутись, а помирати мусиш. Та як засміється:</p>
	<p>— А що, куме, ще хотів би жити?</p>
	<p>— Хотів би…</p>
	<p>Пожаліла вона кума і дозволила ще пожити до дев’яностa років. Швидко час минув, з’явилася знову кумонька і стала коло голови. Він на колесі перекрутився.</p>
	<p>— Хоч крутись, куме, хоч не крутись, а помирати мусиш!</p>
	<p>Тоді старий витяг цибух.</p>
	<p>— Якщо, дорогесенька, ти така мудра, то зайди у цибух.</p>
	<p>Смерть зайшла, а чоловік заткав цибух з обох кінців і поклав на піч. Став собі жити, за онуків радіти. Живе десять років і в селі життя на лад пішло, ніхто не хворіє, народу намножилось…</p>
	<p>А ще через десять років почав дід сам на себе смерть просити. Якось спало йому на думку, що він свою куму заткав у цибух і поклав на піч. Зняв, розіткав, а Смерть як вискочила та як заверещить:</p>
	<p>— Куме, бодай би ти жив доти, доки з тебе лише кістки не зостануться!</p>
	<p>І втекла. Змінилося життя в селі, кожну ніч багато людей помирало. А дід ходив доти, доки з нього лише одні кістки зосталися, та й розпався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (4156). Незвичайна кума. СУС 332. Записала Юрченко І. М. 2007 року. Сахно Євгенія Ігнатівна (1924). Чернігівська область, Бобровицький район, Бобровиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
