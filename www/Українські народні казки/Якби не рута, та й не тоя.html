<!--#include virtual="/-/inc/general__page_start.inc" -->
<title>Якби не рута, та й не тоя ☼ Українська народна казка ☼ Народна творчість</title>
<meta name="Description" content="Українська народна казка Буковини «Якби не рута, та й не тоя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Якби не рута, та й не тоя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Якби не рута, та й не тоя <br><span class="article__headerDescription">Українська народна казка Буковини</span></h1>
	<p>Пішов чоловік із жінкою в поле громадити сіно. Те поле було під лісом. Громадили вони, громадили, а чоловік і каже жінці:</p>
	<p>— Гай я піду в ліс по гриби.</p>
	<p>— Та йди, — каже жінка.</p>
	<p>Пішов чоловік та й нема його, та й нема.</p>
	<p>Дивиться жінка, іде з лісу пес. Та й до неї підбігає. А жінка його граблями по голові. І відігнала від себе. Пес пішов назад у ліс.</p>
	<p>Через якийсь час іде з лісу її чоловік. А жінка йому: «Я тебе стільки чекала. Я вже голодна. Сідаймо обідати». Сіли вони, пообідали, а чоловік каже:</p>
	<p>— Жінко, щось пече мене на голові. Подивися, що там таке.</p>
	<p>Дивиться жінка, а в нього в голові зубок із грабель,</p>
	<p>— А це що, чоловіче?</p>
	<p>— А це, — каже, — те, що якби не рута, та й не тоя, ти була б до смерті моя.</p>
	<p>Та ліг він і вмер з тим зубком у голові. Зачарував його хтось у лісі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>У народі побутує повір’я, що рослини рута і тоя використовуються при чаклуванні.</p>
		<p>Якби не рута та й не тоя. Невказані сюжети. Записано 15 травня 1977 року в селі Владичній Хотинського району Чернівецької області від Якова Івановича Тимчука (1910 року народження, інвалід Великої Вітчизняної війни).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
