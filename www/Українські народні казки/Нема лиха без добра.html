<!--#include virtual="/-/inc/general__page_start.inc" -->
<title>Нема лиха без добра ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Нема лиха без добра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Нема лиха без добра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Нема лиха без добра <br><span class="article__headerDescription">Українська народна казка Кіровоградщини</span></h1>
	<p>Було то дуже давно. На березі річки Буг стояла під соломою хатка. Жила в ній вже немолода жінка Ганна з сином Петром. Парубок був дуже гарний, здоровий, сильний, роботящий. Але не мав долі, бо хто піде за бідного.</p>
	<p>Петро ходив найматися до людей, заробляв на хліб і воду, щоб якось прожити. Ганна дуже боліла, і коли син ішов на роботу, то виводив її з хати і садив у затінку. Бідна жінка дивилася навкруги і ждала сина.</p>
	<p>Одного разу Петра не було довго і жінка вирішила набрати води у глечик з криниці. Набрала води, а на неї налетів страшний чорний крук. Почав клювати, крилами бити. Вона впустила глечика, бо оборонялася. Він</p>
	<p>розбився. А тут ішов охотнік і вбив крука.</p>
	<p>Вернувся Петро додому, а мама ледве дихає. А повз двір ішов старий сивий чоловік. Спитав парубка, чого він так побивається. Той відказав, що мама вмирає. Дідусь сказав:</p>
	<p>— Велика то біда, сину, бо все можна купити. А матері ні купити, ні заслужити. Та все буде добре, я тобі поможу. Іди в ліс за річку Буг. В лісі є поляна, а на ній росте старий-престарий дуб. Виріж з нього палицю і вона порятує твою маму.</p>
	<p>— Як я найду ту поляну? — питає хлопець.</p>
	<p>— Серце тобі підкаже. Тільки йди і дуже помалу, бо біда тебе дожене. Дорога туди страшна і сторожує там вовк.</p>
	<p>Сказав це дідусь і зник. Довго шукав Петро того дуба. Встрічалися по дорозі і хижі звірі, і лихі люди. Коли чує, хтось так плаче, що аж жаль бере. Побачив на дні глибокої ями цуценя, таке поганюще, худюще, облізле. Витягнув його парубок, дав останню воду. А воно перекинулося через голову і стало великим вовком.</p>
	<p>— Не бійся мене, хлопче, — каже, — знаю я твоє горе. Допоможу тобі, іди за мною.</p>
	<p>І повів вовк Петра до великого дуба, дав йому палицю і сказав:</p>
	<p>— Оце тобі ліки від маминої хвороби. Треба три рази нею в землю вдарити, а тоді торкнутися маминої правої руки. І пам’ятай, що через три дні ця палиця вже не матиме сили.</p>
	<p>Бігом добрався хлопець додому. А мати подивилася останній раз на сина і замовкла. Син з горя вдарив палицею по землі. Налетів великий вітер і на місці старої хати зробився великий палац.</p>
	<p>— Ні! — закричав Петро. — Нащо мені срібло-золото, коли поруч матінки не буде.</p>
	<p>І вдарив другий раз палицею і квітка, яка цвіла у дворі, перетворилася на гарну дівчину. Вона зайшла в той палац, де Петро плакав над матір’ю і сказала, щоб він вдарив третій раз. Він вдарив третій раз і торкнувся маминої руки. І тут сталося диво, жінка встала з ліжка здорова.</p>
	<p>Петро з дівчиною одружилися і зажили всі щасливо у великому палаці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>202 (8099). Нема лиха без добра. СУС —. Записав Чорний Володимир 2010 року. Чорна Вєра Антонівна (1947). Кіровоградська область, Ульянівський район, Богданове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
