<!--#include virtual="/-/inc/general__page_start.inc" -->
<title>Намисто з трьома променями ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Намисто з трьома променями» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Намисто з трьома променями.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Намисто з трьома променями <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Маленька дівчинка вже багато тижнів лежала хвора. Лежала, стогнала, заплющивши очі. Побачило сонечко хвору дівчинку. Жаль йому стало її. Нахилилось воно над її голівкою й тихо прошепотіло:</p>
	<p>— Візьми, дівчинко, чарівне намисто з чотирма променями. І чотирьох нещасних можеш зробити щасливими. На кого направиш промінь, той і стане щасливий.</p>
	<p>Розплющила дівчинка очі, бачить, на грудях у неї лежить чарівне намисто, чотири промені на стіні грають. «На кого направити щасливі промені? — думає дівчинка. — Хто в нас нещасний?». Подумала та й зітхнула, бо тяжко нещасні були бабуся, дідусь, тато й мама. У бабусі зуб болить, у дідуся ліжко скрипить, тато горілку п’є, мама сльози ллє.</p>
	<p>Направила дівчинка чарівний промінь на бабусю і зуб у неї перестав боліти. Направила промінь на дідуся — ліжко скрипіти перестало. Направила промінь на тата — перестав горілку пити. Направила на маму — перестала мама сльози лити, радісно усміхається. Про себе, про свою недугу дівчинка забула. Та коли всі люди стали щасливі, вона стала найщасливішою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>76 (5548). Намисто з трьома променями. СУС —, новотвір. Кононенко Ганна Андріївна (1941). Черкаська область, Чигиринський район, Вітове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
