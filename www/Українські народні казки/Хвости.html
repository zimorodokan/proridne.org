<!--#include virtual="/-/inc/general__page_start.inc" -->
<title>Хвости ☼ Українська народна казка ☼ Народна творчість</title>
<meta name="Description" content="Українська народна казка Поділля «Хвости» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хвости.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хвости <br><span class="article__headerDescription">Українська народна казка Поділля</span></h1>
	<p>Це було дуже давно. Всі звірі і домашні тварини жили дуже дружно: ніколи не билися, але була велика біда. Ні в кого не було хвоста. Весною зацвіли садки, різні рослини, а скільки появилося комарів, мух, жуків і всі ці комахи кусали звірів. Звірі ховалися в кущах, не могли травичку їсти, тільки вночі виходили з своїх схованок. Цар звірів лев зібрав всіх їх і сказав, що йому сорока сказала: в Одесі продаються хвости. Треба послати когось в Одесу і для всіх звірів закупити хвости. Вирішили послати лисицю і вовка. Лисиця дуже хитра, її ніхто не обмане, а вовк дужий, може багато принести.</p>
	<p>Поїхала лисиця з вовком, і минув вже місяць, а їх немає. Якось вночі щось загуркотіло, зашуміло, дивляться, а це йдуть лисиця і вовк, з мішками, сумками приїхали з Одеси.</p>
	<p>Лев посилає сороку, бо вона знає, хто де живе, щоб вона всім сказала, аби всі негайно прибули в ліс, бо будуть роздавати хвости. Сорока всім сказала. Першими прибігли коні, воли, корови, собаки, коти, щурі, миші, тільки не було зайців і кіз.</p>
	<p>Кінь вибрав собі хвоста гарного, як віника, а корова довгого із китицею на кінці, кіт кругленького, як ковбаску, білочка — віяло, пацюки взяли собі тоненькі гострі, як шила.</p>
	<p>Аж ввечері прибігли по хвости зайці і коза:</p>
	<p>— Де ж ви були? Вже хвостів немає, оце беріть що залишилося.</p>
	<p>Зайці сказали:</p>
	<p>— Ми в м’яча грали, а кози гризли гілляки дикої яблуні.</p>
	<p>Дак і прибігли зайці в трусах і майках, з реп’яхами в бородах кози. Зайці взяли хвости ви бачили які? Як бубончики на дитячих шапочках, а кози хвости як старий віничок стертий — так їм ледачим і треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>150 (6407). Хвости. СУС —, новотвір. Записано 2009 року. Кононюк Степан Венедиктович (1924). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
