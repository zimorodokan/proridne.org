<!--#include virtual="/-/inc/general__page_start.inc" -->
<title>Як Семена за старшину вибирали ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Семена за старшину вибирали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Семена за старшину вибирали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Семена за старшину вибирали <br><span class="article__headerDescription">Українська народна казка Бойківщини</span></h1>
	<p>— Цить, Горпино, бо дам в морду,</p>
	<p>Лагодь мені свиту й торбу,</p>
	<p>Клади в торбу паляниці.</p>
	<p>І гляди мені всякого припасу,</p>
	<p>Бо ти бачиш, що я не маю часу.</p>
	<p>— Агій на твою голову, дурний!</p>
	<p>Та куди ти ся збираєш?</p>
	<p>І куди ти гроші забираєш?</p>
	<p>Ти хочеш ті гроші пропити,</p>
	<p>Щоби корови не купити.</p>
	<p>— В корові мені не діло,</p>
	<p>Мені аби там вкипіло.</p>
	<p>Будуть воли, будуть коні,</p>
	<p>Будемо їхати в фургоні.</p>
	<p>— Та на колінах ти поїдеш,</p>
	<p>Та ти тільки нас обідиш.</p>
	<p>Тим часом Семен вдягнувся,</p>
	<p>До люстра подивився,</p>
	<p>Тільки шкода, що не підголився.</p>
	<p>Іде Семен і скликає людей:</p>
	<p>— На схід, Микито, на схід, Мартине,</p>
	<p>А то візьмуся за чуприни,</p>
	<p>Стягну з печі,</p>
	<p>Поб’ю плечі.</p>
	<p>Семен збори зібрав</p>
	<p>І сам тихенько під стіною став.</p>
	<p>На збори з’являються</p>
	<p>Попи з ядками,</p>
	<p>Кандидати з язиками.</p>
	<p>А чого вони являться?</p>
	<p>Того, що в них плоти валяться.</p>
	<p>Треба плоти підчинити,</p>
	<p>Треба й церкву підбілити.</p>
	<p>Словом, було тої ради й наради,</p>
	<p>Чого треба для громади.</p>
	<p>В той час виходить становий,</p>
	<p>Сам не простий,</p>
	<p>Має через груди ланцюжок золотий.</p>
	<p>І говорить:</p>
	<p>— Панове громадо,</p>
	<p>Казав я вас зібрати,</p>
	<p>Бо маю вам важливе діло сказати.</p>
	<p>Старий староста, він довго прослужив,</p>
	<p>Але нічого доброго не зробив.</p>
	<p>А тепер як хочете,</p>
	<p>Або оберіть собі нового,</p>
	<p>Або затвердіть старого.</p>
	<p>Тут закричали з гурту:</p>
	<p>— У мене взяв свиту!</p>
	<p>— У мене плечі збито!</p>
	<p>А оден там каже:</p>
	<p>Він як ніч, так день пив</p>
	<p>Та ще й до чужих жінок ходив.</p>
	<p>Починають висувати кандидатури.</p>
	<p>— Данило буде головою!</p>
	<p>— Гаврило буде головою!</p>
	<p>— Семен! — всі крикнули, як єден.</p>
	<p>Тоді підходить становий,</p>
	<p>Із старого знаки знімає</p>
	<p>І Семену на груди причіпляє.</p>
	<p>— А ти, старий, іди додому пішки.</p>
	<p>Взяли його всі на посмішки:</p>
	<p>— Або вчися коні пасти,</p>
	<p>Або йди свині красти.</p>
	<p>Горпина всю ніч не спала,</p>
	<p>Всю ніч в вікні Семена виглядала.</p>
	<p>— І якого ти безголов’я глядиш?</p>
	<p>Семен: — Цить, жона!</p>
	<p>Подивись на груди, я вже старшина!</p>
	<p>Тут же Горпина засміялася,</p>
	<p>Вже до люстра підібралася,</p>
	<p>Вже привезли люди дров,</p>
	<p>Вже й без мірки молов.</p>
	<p>— Панове громадо,</p>
	<p>Іде селом, кому скаже,</p>
	<p>Кому на міги покаже.</p>
	<p>Іде в волость,</p>
	<p>Береться за руки з писарями,</p>
	<p>З писарчуками.</p>
	<p>Писар пише, каже, де,</p>
	<p>А Семен печать кладе. А той старий староста</p>
	<p>Та був би чорта пропив.</p>
	<p>А Семен свої Горпині</p>
	<p>Спідницю й калоші купив1.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (1746). Як Семена за старшину вибирали. СУС —. 1 квітня 1988 р. Федько Йосип Васильович (1928). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
