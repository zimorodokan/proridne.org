<!--#include virtual="/-/inc/general__page_start.inc" -->
<title>Тридцять Три Нещастя ☼ Українська народна казка ☼ Народна творчість</title>
<meta name="Description" content="Українська народна казка Поділля «Тридцять Три Нещастя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Тридцять Три Нещастя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Тридцять Три Нещастя <br><span class="article__headerDescription">Українська народна казка Поділля</span></h1>
	<p>Жив собі парубок, якого всі називали Тридцять Три Нещастя. То вже він змалку таким вдався, що ніколи йому не щастило. Усі на ставку каталися — в ополонку він провалився, усі під яблунею яблука збирають — найбільше яблуко йому на голову звалиться, у всіх риба ловиться — у нього хоч би одна клюнула. Ріс і нещастя його щодня супроводжувало. Град вибивав посіви, повінь заливали хату, шуляк крав курчат. А коли блискавка спалила його хату, пішов він у світ ловити птаха щастя.</p>
	<p>Ото заходить в одне село, а вже темно стало. Проситься у першу хату переночувати. Вийшов старий чоловік та й каже;</p>
	<p>— Ми не проти, щоб ти у нас переночував. Але я тобі зразу хочу сказати, щоб потім не шкодував. Є у нас із жінкою одним-одна дочка, всі її звуть —Тридцять Три Нещастя. То тут за ніч може якесь лихо статися.</p>
	<p>— Мені вже нема чого боятися, — відказав парубок.</p>
	<p>Зайшов він до хати. Його привітали жінка з дочкою, накрили вечерю. Поїли вони.</p>
	<p>— Як це так, — каже жінка, — що за час вечері нічого поганого у нас не сталося? Навіть миска не розбилася.</p>
	<p>А тоді продовжує:</p>
	<p>— Як побачила я, що з мою дитиною все щось стається, то пішла до ворожки. А та мені сказала, що мою дитину покинуть нещастя тільки тоді, коли вона зустріне чоловіка такого ж невезучого. Чи ти, чоловіче добрий, часом не такий?</p>
	<p>Признався той, що його тоже називають Тридцять Три Нещастя. От і по дорозі до них його встигли собаки покусати, на нього звалилася висока тополя і провалився він у холодну воду на мосту, що сто років до нього простояв.</p>
	<p>Зраділи чоловік і жінка. Парубок і дівчина вподобали одне одного. Одружилися вони і більше ніколи нещастя до них не навідувалися.</p>
	<p>Мотузок обривається, а казочка кінчається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (6401). Тридцять три нещастя. СУС —. Записано 2009 року. Москальчук Євгена Мартинівна (1928). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
