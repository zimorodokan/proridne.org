<!--#include virtual="/-/inc/general__page_start.inc" -->
<title>Як їжак да заєць бігали навипередки ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як їжак да заєць бігали навипередки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як їжак да заєць бігали навипередки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як їжак да заєць бігали навипередки <br><span class="article__headerDescription">Українська народна казка Чернігівщини</span></h1>
	<p>Одного разу зібрався їжак в поле. А щоб швидше прийти, вирішив йти навпростець. Іде собі, а по дорозі його здибав заєць. Він роздивлявся, чи велика капуста виросла.</p>
	<p>— Ого, — каже їжак, — скоре сотворіння уже тут!</p>
	<p>— Так, — відповідає заєць, — бо в нас рід такий. А ти так і помреш зі своїми кривими ногами.</p>
	<p>Їжак страх як обурився.</p>
	<p>— Ти мене береш на сміх? — каже зайцеві. — Як ти такий великий пан, то давай позмагаємося, хто бистріше бігає.</p>
	<p>Посперечалися на кілька рублів і пляшку горілки.</p>
	<p>— Ну то побігли! — каже заєць.</p>
	<p>— Е, ні, я ще мушу піти до жінки та сказати, що прийду нескоро.</p>
	<p>Зрадів заєць, що є часу ще капусти поїсти, бо був добряче голодний. А їжак приходить до своєї нори та й каже:</p>
	<p>— Оце посперечався я з зайцем, що швидше за нього бігаю.</p>
	<p>— Чи ти здурів? — каже їжачиха. — Як ти берешся зайця перегнати?</p>
	<p>— Мовчи, жінко, якось воно буде. Збирайся і йди за мною.</p>
	<p>Ідуть вони, а їжак навчає жінку, що та має робити.</p>
	<p>— Зараз ми прийдемо на ниву. Ти стань на одному кінці, а я на другому. Як прибіжить до тебе заєць, ти кажи йому: «А я вже тут!».</p>
	<p>Приходить він до зайця і каже:</p>
	<p>— Ну, я вже готовий бігти!</p>
	<p>Поставали вони вкінці ниви і побігли. Заєць біжить, скільки сили має, а їжак остався на місці. Прибігає заєць. А їжачиха йому:</p>
	<p>— А я вже тут!</p>
	<p>— Як це так, — здивувався заєць, — щоб таке помело та й мене перебігло? Ану пробуємо ще раз.</p>
	<p>Знов заєць біжить чимдуж, а їжак іде назустріч та й каже:</p>
	<p>— А я вже давно тут!</p>
	<p>Не вірить заєць, що таке може бути, ще раз біжить. Так він бігав дев’яносто дев’ять разів. А на сотий впав посеред ниви без сил.</p>
	<p>Отак трапляється з тими, хто сміється над слабшими.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>229 (4416). Як їжак да заєць навипередки бігали. СУС 275А*. Записано 2008 року. Кошмар Галина Савівна (1918). Чернігівська область, Ічнянський район, Хаєнки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
