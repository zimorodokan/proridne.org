<!--#include virtual="/-/inc/general__page_start.inc" -->
<title>Де середина світу? ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Де середина світу?» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Де середина світу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Де середина світу? <br><span class="article__headerDescription">Українська народна казка Бойківщини</span></h1>
	<p>Стояли два пани і сперечались: чи найдеться на світі такий інженер, який би сказав, де середина світу? А циган стояв і слухав. І його зацікавило: про що вони сперечаються? А вони вже зійшли на тому, що нема у нас в державі такого мудрого. Підійшов до них циган і питає:</p>
	<p>— Будьте добрі, паночки, скажіть, над чим ви сперечаєтесь?</p>
	<p>Каже оден:</p>
	<p>— Нащо тобі, цигане, то знати? Це не твоє діло. Не такі люде вчені є, як ти, і цю справу не вгадають.</p>
	<p>Циган каже:</p>
	<p>— Та скажіть, будьте ласка, най я знаю, що за справа.</p>
	<p>Та й сказали вони циганови:</p>
	<p>— Немає ніде вченого чоловіка, щоб точно сказав, де є середина світу.</p>
	<p>Каже циган:</p>
	<p>— А що буде, як такий найдеться? То би вас дорого винесло.</p>
	<p>Кажуть пани так:</p>
	<p>— Що б не стало, буде.</p>
	<p>А циган їм каже:</p>
	<p>— Ця справа буде коштувати стільки, скільки заважить кінська голова. Стільки золота треба дати.</p>
	<p>— Добре, цигане, золото буде.</p>
	<p>А циган хитрий. Він їм каже:</p>
	<p>— Я хочу домовитися при свідках і з документом.</p>
	<p>— Добре!</p>
	<p>Та покликали свідків і уклали угоду. Каже циган:</p>
	<p>— Але золото вже принести. Щоб люде бачили і я щоб бачив. Щоб потім не було нарікань, що я даром золото взяв.</p>
	<p>Взяв циган золото. Тут і його жінка з дітьми прибігла, взяв палицю та й міряє. Та й наміряв десять кроків і забив палицю.</p>
	<p>— Панойки, отут середина світу. А хто не вірить, то най змірить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (1745). Де середина світу? СУС —. 1 квітня 1988 р. Булеца Николай Михайлович (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
