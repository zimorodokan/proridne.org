<!--#include virtual="/-/inc/general__page_start.inc" -->
<title>Рома та звірі ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Рома та звірі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Рома та звірі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Рома та звірі <br><span class="article__headerDescription">Українська народна казка Кіровоградщини</span></h1>
	<p>Жили собі дід і баба, тато з мамою і був у них хлопчик Романчик. І от одного разу Романчику дуже захотілося огірочків. Він і просить маму:</p>
	<p>— Мамо, нарви мені огірочків!</p>
	<p>А мама Ромина була вчителька, і їй було час іти до школи. От вона йому і відповідає:</p>
	<p>— Зачекай, Рома, поки я прийду зі школи, і потім підемо та й нарвемо огірочків.</p>
	<p>Пішла мама до школи, а Романчик подумав-подумав і вирішив піти сам тих огірочків нарвати. І для себе, і для мами з татом, і для діда з бабою. Пішов він на город, ходив-ходив, ніде огірочків не знайде. Сів він та й плаче, сльози ручками витирає. Коли це летить горобчик. Побачив, що Рома плаче, прилетів до нього та й запитує:</p>
	<p>— А чого це ти, Романчику, так гірко плачеш?</p>
	<p>А Рома йому і відповідає:</p>
	<p>— А як же мені не плакати, коли я хотів огірочків нарвати і не можу знайти, де вони ростуть?</p>
	<p>— Не плач, — відповідає йому горобчик — я твоїй біді зараджу. Я високо літаю, я бачив, де ростуть огірочки. Я летітиму, а ти йди за мною.</p>
	<p>От полетів горобчик, а Рома пішов слідом за ним, і прийшов до грядки, де ростуть огірочки. Рома подякував горобчикові і говорить йому:</p>
	<p>— Прилітай до мене взимку, горобчику, я тобі зернечка дам.</p>
	<p>Нарвав Рома огірочків, для всіх вистачить. Попробував підняти і понести, та не подужає. Сів він біля огірочків і знову плаче. Коли це по дорозі біжить лисичка. Побачила вона, що Рома плаче,та й запитує його:</p>
	<p>— А чого це ти, Романчику, так гірко плачеш?</p>
	<p>— А як же мені, лисичко, не плакати, якщо я назбирав огірочків, а не можу їх підняти, щоб до хати донести?</p>
	<p>— Не плач, Романчику, — відповідає йому лисичка, — я твоїй біді зараджу. Я зараз біжу до лісу, пришлю до тебе ведмедика, він тобі допоможе.</p>
	<p>Рома подякував лисичці та й говорить:</p>
	<p>— Як буде тобі скрутно, лисичко, прибіжиш до мене, я тобі також допоможу.</p>
	<p>Побігла лисичка, а через деякий час прийшов до Романчика ведмедик і говорить:</p>
	<p>— Це ти той хлопчик, якому потрібна допомога?</p>
	<p>Взяв, ведмедик Романчика на одну лапу, а відро з огірочками на другу та й говорить:</p>
	<p>— Показуй, куди нести!</p>
	<p>Рома показав і ведмедик відніс Рому й огірочки до хати. Рома подякував йому і говорить:</p>
	<p>— Приходь до мене, ведмедику, як меду бджілки наносять, я тебе пригощу.</p>
	<p>— Дякую, — сказав ведмедик, — прийду.</p>
	<p>Тут і мама повернулася зі школи, побачила огірочки та й запитує:</p>
	<p>— А як це ти, Романчику, огірочків приніс?</p>
	<p>Рома їй відповідає:</p>
	<p>— А мені звірі допомогли!</p>
	<p>А потім Рома допоміг і звірям: ведмедика пригостив медом, лисичці з татом рибки наловили, і цілу зиму Рома насипав у годівничку горобчику зерно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (7954). Рома та звірі. СУС —, новотвір. Записано 2010 року. Коркош Валентина Григорівна (1957). Кіровоградська область, Новомиргородський район, Оситна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
