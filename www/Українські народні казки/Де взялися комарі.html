<!--#include virtual="/-/inc/general__page_start.inc" -->
<title>Де взялися комарі ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Де взялися комарі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Де взялися комарі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Де взялися комарі <br><span class="article__headerDescription">Українська народна казка Чернігівщини</span></h1>
	<p>У той день, як Бог творив усяку живність, тварин, птахів, риб, комах, диявол і собі хотів щось сотворити для себе. Але нічого не міг зробити, бо не вмів удихнути життя. От він підкрався до Бога і підглядає. А Бог у цей час творив бджілок.</p>
	<p>— Ці бджілки будуть робити віск, без якого не обійдеться жодне богослужіння на землі, — сказав Бог.</p>
	<p>Він удихнув у них життя, і вони полетіли. Остання ж бджілка не злетіла, бо товсте черевце мала. Тоді Бог узяв і почав зістругувати зайве. Ті стружки і вхопив у жменю диявол. Зробилися з них дрібні кусючі комахи, бо не поблагословив їх Бог, отже, й були вони злими.</p>
	<p>Злетіли на землю і почали жалити все живе та пити з нього кров. Але прикро їм стало від того, що тільки-но вкусить комар людину, так та враз і розітре його, і комара як і не було на світі. Ось комарі якось зібралися і пішли до Бога жалітися:</p>
	<p>— Нащо ти, Боже, вчинив так, що тільки хто з нас нап’ється крові, так людина його вбиває і кісточки розтирає? Зроби, Боже, так, щоб люди нас не чавили і наші кісточки не розтирали, а вони щоб валялися на дорозі, а чумаки об них вози ламали.</p>
	<p>Вислухав Бог комарів, а тоді й питає:</p>
	<p>— А хто ж ви такі є?</p>
	<p>А вони відповідають:</p>
	<p>— Ми півчі Святого Петра.</p>
	<p>Тоді Бог мовляє:</p>
	<p>— Якщо так, то приходьте ви до мене на Різдво співати.</p>
	<p>А комарі відказують:</p>
	<p>— Ні, ми не можемо на Різдво, бо після Спаса нас уже і не стає.</p>
	<p>Посміхнувся Бог:</p>
	<p>— Якщо так, то нехай усе лишається, як є.</p>
	<p>Відтоді комарі влітку стають усе кусючіші й кусючіші. Дуже хочеться до Різдва їм дожити, але ні, не можуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>256 (4529). Де взялися комарі. СУС —. Записано 2008 року. Чабан Тетяна Григорівна (1936). Чернігівська область, Прилуцький район, Міновиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
