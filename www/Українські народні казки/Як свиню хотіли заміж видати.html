<!--#include virtual="/-/inc/general__page_start.inc" -->
<title>Як свиню хотіли заміж видати ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як свиню хотіли заміж видати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як свиню хотіли заміж видати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як свиню хотіли заміж видати <br><span class="article__headerDescription">Українська народна казка Полтавщини</span></h1>
	<p>Де-не-десь, у якімсь царстві, жили собі чоловік і жінка. Були вони вже в літах, а дітей не мали, але дуже хотілося їм дитини.</p>
	<p>— Аби хоч поросятко нам уродилося, — говорили вони.</p>
	<p>І так сталося, як сказалося. Як підросло поросятко, то почало скидати з себе шкіру. Як скине свою шкіру, то така гарна дівчина стає, що в світі більше такої нема.</p>
	<p>Ходила вона між людей і дуже сподобалась одному хлопцеві, який схотів її засватати. Батьки намагалися відмовити його від весілля, але хлопець дуже закохався і настояв, щоб одружиться .Відбулося весілля. Живуть вони собі, і все добре. А як захоче вона, то і натягне свинячу шкіру.</p>
	<p>Чоловік терпів це та врешті обдурив та й спалив ту свинячу шкіру. І ніколи відтоді його жінка не робилася свинею. Живуть вони поживають і зла не знають.</p>
	<p>А багацький парубок каже батькам:</p>
	<p>— Як той узяв собі за жінку малу свинку та й добре йому, то я візьму собі велику і мені буде ще краще.</p>
	<p>І батьки згодилися на це. Почалося весілля. Тягнуть свиню до столу, а вона кричить. Усі сміються, бачать, що толку нема. І пустив її парубок до хліва. Тільки сорому набрався. Бо свиня не людина, і людину з неї не зробиш.</p>
	<p>От і казочці кінець, а хто слухав, молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50 (4951). Як свиню хотіли заміж видати. СУС — 402А**. Записала Венгренюк Наталя 2008 року. Шевченко Раїса Іванівна (1960). Полтавська область, Чутівський район, Чутове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як свиню хотіли заміж видати <br><span class="article__headerDescription">Українська народна казка Полтавщини</span></h1>
	<p>В одному селі жили чоловік і жінка. Були вони одинокі й старенькі, і дуже їм хотілося дитини.</p>
	<p>— Аби нам кого-небудь, хоч би й поросятко, — жалілись вони.</p>
	<p>І ось вродилось в них поросятко. Як підросло воно, то трапилась така оказія: почало скидати з себе шкіру. Як тільки скине, то стає такою гарною дівкою, що найкращої ніде й не було.</p>
	<p>Якось пішла вона між люди, та й сподобалась дуже одному парубкові.</p>
	<p>— Я буду її сватати, — каже той парубок своїм батькам.</p>
	<p>— Та ти що, вона ж свинячу шкіру носить!</p>
	<p>Але той парубок так закохався в неї, що наполіг на тому, щоб оженитися. Відбулося весілля, і забрав він свою кохану до себе. Живуть вони собі добре, але як захоче вона, то й натяга на себе свинячу шкіру і стає свинею.</p>
	<p>Довго терпів це чоловік, та врешті не втерпів і спалив ту шкіру свинячу. І з того часу його жінка ніколи не робилася свинею. Живуть вони якнайкраще, в добрі та достатку.</p>
	<p>Син одного багача теж захотів із свині мати таку гарну жінку. Каже своїм батькам:</p>
	<p>— Коли той злидень узяв собі за жінку таку малу свиню і йому добре живеться, то я собі велику візьму свиню, щоб мені було ще краще.</p>
	<p>— Хай буде по-твоєму, — каже йому батько.</p>
	<p>Прийшов час весілля, тягнуть бідну свиню до столу, а вона кричить не своїм гласом. Всі почали сміятися. Побачивши, що толку з цієї свині не буде, погнав її парубок до хліва. Тільки сорому набрався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>286 (7117). Як свиню хотіли заміж видати. СУС — 402А**. Записано 2009 року. Авраменко Софія Никифорівна (1935). Полтавська область, Великобагачанський район, Бірки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
