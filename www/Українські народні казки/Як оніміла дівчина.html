<!--#include virtual="/-/inc/general__page_start.inc" -->
<title>Як оніміла дівчина ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як оніміла дівчина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як оніміла дівчина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як оніміла дівчина <br><span class="article__headerDescription">Українська народна казка Бойківщини</span></h1>
	<p>Була собі дівчина, мала дитину. Та й каже: «Нащо мені тої дитини? Я її десь дію, лишу». Поклала її в кошик, ніби несе на базар яйця продавати. Та й думає: «Дійду до тих корчиків і там її лишу». А тут ні звідти, ні звідси взялась якась жінка. Та й питається її:</p>
	<p>— Де ти йдеш? Вона каже:</p>
	<p>— Несу на базар яйця продавати. Каже та жінка:</p>
	<p>— То продай мені. А вона:</p>
	<p>— Нє, бо там я собі дорожче озьму. А тота жінка каже:</p>
	<p>— Я тобі дам дорожче.</p>
	<p>— Нє, я не хочу, — каже дівчина, — я собі на базар несу. А жінка каже:</p>
	<p>— Давай, давай. Я знаю, в тебе там дитинка.</p>
	<p>А то була Матінка Божа, і вона знала все. Взяла з собою тоту дитинку на небо і назвала її Марійкою.</p>
	<p>Росла Марійка на небі дуже файна, вродлива, розумна. І сказала їй Матінка Божа, би до всіх покоїв собі ходила, лиш до одного ні. Але вона подивилася і до того покою, що їй заборонено було. А там було много всяких дорогоцінностей, і вона вибрала собі один перстень на палець. Та й завила палець, аби не видно було.</p>
	<p>Прийшла Матінка Божа і зачала її питати:</p>
	<p>— Що в тебе, Марійко, з пальцем? А вона:</p>
	<p>— Я ся врізала.</p>
	<p>— То, — каже, — дай я тобі зав’ю файно.</p>
	<p>Марійка каже, що не треба, буде й так. А Матінка Божа:</p>
	<p>— Дай-дай, я знаю, що в тебе там перстень. Віддай. А вона не хоче.</p>
	<p>— Віддай, бо підеш на землю. А вона не хоче віддати.</p>
	<p>— Віддай, бо будеш німа.</p>
	<p>— Най буду.</p>
	<p>І стала вона німою, і спустили її на землю. Попала в якесь царство. І де їй дітися? Попала на царську кухню. Кухар каже:</p>
	<p>— Най іде д’мені начиння мити.</p>
	<p>Робила вона коло кухаря, помагала все. І дуже стала всім їда смачна. Цар зачав питати:</p>
	<p>— Що таке? Поміняли кухаря чи що? Чому їда така смачна стала? А йому кажуть:</p>
	<p>— Кухар той самий, лише якась помічниця є в него нова.</p>
	<p>Цар пішов подивитися, яка файна дівчина, то аж здивувався. Але ж не говорить дівчина, німа. При обіді цар розказав, яка є помічниця коло кухаря, файна дуже, лиш німа.</p>
	<p>Пішов туди подивитися царевич. Подивився і сказав, що мусить з нею оженитися. Його відговорювали, а він каже, що мусить її взяти, і все.</p>
	<p>Ладяться вже на весілля. Тоді прийшла до неї Матінка Божа та й питається:</p>
	<p>— Що, Марійко, віддаєшся?</p>
	<p>А вона покивала головою, бо не говорить, німа.</p>
	<p>— То, — каже, — віддай перстень. Вона стягла перстень з пальця та й каже:</p>
	<p>— Нате.</p>
	<p>Заговорила. А Матінка Божа дала їй другий, ще кращий перстень і поблагословила її. Справили весілля. Всі в царстві дуже врадувалися, що вона заговорила. А після весілля файно вони жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 24 жовтня 1994 року Драч Юлія Юліянівна (1934 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
