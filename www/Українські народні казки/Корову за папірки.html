<!--#include virtual="/-/inc/general__page_start.inc" -->
<title>Корову за папірки ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Корову за папірки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Корову за папірки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Корову за папірки <br><span class="article__headerDescription">Українська народна казка Гуцульщини</span></h1>
	<p>Один чоловік повів на ярмарок корову. Питаються купці, що він за неї хоче. А він каже: — Штири папірки.</p>
	<p>Бо він десь чув, що кажуть «папірка» на сотку. Приходять купці, а він каже:</p>
	<p>— Штири папірки.</p>
	<p>Він каже «штири», а три йому дають. Але дають три сотки, а він корову не дає. А один хотів ту корову купити. Та найшов на ярмарку свого сусіду і каже:</p>
	<p>— Ходи зо мною. Поможеш мені згодити корову. Той прийшов та й каже:</p>
	<p>— Видите, вам дають по три папірки. А ви озмете півчварта папірки?</p>
	<p>— Озму. Той каже:</p>
	<p>— Тримайте руку.</p>
	<p>Той тримає долоню, а він витяг пушку з тютюном і тими папірками, що в них цигарки загортаються, кладе йому на долоню три папірки, а одного папірка ділить наполовину. Чоловік, що його корова, у ґвавт. Кум-сусід уздрів шандаря.</p>
	<p>— Ходіть сюди, ходіть сюди! Шандар підбіг до них.</p>
	<p>— Що є?</p>
	<p>— Ми, — каже, — погодилися за півчварта папірка, а цес не хоче брати.</p>
	<p>А шандар запитався людей:</p>
	<p>— Вони говорили про гроші чи лиш про папірки?</p>
	<p>Всі люди сказали, що лиш про папірки говорили. І шандар сказав тому, що купив корову:</p>
	<p>— Корова ваша. А ви йдіть кішкайте другу корову. Тоді мете говорити про гроші, а не про папірки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 1 серпня 1986 року Кіращук Танасій Дмитрович (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
