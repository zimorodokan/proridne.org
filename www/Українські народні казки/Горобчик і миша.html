<!--#include virtual="/-/inc/general__page_start.inc" -->
<title>Горобчик і миша ☼ Українська народна казка ☼ Народна творчість</title>
<meta name="Description" content="Українська народна казка Поділля «Горобчик і миша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Горобчик і миша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Горобчик і миша <br><span class="article__headerDescription">Українська народна казка Поділля</span></h1>
	<p>Жив собі дідусь з бабусею, та жили вони у великій бідноті. Всього майна у них тільки й було, що горобчики у двері літали і мишки в хаті бігали, та й цим не було що їсти. Один горобчик потоваришував із мишкою. Обоє вони були сіренькі, моторненькі, спритненькі. Завжди одне одному в поміч ставали, разом раду радили.</p>
	<p>Одного разу надумали друзі посіяти пшеницю. От каже мишка до горобчика:</p>
	<p>— Знаєш що, брате горобчику?</p>
	<p>— Не знаю, — каже горобчик.</p>
	<p>— А що, якби ми пішли в поле? Тут у діда з бабою нічого не має. Може на панському полі назбираємо зерна.</p>
	<p>— Ходім, — каже горобець.</p>
	<p>Пішли вони в поле і назбирали зерна. Мишка писочком землю зорала, горобчик заволочив її лапками. І засіяли вони своє поле пшеницею.</p>
	<p>Славна вродила пшениця! Горобчик цвірінькає не нацвірінькається, а мишка все лапками на радощах потирає.</p>
	<p>Почалася жнивна пора. Мишка гострими зубками пшеницю вижала, а горобчик обмолотив її крильцями. Попрацювали вони гарненько. Зібрали врожай та й заходилися ділити його на дві рівні купки. Ділили-ділили, та одна зернина залишилася зайвою. Мишка й каже:</p>
	<p>— Це моя зернина! Коли я землю орала то писок собі подряпала.</p>
	<p>— Еге ж! — розсердився горобчик. — А мені, гадаєш, легко було крильцями пшеницю молотити? Усі крильця собі обтріпав.</p>
	<p>Сперечалися вони годину, другу. Раптом горобець ухопив зернинку та й полетів геть. От який хитрий!</p>
	<p>А обидві купки зерна дісталися мишці та дідусеві з бабусею. Вона і про них не забула. З тих пір стали вони жити і добра наживати. А горобець проковтнув своє зернятко і зостався ні з чим. Усю зиму голодний стрибав.</p>
	<p>Моїй казці кінець, а хто слухав молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (5975). Горобчик і миша. СУС 222В*. Записала Процькова Валентина 2008 року. Процькова Ксенія Іванівна (1921). Хмельницька область, Деражнянський район, Волоське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
