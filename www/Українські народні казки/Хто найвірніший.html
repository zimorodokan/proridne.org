<!--#include virtual="/-/inc/general__page_start.inc" -->
<title>Хто найвірніший ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Хто найвірніший» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто найвірніший.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто найвірніший <br><span class="article__headerDescription">Українська народна казка Закарпаття</span></h1>
	<p>Було таке. Чоловік був на полю. І прийшов великий дощ. Чоловік сховався коло корча. Прийшов чорт і тоже сховався в корчах. Чоловік його бачив. Дощ перейшов, чорт вийшов з корчів, прийшов ід’ньому та й каже:</p>
	<p>— Аби-сь собі взяв, що наймиліще маєш в обійстю, і прийшов з ним до мене в ліс.</p>
	<p>А він собі подумав так: «Що наймиліще мені? Жінка.» Та прийшов додому, та й узяв жінку. І пішов з нею в ліс тички рубати. Нарубали тичин, а чоловік собі ліг мало спочити. А жінка пішла в бережок ягоди збирати. І прийшов до неї паробок. Питає:</p>
	<p>— Що ти ту робиш?</p>
	<p>— Я прийшла ягоди збирати.</p>
	<p>— А чоловік твій де є?</p>
	<p>— Онде спить під корчом.</p>
	<p>— Та він спить, а ти робиш? Ти така файна. Та знаєш, що? Я буду тобі чоловік.</p>
	<p>— А де я діну чоловіка?</p>
	<p>— Заріж його.</p>
	<p>— Та я ножа не маю.</p>
	<p>— Я тобі дам ніж.</p>
	<p>Прийшла вона з чортом до чоловіка, дав їй чорт ніж. Хопила вона ніж, намахнулася на чоловіка. Чорт сказав, де вона має тикнути ножем. Вона намахнулася, а чорт пробудив чоловіка. Повідає:</p>
	<p>— Видиш, ти мене сохранив від смерти, я при тобі сховався від грому. А тепер я тебе сохранив. Твоя жона хотіла тебе зарізати, а я тебе збудив. На, ту маєш ніж. Я тобі казав, жеби ти брав з собою того, хто тобі найвірніший. Ти взяв жінку, треба було пса взяти. Жінка не найвірніша, то пес найвірніший.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 27 березня 1988 року Шикула Юлія Михайлівна (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
