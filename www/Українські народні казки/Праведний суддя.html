<!--#include virtual="/-/inc/general__page_start.inc" -->
<title>Праведний суддя ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Праведний суддя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Праведний суддя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Праведний суддя <br><span class="article__headerDescription">Українська народна казка Бойківщини</span></h1>
	<p>Були два брати. Єден був бідний, а другий — багач. Той багач справляв баль. А бідний каже до жінки: — Слухай, я йду до него. Там люде є, то я йду. Бідного жінка каже:</p>
	<p>— Та як підеш? Аби тя нагнав?</p>
	<p>Позичив той бідний собі хліб у сусіди, би мав з чим іти. І приходить до багача. Хліб сховав під паху. Багатий брат виходить з хати.</p>
	<p>— Ти чого прийшов тут заважати? Я маю гості. А бідний каже:</p>
	<p>— Та я не прийшов до тебе на баль. Я прийшов, аби-с ми дав коней дрова привезти.</p>
	<p>А він йому:</p>
	<p>— Он є коні, пасуться під лісом. То йди та бери коні. А йому коней не треба, але він не має на що звернути. Прийшов додому, а жінка каже:</p>
	<p>— Ну то що, не бавився там, на забаві? А він:</p>
	<p>— Той мене відразу гонив з-під хати. А я не мав що казати і сказав, що хочу коней дрова везти.</p>
	<p>А багатий відбув той бенкет, тоту забаву. Другий день по тім усім іде він по коні на пасовисько. Дивиться, а єден кінь без хвоста. А то вовк з лісу вийшов та й відкусив коневи хвіст.</p>
	<p>Багатий брат приходить до бідного.</p>
	<p>— Ти відорвав коневи хвіст. А той каже:</p>
	<p>— Та я не брав коні. Я хіба казав тобі, що буду брати?</p>
	<p>— Ти брав, — каже до него. Бідний ся просить:</p>
	<p>— Я не брав коней... Багач пішов до віта.</p>
	<p>— Ви були в мене на забаві. Ви чули, як мій брат казав, що бере коні?</p>
	<p>І сказав віт:</p>
	<p>— Це правда, я чув.</p>
	<p>Впрягає багач коні, бере віта і одного радного та й їдуть до суду. А бідний збирається і пішки, бо не має чим їхати. А то далеко. Бідний встав раненько, ще до дня. І пішов у дорогу, а по дорозі зайшов у корчму. А багач із свідками над’їхав і теж зайшов до корчми. І поставив могорич своїм свідкам. А бідний сів скраю, коло колиски, та задрімав. Упав набік і подавив дитину в колисці. Корчмар зробив крик. Жінка його кричить:</p>
	<p>— Подушив дитину!</p>
	<p>Дитина ще жива, але подушена.</p>
	<p>Вже має дві справи бідний, за коня й за дитину. І йдуть до суду. Бідний пішов борше, бо він пішки йде, а багач ще в корчмі п’є. Ішов бідний, а там була річка, а через річку міст. А під тим мостом цигани варили кулешу. Бідний дивиться з моста на тих циганів. А дощ падав та й мокро було. Упав бідний під міст на циганську дитину. Цигани зробили крик, сварять його. Вже бідний має третю справу, з циганом.</p>
	<p>Над’їхав багач із своїми свідками, і заходять усі до суду: бідний, багач із свідками, корчмар і циган. Та й питається суддя:</p>
	<p>— Чого ви прийшли? Каже багач:</p>
	<p>— Він коневи хвіст відорвав. Бідний каже:</p>
	<p>— Я присягаю, що коні не брав. Каже суддя до багача:</p>
	<p>— Що ти хочеш? Він не брав коні. Твій брат бідний, а ти багач, — каже суддя. — Тобі не пасує таким конем їхати, без хвоста. Дай цего коня йому, ней він їде. А ти купи собі іншого.</p>
	<p>І на цьому перша справа закінчилася. Беруть на суд корчмаря. Каже корчмар:</p>
	<p>— Він подушив мені дитину.</p>
	<p>— То цей чоловік має йти до тебе до корчми і ту дитину колисати, аж поки не виздоровіє.</p>
	<p>А корчмар каже:</p>
	<p>— Я не хочу, би колисав. Ней собі йде додому.</p>
	<p>Та й друга справа скінчена. Питається суддя цигана:</p>
	<p>— Що ти хотів, цигане? Що він тобі зробив?</p>
	<p>— Скочив з моста мені на дитину.</p>
	<p>— Тепер ти, цигане, іди на міст, а ти, бідний чоловіче, йди під міст. І ти, цигане, скоч на него.</p>
	<p>А циган каже:</p>
	<p>— Паноньку, я на него не буду скакати.</p>
	<p>Суддя стояв за бідним, бо Ісус Христос казав, що треба бідного уважати. І за бідним усі добрі люде стоять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 18 грудня 1990 року Бренич Федь Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
