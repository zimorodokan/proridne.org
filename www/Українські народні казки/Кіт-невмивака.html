<!--#include virtual="/-/inc/general__page_start.inc" -->
<title>Кіт-невмивака ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кіт-невмивака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт-невмивака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт-невмивака <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це взимку. Котові у таку пору не тільки холодно, а й голодно. Миші сидять по своїх норах і трублять заготовлені з осені запаси зерна, не діждешся, поки якось вигляне надвір. Пташки полетіти кудись зимувати, а які й лишилися в селі, то на землю не сідають, бо вся засипана снігом. А котові їсти хочеться!</p>
	<p>Одного ранку іде він двором бачить на вулиці розтрушена солома. Мабуть, хтось їхав возом і погубив. Де є солома, там і горобці, зметикував кіт. Заховався під живоплотом, чекає. Недовго й чекати довелося. Де не візьмися зграйка горобців і давай порпатися, поживу в соломі шукати. Такі заклопотані, що й не озираються. А котові цього й треба. Стриб і вже один горобчик у нього в лапах.</p>
	<p>— Ось тепер я поснідаю! — задоволено промурчав кіт.</p>
	<p>— Сор-р-ромно! Сор-р-ромно! — раптом заскреготіла з високого берестка сорока. — Соромно снідати невмитому! Невмивака!</p>
	<p>«І справді, треба вмиватися, — подумав Кіт. — А то ця пліткарка по селу рознесе, всі неумивакою дражнитимуть». Подумав отак, а лапки ніби самі собою послабились. Горобчик того тільки й ждав. Пурх і він уже біля сороки на берестку.</p>
	<p>Отак залишився Кіт без сніданку. Тоді він і сказав сам собі, що більше завчасу не вмиватиметься! Так і робить: наїсться, коли є чим, аж потім умивається. А як нічим поснідати чи пообідати, то ходить невмитим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (5166). Кіт-невмивака. СУС —. Записано 2008 року. Хилько Надія Федорівна (1930). Черкаська область, Жашківський район, Жашків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
