<!--#include virtual="/-/inc/general__page_start.inc" -->
<title>Лінива ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лінива» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лінива.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лінива <br><span class="article__headerDescription">Українська народна казка Полтавщини</span></h1>
	<p>Жили собі чоловік та жінка і мали вони дочку. Вона вдалася гарна та втішна. Батьки її так пестили, що не навчили ніякої роботи, опріч танцювати. Коли прийшли свати сватати її, батьки кажуть женихові:</p>
	<p>— Ми тобі дамо багато грошей, але хай наша дочка в тебе нічого не робить, бо вона нічого не вміє.</p>
	<p>Прийшов один, другий, але на таку угоду не погоджуються. Але через деякий час посватали ледащицю. Відгуляли весілля і поїхали до жениха додому. Там кожен щось узявся робити, а молода невістка сидить, ніхто їй нічого не каже, і вона нікому нічого.</p>
	<p>Посідали обідати, батько питає кожного, хто що зробив. Усякий за себе відповідає, а одна дочка мовчить. Батько до неї:</p>
	<p>— Що ж ти зробила?</p>
	<p>А вона не знає, що й відповісти, відійшла від столу, сіла на лавці та й сидить.</p>
	<p>Пообідали, знов до роботи. На вечерю знову всі зійшлись. На цей раз уже друга дочка нічого не робила, то остається без вечері. Молода невістка дивилася на це, а потім запитала в однієї з дочок, що це в них за порядки такі. Та ж розказала, що той, хто нічого не робить, не повинен і їсти.</p>
	<p>Минуло два дні, уже й мати зоставалася без обіду. Молода невістка дивилася на це все, а далі вирішила помогти матері по господарству. Взяла повимітала весь бруд із хати і поприбирала. Коли батько почав розпитувати, хто що зробив, то молода невістка почала вихвалятися:</p>
	<p>— Я, таточку, хату повимітала.</p>
	<p>По обіді всі до роботи, а молода знов питає матері, що робити. Мати ж посилає води принести. Принесла вона. Перед вечерею батько прийшов, поцілував її і похвалив. На другий день теж щось зробила, а далі помалу-помалу уже й обідати навчилася варити, а далі й хліб пекти. Чоловіка дуже любила, а сім’я вся хвалить її і далі учить до праці.</p>
	<p>Одного дня мати тої невістки каже батьку:</p>
	<p>— Пішов би ти провідати нашу дочку, бо я б сама пішла, так захворіла.</p>
	<p>Вдягнувшись, батько пішов. Приходить і бачить, що дочка сама варить обід. От він і питає:</p>
	<p>— Чи добре тобі, доню, живеться?</p>
	<p>Дочка відповідає:</p>
	<p>— Добре, тату!</p>
	<p>Далі батько знову питає:</p>
	<p>— А що, ти вже й обід вмієш варити?</p>
	<p>— Умію, татусю. У нас хто не робить, то той і не їсть.</p>
	<p>Входить у хату хазяїн, привітались, посідали, гість почав чистити свитку, а хазяїн:</p>
	<p>— Що то ви, свате, робите? Перестаньте!</p>
	<p>— Добре кажете, та коли ж я сьогодні ще не обідав.</p>
	<p>— Це в мене давній порядок, і мені добре з ним.</p>
	<p>— Як він добрий, то нащо ж я мав би його псувати? Я теж буду щось робити, — сказав батько невістки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17 (4611). Лінива. СУС 1370А*. Записала Захарченко Тетяна 2008 року. Захарченко Галина Матвіївна (1941). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
