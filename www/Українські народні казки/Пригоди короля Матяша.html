<!--#include virtual="/-/inc/general__page_start.inc" -->
<title>Пригоди короля Матяша ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Пригоди короля Матяша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пригоди короля Матяша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пригоди короля Матяша <br><span class="article__headerDescription">Українська народна казка Закарпаття</span></h1>
	<p>Король Матяш був справедливий. Одного разу хотів він увидіти, як у його королівстві люде живуть, убрався в бідняцьке шаття та пішов по свому королівстві. Коли йшов, увидів, же в єдного пана роблять бідні люде. Він зайшов у двір. Як пан його увидів, і йому приказав робити, бо видів, же то бідно одягнутий.</p>
	<p>Цілий день робив король Матяш у пана, а на вечір просив, жеб хоч їсти йому дав пан, а пан ще його хотів набити. Як увидів Матяш, як то пан робить несправедливо, витяг він єдно поліно з тих дров, що він складав у клітки, і розписався на ньому. І поклав його назад, і запам’ятав, де воно лежить.</p>
	<p>Потому, через куртий час, вернувся він до пана, але вже як король. І питає пана:</p>
	<p>— Чому ти так людей мучиш?</p>
	<p>Пан став одмагатися, казати, же то неправда, же в нього люде добре живуть, же він добре платить і кормить. А король йому:</p>
	<p>— Ти пам’ятаєш людей, які ту дрова складали?</p>
	<p>Тоді витяг поліно, же він знав за нього. На нім був його підпис. Король показав його панови й каже:</p>
	<p>— Видиш, чий то підпис? Хто розписався на тім поліні? Би-сь знав, що я тут був. Я тобі тоти дрова складав, і ти мене ще хотів бити, за то, що я цілий день голоден робив.</p>
	<p>І пан дуже поганьбився, побоявся та пообіцяв, же більше такого не буде. Од того часу людям у того пана стало легше жити.</p>
	<p>А король забрався далі. Хотів увидіти, як люде далі живуть. Пішов пішо. Іде дорогою, а на дорозі робітник каміння товче молотом, жеби дорогу засипати. Поздоровився король з ним і говорить:</p>
	<p>— Як ти живеш, чоловіче.</p>
	<p>— Живу я, — відповідає, — паночку, добре. Із м’ясом їм, вертаю борг і одложую гроші в банк.</p>
	<p>— А кілько ще маєте, — питається король, — із тридцять двох?</p>
	<p>— Та ще маю два. Король:</p>
	<p>— Ви мені роз’ясніть це діло.</p>
	<p>Король питає його, хотя король зрозумів, він не глупий був.</p>
	<p>— Лем два зуби маю, то зубами не їм, лем м’ясом. Яснами їв.</p>
	<p>— ...Вертаю борг, бо ще маю діда, старого вітця. Вертаю за тото, що мене годував. А даю в банк, бо годую діти, би вони мене потому годовали, як не буду зовсім годен робити.</p>
	<p>Король му каже:</p>
	<p>— Чи годні би подоїти цапа?</p>
	<p>— Якби подарилося, та би-м і подоїв. Тоді король наказує:</p>
	<p>— Про наш розговор не смієте сказати нікому, доки не увидите мою голову.</p>
	<p>Той обіцяє:</p>
	<p>— Добре, так і зроблю. Король попрощався і пішов собі.</p>
	<p>А тою дорогою позад короля ішов єден великий пан. І він тото все видів, як король з чоловіком говорив. Але не чув, бо він був далеко. Приходить пан ід’ньому і каже:</p>
	<p>— Що з тобою король ту говорив? Скажи мені.</p>
	<p>— Я тото вам не можу сказати. Король мені наказав, що я тото не можу сказати нікому, доки не увижу його, короля, голову.</p>
	<p>А пана то дуже заінтересовало. За що король з простим чоловіком говорив? Пропонує пан:</p>
	<p>— Я тобі заплачу добрі гроші, лем ти мені повідж.</p>
	<p>Та й виймає банкноту на сто пеньгів. І дав чоловікови. Та й чоловік йому тоді все розповів. Тоді каже йому той пан:</p>
	<p>— Ти мені пояснив три питання. А що значить четверте — подоїти цапа?</p>
	<p>— То ви цап. Я вас подоїв. Ви мені даремно дали сто пеньгів. Пан погнівався й погрожує:</p>
	<p>— Ти обіцяв корольови, же нікому не скажеш, доки не увидиш голову короля. А ти мені все розказав, а голови його не видів. І король тебе заарештує.</p>
	<p>Тоді чоловік виймає тоти сто пеньгів і показує королівську голову на грошах.</p>
	<p>— А то не голова королівська?</p>
	<p>Пан плюнув і пішов своєю путьою далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зарічево, Перечинського району, Закарпатської області 12 липня 1988 року Трянчич Іван Васильович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
