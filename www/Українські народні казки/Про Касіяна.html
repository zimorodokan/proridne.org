<!--#include virtual="/-/inc/general__page_start.inc" -->
<title>Про Касіяна ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Касіяна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Касіяна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Касіяна <br><span class="article__headerDescription">Українська народна казка Полтавщини</span></h1>
	<p>Жив у нашому селі дід Касіян. Дружина у нього Явдоха була красуня на все село. Співала гарно, танцювала дрібненько, вишивала; на весіллі калачі і шишки пекла.</p>
	<p>— Приходьте, будьте ласкаві, пані Явдошко, до нас на весілля і свого Касіянчика беріть, — часто запрошували молоді.</p>
	<p>Прожило подружжя разом 20 років, а їх ніхто з людей укупочці не бачив.</p>
	<p>Ось настав День народження Касіяна 29 лютого, а це число буває раз на 4 роки, називаються такі роки високосними. Одні люди кажуть, що це щасливі роки, інші — що ні.</p>
	<p>Явдошка наварила і напекла смачних страв, тістечок і пирогів. Зійшлися люди. Повна хата. Загомоніли, заспівали, розговорився і господар та й повідав нам таке:</p>
	<p>— Касіян преподобний, він святий, з нечистою силою бореться. Три роки без вихідних сидить Касіян з молотом в руках і б’є чорта по голові, щоб той не мав часу людям робити різні біди. Цю роботу преподобний залишає тільки в день своїх іменин — один раз на 4 роки, тоді він іде до церкви і молиться богові, щоб бог дав йому більше сили в боротьбі з нечистим.</p>
	<p>З церкви Касіян повертається тоді, коли вже починає світати і цілу ніч молиться. В той час, коли Касіян у церкві, чорт вільний, він вилазить із безодні на поверхню землі і на що не гляне, все гине. Подивиться на худобу —</p>
	<p>здихає, на людей — мруть, на поле — все сохне, все гине від очей нечистого, а люди звинувачують Касіяна.</p>
	<p>Ось чому на Касянів день 29 лютого не можна з хати виходити до схід сонця.</p>
	<p>У народі говорять: «На Касіяна до схід сонця і пес з буди не вилазить, а не те, щоб чоловік з хати виходив».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (4825). Про Касіяна. СУС —. Записав Колісник Віталій 2008 року. Колісник Раїса Митрофанівна (1938). Полтавська область, Кременчуцький район, Салівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Касіяна <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Святий Касіян цілих три роки сидить над чортом і його по голові молотом лупить. Б’є його, щоб не мав нечистий часу обдумати свої плани на людську згубу. Б’є чорта Касіян день-у-день і не дає йому спам’ятатися. Цю робота Преподобний лишає тільки в день своїх іменин — один раз на чотири роки. Тоді він іде до церкви і молиться богові, щоб бог дав йому більше сили в боротьбі з нечистим.</p>
	<p>3 церкви Касіян повертається тоді, коли вже починає світати, бо цілу ніч молиться. А як з церкви прийде, то знову береться за своє діло: молота в руки і чорта по голові!</p>
	<p>В той час, коли преподобний Касіян молиться богові, чорт вільний. Він вилазить із безодні на поверхню землі, і все, на що він подивиться, гине. Подивиться на худобу — здихає, подивиться на людей — мруть люди, подивиться на поля — все сохне, все гине від очей нечистого.</p>
	<p>Ось чому на Касіянів день не можна з хати виходити саме тоді, як розвидняється.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108 (5581). Про Касіяна. СУС —. Записано 2008 року. Заболотна Марія Іванівна (1935). Черкаська область, Чигиринський район, Медведівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
