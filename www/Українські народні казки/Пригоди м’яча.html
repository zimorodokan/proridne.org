<!--#include virtual="/-/inc/general__page_start.inc" -->
<title>Пригоди м’яча ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Пригоди м’яча» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пригоди м’яча.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пригоди м’яча <br><span class="article__headerDescription">Українська народна казка Полтавщини</span></h1>
	<p>Одного разу хлопчики пішли до лісу. Гуляли там, збирали гриби, грали в ігри і забули м’яча. Біг тим лісом зайчик. Побачив м’яча та й питає:</p>
	<p>— Ти колобок?</p>
	<p>— Ні, я м’яч.</p>
	<p>— А ти дуже смачний?</p>
	<p>— Мене не їдять. Зі мною граються, — відказує м’яч.</p>
	<p>Стали зайчик з м’ячем гратися. Коли це чимчикує їжак.</p>
	<p>— Зайчику, ти що, колобка зустрів?</p>
	<p>— Це не колобок, це м’яч. З ним граються.</p>
	<p>Стали вони гратися разом. Один одному м’яч перекидають, сміються. Тут їх побачила з дерева білочка.</p>
	<p>— Що це ви з колобком робите?</p>
	<p>— Він не колобок. Він м’яч. З ним гратися треба.</p>
	<p>Стали вони гратися втрьох. Зайчик м’яч задньою лапою б’є, їжачок носиком, а білочка хвостиком відбиває. Почувши шум, на полянку вибіг борсучок.</p>
	<p>— Ви що, колобка не поділите?</p>
	<p>— Це не колобок. Це м’яч. З ним граються, а не їдять. Ставай до нас четвертим.</p>
	<p>Поділилися звірята на дві команди, поставили ворота і ганяють у футбол, як справжнісінькі хлопчаки. Та так захопилися, що й не помітили як вовк з лисицею підкралися. Ті спочатку хотіли поласувати зайчатиною та білчатиною, а потім зацікавилися грою і просяться:</p>
	<p>— Візьміть і нас до себе. Ми будемо чемними!</p>
	<p>Тепер уже почався справжній футбол. М’яч аж сяяв від задоволення. Де і взялися вболівальники-звірята та птахи з усього лісу зібралися.</p>
	<p>А Роман прийшов додому і згадав що забув м’яч у лісі. На другий день діти пішли на те саме місце, де були напередодні. Тільки-но вони підійшли до галявини, як звідти в кущі шаснули зайчик, білочка, борсучок, лисичка і вовчик.</p>
	<p>— Де вони тут набрались? — здивувався Вадим.</p>
	<p>— Мабуть у футбол нашим м’ячем грали, — зауважив Роман.</p>
	<p>І хлопці розсміялися дотепному жарту. Вони забрали м’яч і побігли додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>156 (7066). Пригоди м’яча. СУС-, новотвір. Записала Кривенко Марина Олександрівна 2009 року. Кривенко Тетяна Петрівна (1951). Полтавська область, Чорнухинський район, Чорнухи</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
