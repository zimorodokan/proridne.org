<!--#include virtual="/-/inc/general__page_start.inc" -->
<title>Кресало ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Кресало» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кресало.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кресало <br><span class="article__headerDescription">Українська народна казка Полтавщини</span></h1>
	<p>Йшов солдат по дорозі. Раз, два! Раз, два! За спиною ранець, шабля при боці. Йшов він додому з війни. По дорозі пострічалась йому стара відьма. Вона була така противна: нижня губа в неї звисала аж до грудей.</p>
	<p>— Добрий вечір, солдате! А яка в тебе гарна шабля і великий ранець, ти справжній солдат! Ну, одержиш ти зараз грошей, скільки ти захочеш.</p>
	<p>— Дякую, стара відьмо! — сказав солдат.</p>
	<p>Вона сказала:</p>
	<p>— Бачиш дерево ти повинен залізти нагору. Побачиш там дупло, спустись у нього на самісінький низ у дерево! Я тебе перев’яжу мотузкою круг пояса і витягну назад, коли ти мені гукнеш.</p>
	<p>— А навіщо мені лізти туди в дерево? — спитав солдат.</p>
	<p>— За грошима, — сказала відьма. — Знай, що коли дістанешся самісінького низу в дереві, ти опинишся у великому підземному ході. Там зовсім світло, бо горить більше сотні ламп. Ти там побачиш троє дверей, можеш їх відчинити, ключі стирчать зовні. Заходь у першу кімнату. Там посередині на підлозі, побачиш велику скриню, а на ній собаку.</p>
	<p>Візьмеш мій фартух покладеш собаку на нього. А очі в нього завбільшки як чайні чашки! Але ти не бійся. У тій скрині гроші. Та як хочеш срібла, йди до другої. Там сидить собака, візьмеш і посади його на мій фартух. І бери гроші. Бери скільки захочеш.</p>
	<p>— Непогано! — мовив солдат. — Але що я мушу дати тобі за це, стара відьмо? Я думаю, щось тобі потрібно.</p>
	<p>Відьма мовила:</p>
	<p>— Я від тебе не візьму ні копійки. Ти тільки принеси мені старе кресало, яке там забула моя бабуся.</p>
	<p>Солдат усе зробив, як казала баба. Поліз у те дупло до самого низу, відчинив перші двері, а там, посеред кімнати, скриня, а на ній страшний собака сидить. Солдат накинув на нього бабин фартух, а тоді взяв і посадив на землю на підстелений фартух. Відчинив скриню, а там повно мідних монет. Солдат набрав, скільки міг, і пішов у другу кімнату. А там те саме, собака на скрині сидить. Солдат і того собаку посадив на фартух, розкрив скриню, а атм повно срібних монет. Солдат викинув мідні і набрав срібних. А в третій кімнаті те саме, тільки гроші були в скрині золоті.</p>
	<p>Солдат викинув усе срібло з кишені і ранця набив золота. Та взяв кресало і крикнув:</p>
	<p>— Тягни мене нагору, ти, стара відьмо!</p>
	<p>Відьма витягнула його на гору і він знову опинився на шляху; його кишені чоботи, кашкет були наповнені.</p>
	<p>— Навіщо тобі це кресало?</p>
	<p>— Це тебе не обходить, ти ж одержав гроші.</p>
	<p>— Якщо не скажеш, я відрубаю тобі голову.</p>
	<p>А відьма каже:</p>
	<p>— Я тобі не скажу.</p>
	<p>І він відрубав їй голову. Відьма упала мертва. А солдат у фартух укинув гроші, закинув вузол на спину і пішов до міста. Це було найкраще місто. Солдат зупинився в найкращому готелі. Служник, який чистив його чоботи, здивований що у такого багатого такі кепські чоботи.</p>
	<p>Тепер він став багатим знатним паном. Він зажив дуже весело, ходив у театр, їздив кататися. Солдат витяг кресало і ударив по кременю. Хотів прикурити, двері широко розчинились і виліз пес, якого він бачив у підземеллі. І спитав:</p>
	<p>— Що накажеш мені, господарю?</p>
	<p>«Що таке? — здивувався солдат. — Та це ж, виходить, чудове кресало, і я зможу одержати все, що захочу!»</p>
	<p>— Дістань мені грошей!</p>
	<p>А той раз і приніс мішок з грошима. Солдат зрозумів яке це чудове кресало. Ударив по кременю і знову з’явився собака.</p>
	<p>— Привези мені принцесу, — наказав.</p>
	<p>Собака одразу за двері, і не міг солдат отямиться коли він привів принцесу. Вона була така гарна і зразу було видно, що це справжня принцеса. Солдат не стерпів і поцілував її, адже він був славний вояк, справжній солдат.</p>
	<p>Потім собака відніс принцесу назад, і вранці коли король і королева прокинулися від сну, вона розповіла, що бачила сон. Що вона сиділа на собаці а він її віз. А солдат її поцілував.</p>
	<p>— Оце справді мила історія, — промовила королева.</p>
	<p>Вранці король і королева дізнались, куди їздила принцеса, і солдата посадили у в’язницю. От він і сидів там. Ой, як там було темно й нудно! Йому сказали:</p>
	<p>— Завтра вранці тебе повісять!</p>
	<p>Тоді він побачив хлопця у своєму вікні і гукнув:</p>
	<p>— Збігай туди де я жив і принеси мені кресало. А я дам тобі чотири монети. Тільки бистро.</p>
	<p>Хлопчик був не проти. Одержав чотири монети. Він приніс кресало, а солдата вже хочуть вішати. Вдарив він по кресалу і з’явився собака.</p>
	<p>— Ану допоможи мені визволитись з петлі! — сказав він собаці.</p>
	<p>І собака його визволив. Десь народ закричав:</p>
	<p>— Солдатику! Будь нашим королем!</p>
	<p>І одруживсь він з прекрасною принцесою. Весільний бенкет тривав цілий тиждень. Собаки разом з людьми сиділи за столом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (7071). Кресало. СУС-. Записала Павленко Аліна Іванівна 2009 року. Павленко Ніна Олексіївна (1947). Полтавська область, Чорнухинський район, Луговики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
