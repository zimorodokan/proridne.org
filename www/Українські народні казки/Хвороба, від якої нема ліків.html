<!--#include virtual="/-/inc/general__page_start.inc" -->
<title>Хвороба, від якої нема ліків ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хвороба, від якої нема ліків» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хвороба, від якої нема ліків.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хвороба, від якої нема ліків <br><span class="article__headerDescription">Українська народна казка Полтавщини</span></h1>
	<p>На краю села, біля самого лісу, жила старенька бабуся. Жила вбого та одиноко. У селі її всі добре знали і поважали. Називали її знахаркою, бо лікувала вона без усяких ліків, а тільки травами, що збирала в лісі.</p>
	<p>Якось до бабусі привели маленьку дівчинку років шести. Горе сталося з дитиною — майже рік після смерті матері вона ні з ким не розмовляла. Зустрівшись з бабусею, дівчинка подивилася на неї маленькими карими очима, але не промовила ні слова. Її хвороба дуже хвилювала батька, який так дорожив своєю донечкою. Він благав бабусю допомогти, на що та відповіла:</p>
	<p>— Їдь додому, а дівчинку залиш, через місяць забереш.</p>
	<p>Пройшов місяць, і батько приїхав за донькою. Коли він зайшов в двір, до нього вибігла життєрадісна дівчинка, яка голосно щось наспівувала. Від радості батько заплакав. Він не знав, як і дякувати бабусі, пропонував їй небагато, бо крім млина нічого не мав, та бабуся нічого не взяла. Слава про диво-бабусю розповсюдилася швидко. Дійшли чутки і до заможного чоловіка, в якого була дуже примхлива і вередлива дочка.</p>
	<p>Одного разу дочка захворіла, і чоловік звернувся до бабусі за допомогою. Бабуся погодилася її лікувати, але нічого не обіцяла. Через кілька днів чоловік повернувся і запитав:</p>
	<p>— Ну що, вилікувала мою дочку?</p>
	<p>Бабуся відповіла:</p>
	<p>— Майже.</p>
	<p>— Що означає «майже»? — з гнівом запитав чоловік.</p>
	<p>— Проблему, з якою ти звернувся, я вирішила; здорова твоя дочка. Та має вона найтяжчу хворобу, від якої я ліків не маю, — відповіла бабуся.</p>
	<p>Чоловік ще дужче насупив брови і запитав:</p>
	<p>— Що ж це за хвороба така, що навіть ти безсильна?</p>
	<p>Бабуся повернулась і пішла до хати, біля самого порогу вона глянула на нього і сказала:</p>
	<p>— Черству душу вона має, ось її хвороба.</p>
	<p>Чоловік хотів щось сказати, але промовчав і, похиливши голову, пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>207 (4884). Хвороба, від якої нема ліків. СУС —. Записано 2008 року. Богдан Микола Якович (1936). Полтавська область, Оржицький район, Сазонівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
