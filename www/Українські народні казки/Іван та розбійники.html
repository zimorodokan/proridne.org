<!--#include virtual="/-/inc/general__page_start.inc" -->
<title>Іван та розбійники ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Іван та розбійники» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван та розбійники.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван та розбійники <br><span class="article__headerDescription">Українська народна казка Полтавщини</span></h1>
	<p>Жили чоловік та жінка. Довго у них не було дітей. Аж під старість послав їм бог синочка. Назвали вони його Іваном.</p>
	<p>Батько був мисливцем, то й жили вони в лісі в невеликій бідній хатці. Коли хлопець підріс, став його батько годувати оленячим мозком.</p>
	<p>А в тому лісі жили розбійники. Вони грабували багатих, забирали в них гроші, золото. Усе накрадене ховали в кам’яній горі у печері. А вхід до неї вони заклали великим каменем, який ніхто не міг зрушить з місця.</p>
	<p>От одного разу вся сім’я пішла в зарості, щоб назбирать хмизу. Та, на біду, заблукали в темному лісі. Ходили вони, ходили лісом та й натрапили на кам’яну гору, в якій була печера з розбійницькими скарбами. Захотіли зайти в печеру, та камінь великий-превеликий не впускає. Тоді Іван як підійде до каменя, та як закричить страшним голосом:</p>
	<p>Мене батько й мати кохали,</p>
	<p>оленячим мозком годували!</p>
	<p>І як схопить того каменя, як швиргоне. Так і покотився з гуркотом униз. Зайшли вони до печери і остовпіли. По всій печері блищали купи золота, цінного каміння . Понабирали вони всього скільки могли та й рушили дорогу додому шукати.</p>
	<p>Не встигла сім’я з гори спуститься, як доганяють їх розбійники. Уже побачили лісові бандити, що їх і самих пограбовано. То й кинулися шукать своїх кривдників. Прощалися вже чоловік та жінка з життям. А Іван підбіг до здоровенного дуба, ухопив його обома руками і закричав страшним голосом:</p>
	<p>Мене батько й мати кохали,</p>
	<p>оленячим мозком годували!</p>
	<p>Вирвав хлопець з коренем дуба, обкрутив його кругом себе і вбив на смерть всіх десятьох розбійників.</p>
	<p>Невдовзі натрапили вони на свій старенький віз із хмизом та знайшли дорогу додому. За розбійницькі скарби зробили собі нову хату, сарай. Купили коней, різну худобу, гарний одяг придбали та й зажили в гаразді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (4654). Іван та розбійники. СУС (676). Записав Яковенко Владислав (7 клас) 2008 року. Воробйов Володимир Петрович (1936). Полтавська область, Лохвицький район, Харківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
