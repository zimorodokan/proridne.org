<!--#include virtual="/-/inc/general__page_start.inc" -->
<title>Про парубка Романа ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про парубка Романа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про парубка Романа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про парубка Романа <br><span class="article__headerDescription">Українська народна казка Закарпаття</span></h1>
	<p>Жив собі Роман, страшенно міцний парубок. І був такий час, що його сім’я не мала соли, та й зібрався він у дорогу на сіль. Їх зібралося четверо. Пішли за польську границю. Закупили соли та вже поверталися. І на границі їх поїмали бандури. Повели їх у свою хижку й там пов’язали. Трьох пов’язали, а того сильного Романа не могли. Тих трьох забрали з собою, а його з сіллю лишили, замкли в тій хижці.</p>
	<p>Як тоти відійшли, він з годину посидів, тоді виломав двері, зв’язав усі чотири міхи докупи, узяв на плечі та поніс додому.</p>
	<p>Приходить він додому, а мати пироги ладить. І приказує:</p>
	<p>— Ото тобі, дідусю, пиріг, ото мені. А нашого Романця не є, щоби і йому пиріг загнути.</p>
	<p>А він увійшов, вер на лавки бесаги з сіллю, й лавки проломилися. І говорить:</p>
	<p>— Ладіть і мені пиріг. Я вже ту.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 11 липня 1988 року Гудак Юрій Васильович (1937 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
