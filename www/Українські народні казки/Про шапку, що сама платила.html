<!--#include virtual="/-/inc/general__page_start.inc" -->
<title>Про шапку, що сама платила ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про шапку, що сама платила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про шапку, що сама платила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про шапку, що сама платила <br><span class="article__headerDescription">Українська народна казка Закарпаття</span></h1>
	<p>Був де не був на світі один Іван. Жив із жоною досить бідно. Нічого у нього не було, лиш стара хижка і одна корова.</p>
	<p>Усі люди торгують, та думає собі, що треба і йому почати.</p>
	<p>А у тім селі корчмарі дуже від людей видурювали усе, бувало, ціле ґаздівство. Почав Іван торгувати, одного дня продасть, а другого купить інше.</p>
	<p>Раз прийшли до нього два корчмарі і кажуть:</p>
	<p>— Ходи з нами, бо тобі дуже добре ґешефти ідуть! Ти усе продаєш, купуєш, а ми так не можемо.</p>
	<p>— Знаєте, що я з вами не можу іти, бо ви мого няня обдурили, ви у нього видурили маєток.</p>
	<p>— Ну, Іване, бо твій няньо весь час сидів у корчмі та пив, напив много та за те й збіднів.</p>
	<p>— Мене ви не обдурите, аби я пив!</p>
	<p>— Ти, Іване, не будь дурний, ходи з нами. Подумав Іван, подумав та й пішов.</p>
	<p>У Івана були за корову гроші і пішли вони у городі у ресторан.</p>
	<p>А корчмарі кажуть:</p>
	<p>— Де ти, Іване, ідеш, та там усе дорого.</p>
	<p>— Ідім, вип’ємо чай і досить.</p>
	<p>Іван не хотів, і вони мусіли іти у ресторан. Пішов Іван до офіціантки і каже:</p>
	<p>— Нате, тут три тисячі срібних і давайте нам, скілько будемо просити їсти і пити. Коли грошей не буде, то підійдіть до дверей і махніть рукою, і ми підемо.</p>
	<p>П’ють тиждень, п’ють другий, а тоді й кажуть:</p>
	<p>— Ідім, Іване, уже геть, доки будемо пити, так проп’ємо усе ґаздівство.</p>
	<p>А Іван їм сказав, що за все він буде платити.</p>
	<p>Корчмарі засміялися і п’ють далі. Там вони пробули цілий місяць.</p>
	<p>Офіціантка стала на двері і махнула рукою. Іван видів і каже:</p>
	<p>— Ідіть геть, досить було! Зібралися, ідуть, а офіціантка каже:</p>
	<p>— Стійте! Ви місяць їли, пили, а платити хто буде? А корчмарі кажуть:</p>
	<p>— Ади, ми тобі казали, Іване, а ти не хотів слухати. Іван зняв шапку і каже:</p>
	<p>— Шапка платить! Офіціантка нараз їх пустила. Корчмарі зрадувалися і кажуть, що і їм би таку шапку треба.</p>
	<p>А у Івана шапка стара, цурава.</p>
	<p>Просять корчмарі у Івана, щоб продав шапку, а Іван не хоче. А потому каже їм:</p>
	<p>— У мене шапка дорога дуже — п’ятсот тисяч срібних. Корчмарі порадилися і купили, нараз виплатили Іванові гроші.</p>
	<p>Пішов Іван радий із грошима додому.</p>
	<p>А корчмарі із цуравою шапкою пішли у ресторан. Сидять місяць, сидять другий, їдять, п’ють й інших гостять. Раз офіціантка каже:</p>
	<p>— Треба платити.</p>
	<p>А вони махнули шапкою, як Іван, й кажуть, що шапка платить.</p>
	<p>Офіціантка закликала поліцію на них, що напили і не хочуть платити. Поліція узяла і заарештувала корчмарів.</p>
	<p>Прийшов суд, у корчмарів посеквестували усе ґаздівство, заплатили у ресторан і пустили їх.</p>
	<p>Корчмарі сердиті, пірвали шапку, узяли палиці і ідуть Івана убити.</p>
	<p>Іван увидів у вікно, що то корчмарі ідуть, і каже жоні:</p>
	<p>— Жоно, ідуть корчмарі та уб’ють мене. Він швидко вхопив палицю грабову і поклав коло себе.</p>
	<p>— Жоно, я тепер умру, аби ти читала й ойкала! Добре? Жона знайшла і запалила свічку й почала ойкати. Корчмарі заходять, а жона так сумно йойкає:</p>
	<p>— Ой, газдику, що я буду без тебе робити? Корчмарі дивляться і кажуть:</p>
	<p>— Бодай би був ти давно умер, Іване. А ми ті гроші і на мертвому відіб’ємо.</p>
	<p>Один узяв грабову палицю і бах Івана. Іван схопився і каже:</p>
	<p>Я давно чекав такого, аби мене хтось ударив, вихопив палицю і держить.</p>
	<p>Корчмарі ідуть геть. Вийшли на двір і радяться, чи не купити від Івана чарівну палицю. Як буде у них така сама, то будуть дохторами, мертвих будуть оживляти.</p>
	<p>Вернулися до хижі і кажуть:</p>
	<p>— Іване, продай нам ту палицю.</p>
	<p>— У вас тих грошей нема. Се дуже дорога палиця.</p>
	<p>— Кажи лиш ти, скільки коштує?</p>
	<p>— Як із вас — сто тисяч срібних.</p>
	<p>Дали корчмарі гроші, пішли, випили півлітру паленки, відклонилися від Івана. Тепер Іван має грошей досить.</p>
	<p>А корчмарі пішли у город, купили білі халати, знайшли там квартиру собі. На другий день пішли до одного ґазди, що півгорода його. А у того ґазди був дуже хворий син, що ніхто його не міг вилікувати.</p>
	<p>Газда каже:</p>
	<p>— Ой, скільки я з сином находився, але ніхто йому поліки не знає.</p>
	<p>— Ми його вилікуємо. Ми й мертвого вилікуємо. Просіть його сюди.</p>
	<p>Газда поніс до них сина. Узяв ключі й замок їх.</p>
	<p>Узяв один корчмар палицю й почав лікувати. Ударив раз, другий, третій, а той і не ворухнеться.</p>
	<p>Узяв другий палицю, ударив тричі, а той і не дихає уже.</p>
	<p>Дивляться, ворушать хлопця, а він уже. студений. Корчмарі скинули халати і хочуть тікати. Підбігають до дверей, а двері замкнені. Лають корчмарі Івана, що їх на біду привів.</p>
	<p>Вранці приходить пан із поліцією, і забрали корчмарів у тюрму, де сидять й до нині, якщо не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про шапку, що сама платила. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1539. Друкується вперше. Варіант; Ревть — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
