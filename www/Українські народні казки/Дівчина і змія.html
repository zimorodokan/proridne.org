<!--#include virtual="/-/inc/general__page_start.inc" -->
<title>Дівчина і змія ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дівчина і змія» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина і змія.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина і змія <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі, біля самого лісу жила дуже красива дівчина. Така гарна, що не було жодного хлопця, який би не задивлявся на її вроду. Та тільки одному з них дівчина відповіла взаємністю. Їхня симпатія переросла у велику любов. Вже й до весілля йшло.</p>
	<p>Та сталось так, що дівчина захворіла і почала згасати на очах. Коханий не відходив від неї ні на крок і все надіявся, що любов врятує його красуню. Та вона все гасла і гасла.</p>
	<p>Одного разу, відчуваючи свою кончину, дівчина попросила хлопця відвести її до лісу. Взяв він легке, виснажене тіло на руки і прийшовши у ліс, поклав на галявині, а сам пішов назбирати суниць, бо дівчина дуже про це його просила.</p>
	<p>Незабаром хлопець вернувся до коханої і поклав пахучі суниці їй на груди. Вона спала. А коханий присів біля неї і кристально вдивлявся в таке ніжне, любиме обличчя. Раптом він закляк. Із рота дівчини вилізла змія і обвила своїм тілом суниці. Хлопець ухватив бридке і холодне створіння і закинув вбік. На той час і дівчина прокинулась. Побачивши перелякане обличчя нареченого, вона запитала:</p>
	<p>— Щось трапилось?</p>
	<p>Хлопець ще довго стояв, ніби не свій, а потім полегшено зітхнув і промовив:</p>
	<p>— З днем народження, кохана!</p>
	<p>Незабаром дівчина стала одужувати, появився рум’янець на її щоках і весела усмішка. Наречені готувались до весілля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>129 (5335). Дівчина і змія. СУС —, низка варіантів. Записано 2008 року. Черкаська область Корсунь-Шевченківський район, Корсунь-Шевченків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
