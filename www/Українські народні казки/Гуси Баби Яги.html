<!--#include virtual="/-/inc/general__page_start.inc" -->
<title>Гуси Баби Яги ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Гуси Баби Яги» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гуси Баби Яги.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гуси Баби Яги <br><span class="article__headerDescription">Українська народна казка Чернігівщини</span></h1>
	<p>Жили собі чоловік і жінка, мали сина і дочку. Якось вони поїхали в город, а дівчинці кажуть:</p>
	<p>— Ти наглядай за Івасиком, бо ти старша. А ми вам гостинців привеземо.</p>
	<p>Поїхали вони в город, а дочка десь загуляла з дівчатами. Івасик сидів біля них на камені. От летіли гуси, вкрали Івасика і понесли до Баби Яги. А дівчинка кинулась — немає братика. Вона давай його шукати. Бігла за гусьми, аж бачить, протікає молочна річка. І каже дівчинці:</p>
	<p>— Дівчинко, скинь з мене камінь!</p>
	<p>Вона по силкувалася, витягла камінь з річки і вода забурлила.</p>
	<p>Бачить далі, стоїть яблунька і каже до неї:</p>
	<p>— Дівчинко, струси з мене яблучка, а то мої гілочки гнуться.</p>
	<p>Дівчинка залізла на дерево, потрусила яблучка і пішла далі. Біжить, а там пічка стоїть. І каже вона:</p>
	<p>— Дівчинко, помаж мене, бо дощі підуть і я зовсім розвалюся.</p>
	<p>Дівчинка помазала її і побігла. Прибігає до хатки Баби Яги, що стояла на трьох ніжках. І чорний кіт ходить навкруг хати й не пускає нікого. А там, всередині сидить Івасик. Вона думає, як це брата забрати звідти. Дала котові ногу пташину, той наївся і заснув, a то Баба Яга не давала йому їсти.</p>
	<p>Ввійшла дівчинка в хату, а Баби Яги немає. Івасик з сестрою стали бігти назад. Біжать, біжать, стоїть пічка. А по дорозі женуться гусі. Вони просять пічку, щоб заховала їх. Пічка й каже:</p>
	<p>— Залізайте до мене, я вас заховаю.</p>
	<p>Вони заховалися, а гусі пролетіли далі. Біжать, біжать, аж стоїть яблунька. А гусі побачили дітей і вернулися назад. От вони й просять яблуньку, щоб заховала їх. Дерево накрило їх своїми гілками і гусі полетіли.</p>
	<p>Ось уже вони до річечки добігають, а гусі ззаду наздоганяють. Річка заховала їх у своїй пінці. Пішли діти додому, а тут і батьки з базару приїхали. Навезли гостинців і навіть не знали, що трапилося з їхніми дітьми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>166 (4025а). Гуси Баби Яги. СУС —. Записав Микола Зінчук 29 жовтня 2007 року. Ващенок Марія Іванівна (1940). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
