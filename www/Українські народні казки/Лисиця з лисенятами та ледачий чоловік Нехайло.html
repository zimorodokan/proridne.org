<!--#include virtual="/-/inc/general__page_start.inc" -->
<title>Лисиця з лисенятами та ледачий чоловік Нехайло ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця з лисенятами та ледачий чоловік Нехайло» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця з лисенятами та ледачий чоловік Нехайло.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця з лисенятами та ледачий чоловік Нехайло <br><span class="article__headerDescription">Українська народна казка про тварин</span></h1>
	<p>Жив чоловік на прізвище Нехайло. Одержав він у спадщину невеличку ділянку виноградинка. Весною пішов Нехайло на виноградник подивитися, що там робити треба.</p>
	<p>Подивився та й каже:</p>
	<p>— Завтра візьму сапу і всю траву виполю. І пішов додому.</p>
	<p>А на виноградникові, у траві, було кодло маленьких лисенят. Як почули це, перелякалися. Прийшла стара лисиця, а лисенята до неї:</p>
	<p>— Мамо, — кажуть, — приходив якийсь дядько і казав, що завтра прийде і всю траву виполе. Тікаймо!</p>
	<p>Лисиця-мати каже:</p>
	<p>— Сидіть спокійно. Це господар цього виноградника. Я його знаю. Він не скоро прийде.</p>
	<p>Минуло чимало часу. Приходить Нехайло на виноградник з сапою. Дивиться — бур’ян по пояс. Почухав потилицю.</p>
	<p>— Ех, — каже, — тут сапою нічого не зробиш. Піду додому, візьму косу.</p>
	<p>Та й пішов.</p>
	<p>Лисенята почули та до матері:</p>
	<p>— Мамо! — кричать. — Тікаймо! Знову приходив той чоловік. Пішов додому за косою. Завтра прийде, поріже нас.</p>
	<p>— Грайтеся і нічого не бійтеся, — відповіла лисиця.</p>
	<p>Минуло ще місяців зо три. Приходить Нехайло вже з косою. Спробував косити, коса не бере. Подумав Нехайло та й каже:</p>
	<p>— Спалю бур’ян. Піду візьму сірники.</p>
	<p>— Тепер тікаймо, — сказала стара лисиця, — це він зробить!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця з лисенятами та ледачий чоловік Нехайло. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — Зап. П. С. Майнов у м. Одесі. Час запису не зазначений. «Перець». Журнал сатири й гумору, К., виходить з 1940 р., 1960, № 7, стор. 6.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
