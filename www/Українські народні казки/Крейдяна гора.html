<!--#include virtual="/-/inc/general__page_start.inc" -->
<title>Крейдяна гора ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Крейдяна гора» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Крейдяна гора.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Крейдяна гора <br><span class="article__headerDescription">Українська народна казка Чернігівщини</span></h1>
	<p>В давні-прадавні часи урочище Крем’яниця представляло собою круту гору, яка підносилась над широкою рікою, що текла з сторони села Ковпинка в Десну. І на тій горі стояв терем, який виходив вікнами на річку.</p>
	<p>А в теремі жила сім’я: батько, мати і дочка. Дочка була незвичайної краси. Батьки в ній душі не чаяли. Часто вона гляділа із вікна на бистрі води ріки. Любувалась красивою природою, яка виднілась їй із вікна.</p>
	<p>І от одного разу вона побачила із вікна красивого хлопця, який проходив мимо терема вздовж берега ріки. Від здивування вона упустила хусточку, яка із висоти упала прямо до ніг хлопця.</p>
	<p>Глянув угору він і побачив незвичайну красуню з довгими русими косами, яка дивилась із вікна і усміхалась йому.</p>
	<p>З того дня молодець влюбився в красуню і кожен день приходив до терема, сподіваючись стрітить кохану і передати їй хустинку.</p>
	<p>Вони зустрілись і полюбили одне одного. Хлопець жив на Уборці в лісі. На Уборці стояв тоді великий ліс, а в лісі у великому дерев’яному дворі жив молодець. Молодець приносив коханій яскраві, пахучі квітки. Вони прогулювались коло двору по березі річки і надіялись, що їх серця з’єднаються і вони будуть іти по житті разом.</p>
	<p>Та от якось в горі вони побачили вхід в печеру, який був прикритий товстою кам’яною плитою, а звідти вийшов дивний юнак. Вони троє подружились.</p>
	<p>Через деякий час дивний юнак запросив своїх знайомих у житло. Він також закохався в дівчину. Що там вони побачили, то й не передати. Золоті стіни, прикраси із золота, срібла, перлів. В дивній посуді лежали фрукти, овочі, різні наїдки. Запрошені здивувались багатству підземного житла юнака.</p>
	<p>Коли ж виходили із підземелля, добрий молодець відтягнув кам’яну плиту і ступив вперед. А в цей час за ним камінь закрився і красуня-наречена осталась в підземеллі. Вона кричала, плакала, звала на допомогу, але вхід був намертво закритий. Красуня терема осталась навічно заточеною з нелюбим злим оборотнем. Діва пролила море сліз. Її сльози просочились через товстий шар крейди і спершу маленькими, як роса, капельками проступали в горі, а через деякий час потекли багатьма тонкими прозорими струмками, які з часом посилювались і збільшувались.</p>
	<p>Утворилось більше сорока маленьких струмків, які витікали із крейдяної гори. Вода чиста, прозора, схожа на сльозу. Та вона і є не просто вода, а сльози бідної дівчини, насильно заточеної в підземелля злим оборотнем.</p>
	<p>Добрий молодець всіма силами намагався звільнити красну дівицю. З страшною силою і стараннями став рити гору. Землю скидав по обидві стороні ріки. Піщані гриви, коса і Лобисева — це і є той гірський пісок, який пересував добрий молодець із Крем’яниці.</p>
	<p>Гора зменшилась, але до печери ніяк не міг дібратися. Тоді ще з більшою упертістю він став скидати пісок прямо в ріку. Ріка запрудилася, але все-таки він не дібрався до підземелля, де була заточена його кохана. Молодець вибився із сил, та так і не звільнив наречену. Так розлучились вони навіки. Молодець від горя перетворився на вітер. Ріка перетворилась в болото, яке і понині знаходиться коло крейдяної криниці. Воно поросло ольховим лісом, вітер гуляє по Олейнику, ніжно дує на криничну гладь води, створюючи дрібні хвильки і гонить її в повноводну Десну. Він так і не розлучається зі своєю любов’ю. Батьки дівиці від горя перетворились на береги, і пронизуються почуттями любої дочки. Всі вони разом: вода — сльози дочки, берега — батьки, а вітер — закоханий молодець.</p>
	<p>Уборок, де жив молодець, перетворився в дрімучий ліс, де довго жив ведмідь. Кажуть, що ведмідь — це був брат молодця. Поки ведмідь жив у лісі, він стеріг його від зла. А коли не стало ведмедя, ліс вирубали начисто і остались тільки чагарники. Але і до сих пір викопують люди велике коріння дубів і других дерев — останки дрімучого лісу. А батьківський дім дівчини був розбитий до малих камінчиків, яких і до сих пір так багато на Крем’яниці. Назва «Крем’яниця» збереглася до сих пір. Камінці — це рештки терема, де жила прекрасна дівиця. А з крейдяної гори уже кілька віків витікає чиста, як сльоза, вода. Коли стоїш біля криниці, то мимоволі згадується старовинна казка про добро і зло, яка передається в нашому селі з покоління в покоління Дзюрчить вода і налітають думки про швидкоплинність людського життя. І в такі хвилини ти немовби єднаєшся з природою в єдине ціле.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>86 (4528). Крейдяна гора. СУС —. Записала Шумей Катерина 2008 року. Шахова Євдокія Іванівна (1947). Чернігівська область, Новгород-Сіверський район, Пушкарівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
