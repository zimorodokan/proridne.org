<!--#include virtual="/-/inc/general__page_start.inc" -->
<title>Як Марійку святі сватали ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як Марійку святі сватали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Марійку святі сватали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Марійку святі сватали <br><span class="article__headerDescription">Українська народна казка Закарпаття</span></h1>
	<p>Жив-був дід. Жила з дідом і баба. Та була у них донька Марійка. Хотіли старі віддати Марійку, бо вже літа були ті, коли дівчині не сидіти в батьковій хаті.</p>
	<p>Та Марійка дуже вибирала. Між сільськими легінями були три такі, з яких воліла б одного собі за чоловіка. Та хотіла перевірити, котрий з них найсміливіший. За того й піде.</p>
	<p>Прийшов один до Марійки й каже:</p>
	<p>— Чи підеш за мене, небого Марійко?</p>
	<p>— Піду, якщо перед північчю ляжеш на цвинтарі в могилу.</p>
	<p>Прийшов другий і питає:</p>
	<p>— Чи підеш за мене, небого Марійко?</p>
	<p>— Піду, якщо будеш такий сміливий і опівночі на цвинтарі нагостриш косу!</p>
	<p>Прийшов до Марійки й третій:</p>
	<p>— Чи підеш за мене, небого Марійко?</p>
	<p>— Піду, якщо після півночі на цвинтарі покажеш свою сміливість.</p>
	<p>— Як?</p>
	<p>— Будеш бігати між могилами з ланцем.</p>
	<p>Пішов перший леґінь на цвинтар, ліг у могилу і лежить. Прийшов другий і точить над ним косу. Прийшов і третій — бігає по цвинтарю й подзвонює ланцюжищем.</p>
	<p>Коли перший почув косу, подумав, що смерть з’явилася. Вставати почав, щоб дати знати ногам. Та тільки його побачив другий, як почав тікати. Третій налякався другого й теж зі всієї моці навтіки. Бігли парубки, бігли, доки не прибігли до якогось плота. Поперескакували огорожу й геть побилися. Довго, досить довго парубки пролежали хворі. Та коли повидужували, зібрались у корчмі на пляшку пива. Слово по слову й один з них проговорився, де, як з ним сталося лихо. Розповіли і його побратими, що їх спіткало. Та й думають вони, як би Марійці за злий жарт віддячити. І додумалися.</p>
	<p>Одяглися три парубки святими і так пішли Марійку сватати. Говорять святі Марійці, говорять її матері, що вони за одні, для чого прийшли. Посиділи трохи в хаті господарі, а потім мати й донька вийшли до хліва корову подоїти. Та корову доїти вони йшли тільки для ока святих, насправді ж хотіли собі поговорити, що та як... Вийшов і один святий, став тихо під хлівом, слухає.</p>
	<p>Мати Марійці каже:</p>
	<p>— Це святі! І мусиш казати всю правду! Землю й воли обіцяти не треба. Обіцяти треба тільки гроші! Спершу пообіцяємо ті, що під столом, а коли будуть просити й ті, що під порогом, віддамо й ті!</p>
	<p>Святі свати прихопили з собою до дівчини і відро вина. Поставили його під стіл замість того, в якому стояла у господарів вода. Як тільки мати і донька прийшли з хліва, свати взяли з-під столу відро, благословили, і в ньому ніби з води стало відразу вино. Мати і донька ще більше повірили в святих.</p>
	<p>Радіє мати, що такі женихи в хаті. Й пішла бесіда про придане для дівчини. Стара обіцяє гроші. Один з святих каже:</p>
	<p>— Дайте й ті, що під порогом! Пообіцяла стара й з-під порога.</p>
	<p>Взяли святі гроші, взяли з собою Марійку. Рада стара, що її донька прямо на небо йде.</p>
	<p>— Та коли буду її видіти на небі? — питає мати.</p>
	<p>— Коли з боку лісу увидите великий вогонь. З цим святі подалися з обійстя.</p>
	<p>Коло лісу стояв стіг соломи. Легіні підпалили його. Старі думали, що Марійка возноситься на самі небеса, тому твердо молилися.</p>
	<p>Святі Марійку трохи кропивою посвятили й відпустили грішну додому покутувати гріхи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як Марійку святі сватали. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 177 — 179. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
