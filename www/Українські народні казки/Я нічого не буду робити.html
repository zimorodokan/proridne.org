<!--#include virtual="/-/inc/general__page_start.inc" -->
<title>Я нічого не буду робити ☼ Українська народна казка ☼ Народна творчість</title>
<meta name="Description" content="Українська народна казка Покуття «Я нічого не буду робити» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Я нічого не буду робити.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Я нічого не буду робити <br><span class="article__headerDescription">Українська народна казка Покуття</span></h1>
	<p>Були чоловік та й жінка, мали двоє дітей, дівчину й хлопця. Дівчина була молодша, а хлопець старший. Оженився він. А дівчина каже: — Я нічого не буду робити братови й невістці. Уже сімнадцять літ їй було, а нічого не робила. Лежала. В одного чоловіка вмерла жінка, несли її ховати попри їх подвір’я. А та дівчина вийшла й дивиться. Та й думає: «Може би, я віддалася за цего чоловіка? Піду вночі і скажу йому, аби мене сватав. Скажу, що я його жінка, прийшла з цвинтаря».</p>
	<p>Завилася вона в білу вереню, прийшла вночі під вікно і каже тому чоловікови:</p>
	<p>— Ти бери ту й ту дівку, що нічого не робить. Вона тобі буде дітей доглядати і тебе за чоловіка мати.</p>
	<p>А люди в него сиділи та й чули то все. Виділи й чули. Та й кажуть йому:</p>
	<p>— Йди, чоловіче, питай ту дівку.</p>
	<p>Устав чоловік рано, прийшов до тої хати та й каже:</p>
	<p>— Віддавайте за мене дочку. А вони йому:</p>
	<p>— Як її віддавати, як вона нічого не робить? Вона сидить та й каже:</p>
	<p>— Кому маю робити? Братови та й невістці? А собі буду робити. Я віддаюся.</p>
	<p>Зробили весілля, пішла вона до того чоловіка та й все робила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 3 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
