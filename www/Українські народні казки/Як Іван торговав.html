<!--#include virtual="/-/inc/general__page_start.inc" -->
<title>Як Іван торговав ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як Іван торговав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван торговав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван торговав <br><span class="article__headerDescription">Українська народна казка Закарпаття</span></h1>
	<p>Іван торговав худобою. Прийшли ід’ньому жиди:</p>
	<p>— Іване, бери нас до себе. Тобі так файно торгівля йде. Та бери нас до себе.</p>
	<p>— Ходіть.</p>
	<p>Прийняв він їх, пішли вони в город. А Іван у городі лишив їх і пішов до корчми. Та й говорить корчмареви:</p>
	<p>— Туй маєш гроші за корову, що я продав. Як будуть приходити їсти й пити жиди, давай їм. І я з ними буду. А як кінчаться ці гроші, ти мені скажеш тихо, що грошей уже не є.</p>
	<p>Посідали всі чотири, три жиди й Іван. П’ють, їдять. Прийшла офіціянтка:</p>
	<p>— Платіть гроші.</p>
	<p>А Іван поклав на стіл свою шапку. А шапка дірява.</p>
	<p>— Шапка платить, — каже Іван.</p>
	<p>І пішли. А жиди дивляться єден на другого. Як то шапка платить? І так гостилися вони в тій корчмі цілий тиждень. І шапка «платила». А як дав йому корчмар знак, що кінчилися гроші, Іван встає:</p>
	<p>— Підеме геть торговати. А жиди просять:</p>
	<p>— Іване, ти продай нам ту шапку. І ти не мусиш з нами ходити. Ми будеме торговати самі.</p>
	<p>Вони хотять, би вони не платили, би шапка платила. Хотять задурно їсти й пити. І купили ту шапку. Прийшли в ту корчму, п’ють, гостяться, і-йой! Приходить офіціянтка, каже платити гроші. Вони поклали свою діряву шапку:</p>
	<p>— Шапка платить.</p>
	<p>А шапка не платить. Імили жидів і покарали, посеквестровали. І-і-йой, бог би побив того Івана! Подерли вони шапку, бо не платила. І йдуть його бити.</p>
	<p>А Іван жив на поли. Видить жона, ідуть вони:</p>
	<p>— Йой, ідуть, неборе, жиди та вб’ють тя.</p>
	<p>Скочив він, поклав дошку, ліг на ню й «вмер». І навчив жінку:</p>
	<p>— А ти йойкай.</p>
	<p>Та й поклав коло себе боту грабову. А вона йойкає і йойкає:</p>
	<p>— Іванку мій, Іванку! Жиди прийшли, подивилися:</p>
	<p>— Богдай би ти був давно вмер! До чого ти нас довів із своєю шапкою!</p>
	<p>А другий каже:</p>
	<p>— Я на ньому на мертвому відіб’ю.</p>
	<p>Коли вхопив тоту боту та як його вдарив! А Іван схопився:</p>
	<p>— Е, я давно чекаю такого, би ня вдарив. Почули то жиди, і вже вони з ним знов цімбори:</p>
	<p>— Іване, ти продай нам тоту боту, що мертвих воскрешає.</p>
	<p>— Нє, я то не продаю.</p>
	<p>— Продай, Іванку, продай.</p>
	<p>— Давайте сто тисяч.</p>
	<p>І кілько було в них грошей, вони всі склали та купили боту.</p>
	<p>Та й будуть вони вже докторі, кілько вони зароблять, коли будуть воскрешати мертвих! І пішли жиди в один город. Купили собі білі халати, вже вони докторі.</p>
	<p>— Ми такі й такі! Лікуєме, воскрешаєме мертвих! А один пан звертається:</p>
	<p>— Мій син дуже хворий, треба його поліковати.</p>
	<p>— Ми його полікуєме.</p>
	<p>— Добре, лікуйте.</p>
	<p>Дав їм той пан вечеряти, випити. Привіз їм у кімнату хворого сина. А жиди наїлися, напилися та вже будуть лікувати. Пан замкнув їх з хворим у кімнаті й пішов.</p>
	<p>Беруться ліковати. Взяв єден та вдарив хворого ботою. А другий гойкає:</p>
	<p>— Ай, то не так.</p>
	<p>Та вхопив боту, та як ударив хлопця! І добив. І-і-йой! Хворий не встає, що робити?! Тікати! Дуркають у двері — двері замкнені. Посідали вони в кутик і сидять.</p>
	<p>Рано приходить пан:</p>
	<p>— Ви що?! Хлопця вбили?!</p>
	<p>Викликає пан шандармерію. І жидів забрали і в тюрму посадили. А Іван остався здоров. І наша казочка закінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
