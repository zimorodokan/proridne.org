<!--#include virtual="/-/inc/general__page_start.inc" -->
<title>Чарівна тайстрина ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Чарівна тайстрина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна тайстрина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна тайстрина <br><span class="article__headerDescription">Українська народна казка Закарпаття</span></h1>
	<p>Були два браття, їден бідний, їден багатий. Бідний до багатого йшов робити, аби там щось йому дали. І діти його йшли робити. А жінка бідного каже:</p>
	<p>— Іди десь зароби гроші, аби ми корову купили. Він пішов далеко в город, а там у їдного пана много дров у дворі. І пан зазвідався:</p>
	<p>— Ти глядаєш роботу? Поріжеш ці дрова — я тобі дам гроші на корову.</p>
	<p>А бідний відповідає:</p>
	<p>— Мені далеко домі ходити.</p>
	<p>— Не треба ходити, — каже пан, — я тобі дам квартиру.</p>
	<p>І він чоловіку дав пилу та сокиру, довбню, цапа — все, що треба було для роботи.</p>
	<p>Він у пана робив, робив і порізав усі дрова. І пан йому дав грошей, на корову було доста:</p>
	<p>— Маєш доста на корову грошей. Бідний прийшов домі й повідає:</p>
	<p>— Жоно, маєш доста на корову грошей. Іди кажи братови мойому, би йшов полічити гроші.</p>
	<p>А брат прийшов, полічив та половину грошей украв. Та й говорить братови:</p>
	<p>— Півкорови не мож купити, не цілу корову. Я тобі позичу грошей. Багатий брат мало походив, прийшов та й ділить гроші:</p>
	<p>— Ту твої гроші, а ту мої.</p>
	<p>А бідний брат питає багатого:</p>
	<p>— Ти знаєш корови вибирати, аби молока було доста?</p>
	<p>— Знаю, знаю.</p>
	<p>І пішли купили корову, таку, що молока дає доста. І вже не йде бідний до багатого робити, бо має молоко. Дивується багачева жінка:</p>
	<p>— А чому вони не йдуть до нас робити?</p>
	<p>— Бо я купив їм корову. Я дав гроші на півкорови. Іди до нього та кажи, най дасть за півкорови гроші.</p>
	<p>Жінка прийшла до бідного брата:</p>
	<p>— Нам треба гроші за півкорови.</p>
	<p>— А відки я тобі дам? Хіба продати корову.</p>
	<p>Як пішли продати корову, багатий брат половину грошей украв. А другою половиною поділилися.</p>
	<p>Бідний приніс гроші домі, дав жоні, а жона купила щось дітям їсти, та й грошей нема. Муси йти бідний до багача робити, аби багач дав щось їсти. А жона бідного каже:</p>
	<p>— Ану ще раз іди десь далі та зароби грошей.</p>
	<p>Він пішов у город, іде, дивиться, якийсь чоловік іде. Звідається той чоловік:</p>
	<p>— Чому ти не їш, не п’єш і нич не робиш?</p>
	<p>— Голоден, грошей не маю та й нич не купую та й не їм. Той чоловік говорить:</p>
	<p>— На тобі тайстрину, іди домі й кажи: «Тайстрино, кончи своє діло».</p>
	<p>Приніс бідний тайстрину домі, поклав на стіл:</p>
	<p>— Тайстрино, кончи своє діло.</p>
	<p>І вийшло з тайстрини доста їсти. І їли вони, і не йшли до багача робити. А багач дивується:</p>
	<p>— А чому то він не йде до нас нічого робити?</p>
	<p>Багач не знає про тайстрину. Увечір іде він та й повернув до бідного брата. Брат запрошує:</p>
	<p>— Сідай.</p>
	<p>— А ти щось маєш? Як маєш, то буду сідати. Бідний поклав на стіл тайстрину:</p>
	<p>— Тайстрино, кончи своє діло.</p>
	<p>І з тайстрини вийшло доста їсти й пити. А багач зміряв очима тайстрину, яка вона велика. На сорок сантиметрів довга, а на двадцять п’ять широка. І прийшов домі та каже жоні:</p>
	<p>— Ший таку тайстрину з білого полотна, на сорок сантиметрів довгу, а на двадцять п’ять широку.</p>
	<p>І жона зшила таку тайстрину та й дала йому. А він ввечір прийшов до бідного брата та й тайстрину обміняв. Тайстрина висіла на стіні, між вікнами, а багатий ту тайстрину зняв, а повісив свою. Вони рано встають, кладуть тайстрину на стіл, трясуть, а з того нема нич.</p>
	<p>А жона бідного знову:</p>
	<p>— Ану йди ще щось зароби.</p>
	<p>І він пішов у город, і підійшов до нього той чоловік. Бідний повідає:</p>
	<p>— Вже не є нич у тайстрині, вийшло все. А той йому:</p>
	<p>— Добре, добре. Я тобі дам другу тайстрину. Чи буде у вас який празник, який храм?</p>
	<p>— Буде, буде в четвер. Чоловік розказує бідному:</p>
	<p>— Коли люди підуть до церкви, ти обміняй тайстрину. Ту, що в брата, забери, а цю на її місце повісь.</p>
	<p>У багача тайстрина висить у сінях за дверима. Він пішов, нову тайстрину почепив, а ту взяв.</p>
	<p>А багач кличе людей у гості. Люди прийшли та стали сідати. Хочуть їсти та й питають:</p>
	<p>— Стрийку, чим ви нас будете гостити, коли ви не маєте на столі нич ні їсти, ні пити?</p>
	<p>— Дорогі гості, — припрошує, — ви сідайте. Будете видіти, чим я вас гоститиму.</p>
	<p>Пішов він та й приніс тайстрину.</p>
	<p>— Тайстрино, кончи своє діло!</p>
	<p>А відти вискочив бегарі, та по людях, та став їх бити. Люди почали втікати на вікна, на двері, усі повтікали геть. Вийшли надвір та нарікають:</p>
	<p>— Ото нас гостить, голови розбив!</p>
	<p>А бегарі імився до хазяїна, б’є його. Він гойкає на сина:</p>
	<p>— Михайле, Михайле, мене щось б’є! Іди до бідного брата, най прийде.</p>
	<p>Той пішов до бідного брата та й просить:</p>
	<p>— Стрику, ходіть, бо тата щось б’є. А бідний брат прийшов і наказує:</p>
	<p>— Тайстрино, запри своє діло!</p>
	<p>І бегарі скочив у тайстрину. Кається багач:</p>
	<p>— Брате мій, я согрішив перед тобою, перед людьми і перед богом.</p>
	<p>І приніс усі гроші, що він у нього вкрав. І дав йому тайстрину, котра його била:</p>
	<p>— На, все маєш туй, що я согрішив перед богом, перед тобою та перед людьми.</p>
	<p>І казці конець. І хто казав, і хто писав, то молодець. Молодці оба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Лази, Воловецького району, Закарпатської області 24 січня 1997 року Гогирчак Михайло Іванович (1908 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
