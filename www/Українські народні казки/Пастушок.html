<!--#include virtual="/-/inc/general__page_start.inc" -->
<title>Пастушок ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Пастушок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пастушок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пастушок <br><span class="article__headerDescription">Українська народна казка Чернігівщини</span></h1>
	<p>Був собі пастушок і мав матір-чарівницю. Був він у неї лиш один та вередливий такий. А люди скаржились, мовляв, великий бешкетник і п’яниця росте. Тільки рідненька матінка бачила в ньому добро. Щоб вирвати сина з людських обмов, задумала його одружити. Коли сказала про це, то син, на велике диво й радість матері, погодився, ставлячи умову, що це буде найкраща дівчина, яку він вибере сам.</p>
	<p>Послали сватів, але дівчина відповіла, що вийде за Івана аж тоді, коли той піде на війну з трьохголовими зміями і принесе три зміїні голови. Коли пастушок почув про це, втішився, а мати гірко плакала, виряджаючи сина-одинака на війну. Та не зважав син на материні сльози, зібрав собі ватагу й пішов по «дарунки» для своєї любки.</p>
	<p>Спочатку пішло добре — одному змієві голову відрубав, другому… Та почув цар темних сил про воїна Івана, який з мечем гостить в його країні, виїхав зі своїм військом проти нього. Побачивши, що вояків небагато, цар послав лиш одну частину свого війська, щоб зловити Івана, але вони не повернулися. Послав інших — і ті не повернулися. Тоді пішов сам з військом і зловив пастуха. Потім звелів зав’язати його в мішок і кинути в море.</p>
	<p>Коли довідалась про це ненька, то перетворила любку свого сина на чайку і звеліла їй все життя літати понад морем і кричати. Таким чином вона помстилася за смерть свого єдиного синочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19 (4148). Пастушок. СУС —. Записала Юрченко І. М. 2007 року. Сахно Євгенія Ігнатівна (1924). Чернігівська область, Бобровицький район, Бобровиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
