<!--#include virtual="/-/inc/general__page_start.inc" -->
<title>Звідки з’являється веселка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Звідки з’являється веселка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звідки з’являється веселка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звідки з’являється веселка <br><span class="article__headerDescription">Українська народна казка Кіровоградщини</span></h1>
	<p>Було це ще в сиву давнину. В одному селі жила вродлива дівчина. Її всі дуже любили, бо була добра і весела. Коли виходила на вулицю, всім ставало веселіше і тепліше від її посмішки. Люди називали дівчину Веселкою.</p>
	<p>Село їхнє було дуже гарне, біленькі хатки, багато квітів. Люди були працьовиті і збирали добрі врожаї. Але прийшла біда на цю прекрасну землю. Небо затягнулося чорними хмарами, шугали блискавки, сильні вітри ламали дерева. Почали вмирати люди, перестали цвісти квіти. Поля перетворилися на болота і з’явилося якесь чудовисько. Люди почали благати його помилувати їх, але чудовисько лиш розсміялося і жадало собі найкращу дівчину.</p>
	<p>Веселка визвалася іти до нього. Не хотіли односельці її відпускати, та що вдієш. Прислало чудовисько за дівчиною чорного птаха. Коли піднялися високо в небо, Веселка скинула свій віночок з голови і кинула на згадку людям. Різнокольорові стрічки розвіялися по небу. І тут виглянуло сонечко. Люди повибігали з хат і закричали:</p>
	<p>— Веселка! Веселка!</p>
	<p>Відтоді, коли після дощу виходить сонечко, на небі з’являється сім різнокольорових стрічок, а люди називають їх веселкою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>181 (8078). Звідки з’являється веселка. СУС —. Записав Кисіль Дмитро 2010 року. Томачинська Валентина Андріївна (1939). Кіровоградська область, Ульянівський район, Ульяновка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
