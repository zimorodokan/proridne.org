<!--#include virtual="/-/inc/general__page_start.inc" -->
<title>Сліпий кінь ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Сліпий кінь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сліпий кінь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сліпий кінь <br><span class="article__headerDescription">Українська народна казка про тварин</span></h1>
	<p>Жив єден ґазда. У него був красний конь. Вірно му он служив.</p>
	<p>Раз на ґазду в лісі напали розбойники, як вертав уночі із міста. Убили би го, якби не вірний конь. Начав он бігти і втік од розбойників. Дуже сему радовався ґазда. І казав, що ніколи свого коня не забуде, що до самої смерти буде го у себе держати.</p>
	<p>Але то сказати — єдно діло, а зробити — друге. Забув і ґазда свою обіцянку. І як захворав конь, он прогнав його, а ворота запер перед ним. А конь той був осліп та й не знав, що його прогнали, бо не видів. Він чекав, що ґазда одкриє ворота і пустить го. Але коли зрозумів, що єго прогнали, пішов од воріт, думав, що знайде собі хоть яку стеблину соломи. Але була зима і нич не було на улицях.</p>
	<p>Дійшов конь до стовпа із дзвоником. Голодний конь занюхав шнурок і начав жувати єго. А в тім селі був такий звичай, що єсли кому треба було допомогти, то він у дзвін дзвонив. От коли конь гриз мотуззя, то дзвін задзвонив. Прибігли люди і увиділи єго. Прийшов і той ґазда, чий був конь. І так йому страшно стало, коли увидів, що єго конь просить помочі. Жаль єму стало коня Взяв він єго і вже більше не гнав з дому, а доглядав до єго смерти. А коло того стовпа на камені вирізали образ, як конь у дзвонок дзвонить, щоби всі люди знали, що треба жаліти не тільки людей, а й тварин, бути милостивим до всіх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Сліпий кінь. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. О. Назаревич в 1962 р. у с. Жденеве Воловецького р-ну Закарпатської обл. від О. М. Чорного. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-7, од. зб. 97, арк. 217—219.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сліпий кінь <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив один хазяїн. У нього був красний кінь. Вірно він йому служив.</p>
	<p>Раз на хазяїна в лісі напали розбійники, як вертав уночі з міста. Убили б його, якби не вірний кінь. Почав він бігти і втік од розбійників. Дуже цьому радувався хазяїн і казав, що ніколи свого коня не забуде, що до самої смерті буде його у себе тримати.</p>
	<p>Але то сказати одне діло, а зробити — друге. Забув і чоловік свою обіцянку. І як захворів кінь, він його прогнав, а ворота запер. А кінь той осліп та й не знав, що його прогнали, бо не бачив. Він чекав, що хазяїн одкриє ворота і пустить його. Але коли зрозумів, що його прогнали, то пішов од воріт. Думав, що знайде собі хоч якусь стеблинку соломи. Але була зима і нічого на вулиці не було.</p>
	<p>Дійшов кінь до стовпа із дзвоном. Голодний занюхав шнурок та й почав його жувати. А в тім селі був такий звичай, що коли кому треба було допомогти, то він у дзвін дзвонив. От коли кінь гриз мотузку, то дзвін дзвонив. Прибігли люди і побачили його. Прийшов і той чоловік, що його кінь був. І так йому стало жаль коня.</p>
	<p>Взяв він його назад і вже більше не гнав з дому, а доглядав до смерті. А коло того стовпа на камені вирізали образ коня, що у дзвоник дзвонить, щоб усі люди знали, що треба жаліти не тільки людей, а й тварин, бути милостивими до всіх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (5131). Сліпий кінь. СУС —. Записано 2008 року під час перебування на Гуцульщині. Федорчук Ганна Іванівна (1930). Черкаська область, Монастирищенський район, Яблуниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
