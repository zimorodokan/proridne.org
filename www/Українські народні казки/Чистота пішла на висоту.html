<!--#include virtual="/-/inc/general__page_start.inc" -->
<title>Чистота пішла на висоту ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Чистота пішла на висоту» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чистота пішла на висоту.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чистота пішла на висоту <br><span class="article__headerDescription">Українська народна казка Гуцульщини</span></h1>
	<p>Їхав вуйко волами почерез ріку. А йшов студент і попросив, щоб вуйко перевіз його.</p>
	<p>— Хто ти такий? — питає вуйко.</p>
	<p>— Студент.</p>
	<p>— То, значить, шту́дер. Сідай, підвезу, будеш мені відповідати на мої запитання.</p>
	<p>Показав вуйко на воду та й питає:</p>
	<p>— Що це таке?</p>
	<p>— Вода, — відказує студент.</p>
	<p>— Неправда, — каже вуйко та студента батогом. — Це називається Божа благодать. А що таке кіт? — питає вуйко.</p>
	<p>— Ну кіт, — каже студент. А вуйко каже:</p>
	<p>— Неправда, то не кіт, а чистота. І знов студента батогом.</p>
	<p>— А що таке під? — питає вуйко. Студент каже:</p>
	<p>— Під.</p>
	<p>— Ні.</p>
	<p>— Стрих.</p>
	<p>— Ні, це висота.</p>
	<p>І знов його вдарив батогом. І поїхали далі.</p>
	<p>Був уже вечір, і студент попросився у вуйка ночувати. А вночі встав, прив’язав котови до хвоста куделю і запалив. Кіт із страху втік на під. Студент виштрик у вікно і кричить знадвору, будить господаря:</p>
	<p>— Вставайте, вуйку! Пішла чистота на висоту і понесла красоту. Як не буде Божої благодати, то збудетеся хати.</p>
	<p>Та й пішов студент.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 31 липня 1983 року Близнюк Василь Богданович (1969 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
