<!--#include virtual="/-/inc/general__page_start.inc" -->
<title>Екзамен у Римі ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Екзамен у Римі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Екзамен у Римі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Екзамен у Римі <br><span class="article__headerDescription">Українська народна казка Гуцульщини</span></h1>
	<p>Раз говорили межи собою студенти, що хотіли би вивчитися на священиків. А щоб вивчитися на священика, треба було їхати в Рим. І зібралося їх дванадцять. А їхню бесіду підслухав циган. Та підійшов до них ближче і запитав:</p>
	<p>— Чи можна мені з вами поїхати в Рим? І вони сказали, що можна.</p>
	<p>Коли вони приїхали в Рим, оден з них пішов і запитав, чи приймуть у них екзамени, бо вони хочуть вчитися на священиків. Той вчитель сказав, що екзамени прийме, але екзамени будуть німі.</p>
	<p>Зайшов до него оден. Вийшов, а інші питають:</p>
	<p>— Здав?</p>
	<p>А він каже:</p>
	<p>— Ні.</p>
	<p>І так заходили всі дванадцять і всі не здали. Вчитель вийшов надвір і питає:</p>
	<p>— Є ще хто чи нема? А циган сказав:</p>
	<p>— Я ще є.</p>
	<p>— Заходи до мене.</p>
	<p>Як циган вийшов від учителя, і спитали в него:</p>
	<p>— Здав чи не здав?</p>
	<p>— Здав запросто.</p>
	<p>І всі остовпіли з дива. І спитали в него:</p>
	<p>— Що він у тебе питав і що ти йому відповідав? Циган каже їм:</p>
	<p>— Він палець показав угору, а я йому показав удолину. А хлопці спитали:</p>
	<p>— Що це означає? Циган відповідає:</p>
	<p>— Учитель сказав, що мене повісить, а я йому сказав, що зажену його в землю.</p>
	<p>— А далі що було? — питають хлопці. Циган сказав їм:</p>
	<p>— Учитель показав палець, а я йому два.</p>
	<p>— Ну а що це означає? Циган їм відповідає:</p>
	<p>— Учитель показав, що виколе мені око, а я показав, що виколю йому два.</p>
	<p>— Ну а далі що було? — питають цигана. А циган каже:</p>
	<p>— Учитель покрутив кругом пальцем, а я йому показав кулак.</p>
	<p>— І що це означає? — запитали хлопці. Циган відповідає:</p>
	<p>— Учитель показав, що мене змеле, а я йому показав, що дулю мене змеле.</p>
	<p>Потому виходить учитель і говорить до всіх:</p>
	<p>— Тільки у вас оден здав. Я показав йому палець угору, а він мені вдолину. Я показав йому, що бог сотворив небо, а він мені показав, що й землю. Я показав йому палець, а він мені два. Значить, я показав, що бог сотворив чоловіка, а він мені показав, що чоловіка й жінку. Я йому покрутив пальцем, а він мені показав кулак. То я спитав, на чому земля обертається, а він мені сказав, що на осі. І він залишиться в мене, а ви можете ще приїхати на другий рік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 24 березня 1987 року Джумачук Семен Васильович (народж. 1928)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
