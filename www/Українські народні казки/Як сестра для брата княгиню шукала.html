<!--#include virtual="/-/inc/general__page_start.inc" -->
<title>Як сестра для брата княгиню шукала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як сестра для брата княгиню шукала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як сестра для брата княгиню шукала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як сестра для брата княгиню шукала <br><span class="article__headerDescription">Українська народна казка Гуцульщини</span></h1>
	<p>Мала мама двоє дітей, сина й дочку. І були вони на лице однакі, як одно. Брат не міг підшукати собі дівчини і зачав сестрі казати:</p>
	<p>— Слухай, я з тобою мушу женитися. Бо, — каже, — кращої нема ніде, як ти. А вона йому каже:</p>
	<p>— Не може це бути. Як можеш ти зі мною женитися? Я твоя сестра. Зайшла вона до комори і зробила штири ляльки. Та розклала їх у один кут, в другий, в третій і в четвертий. А надворі гребуться кугут і курка. Курка каже: «Ко-ко-ко-ко». А кугут: «Шо-шо-шо-шо?» А лялька каже з кута:</p>
	<p>— Брат сестру бере. А дівка каже:</p>
	<p>— Преступися, сира земле, най піду преч тебе.</p>
	<p>Знову курка каже: «Ко-ко-ко-ко». Кугутик каже: «Шо-шо-шо-шо?» А друга лялька каже з кута:</p>
	<p>— Брат сестру бере. А дівка каже:</p>
	<p>— Преступися, сира земле, най піду преч тебе. І земля отворилася, і дівка пішла.</p>
	<p>Іде вона, йде, дивиться, така сама дівчина є, як вона. Підходить вона д’ті дівчині й каже:</p>
	<p>— Як ти називаєшся? А дівчина відповідає:</p>
	<p>— Оленичка.</p>
	<p>— Ти би не віддалася за мого брата?</p>
	<p>— Не годна я з тобою піти, бо в мене мама язя. А ця каже:</p>
	<p>— Підеш.</p>
	<p>А та язя п’є за раз дванадцять бочок води і дванадцять голів з’їдає. І має кота на вісім голів. Це чоловік її. Але кіт уже глухий і нічого не видить. Спить на печи. А язя на ніч пила слабшу воду. А як пішла в дорогу, то здоровішу воду пила, щоб вона була годна летіти.</p>
	<p>Привела Оленичка ту дівку до язі. А язі не було дома. І вони ті води поміняли. Де була дужа вода, там вони поклали слабу. Оленичка каже до приходящої дівчини:</p>
	<p>— Летить мама.</p>
	<p>І приходяща дівчина сховалася під корито, під стіл. Входить язя до хати.</p>
	<p>— Тпру, тут прісна душа! Тпру, тут прісна душа! А ця каже:</p>
	<p>— Ні, мамко, то ви пуху такого набралися. В нас тут нема нічого. Язя попоїла, напилася тої води, стряслася і полетіла собі далі.</p>
	<p>А дівчата вже зібрані. Вони з собою взяли яйце, скло, щітку й рушник, бо мають море переходити. А тому котови набили в роти клоччя. І сказала Оленичка приходящій дівчині:</p>
	<p>— Як мемо йти, би-с ти не оберталася. Лиш вперед маємо дивитися. А кіт клоччя з ротів повитягав і кричить:</p>
	<p>— Язе, язе полонинська! Прийшла Оленичка з поля, забрала нашу Оленичку і пішли преч!</p>
	<p>А Оленичка чує, що летить язя, та й каже до приходящої дівчини:</p>
	<p>— Летить мама.</p>
	<p>Прилітає язя т’хаті, а кіт каже, що прийшла дівчина, забрала їх Оленичку й пішли.</p>
	<p>— Іди, — каже, — за ними. І полетіла язя за ними.</p>
	<p>Дівчата чують, що вона летить, і кидають назадь себе щітку. Не обертаються, лиш кидають. Тепер їм дорога рівна, а їй ліс. Вона його має переїсти, аби перейшла на рівне. Лиш вона перейшла ліс, а вони кинули скло. І дорога стала, як скло. Вона паде на склі, а дівчата собі йдуть рівним. Переходить язя скло, а вони яйце кинули, і вже штири береги є. Вона ті береги перелізла, а вони за той час перейшли море. А море вона не годна вже була перейти. Вже треба було їй рушничка, того, по якому вони перейшли море. Вони сіли, а вона дійшла до моря та й каже їм:</p>
	<p>— Оленичко-донько, дай ми рушничка, най перейду д’тобі. Ніц тобі не скажу.</p>
	<p>А Оленичка кинула ї рушничка. Язя стала на рушничок, а Оленичка за конець тримала. Язя зробилася серед моря, а Оленичка пустила рушничок. І язя потала з рушничком.</p>
	<p>І йдуть вони обі до цеї дівчини додому. Сестра веде братови жінку. Прийшли до того місця, і дівка сказала, як тоді казала:</p>
	<p>— Поступися, сира земле!</p>
	<p>Земля преступилася, і вони вийшли. Входять до хати — однакі, як одна. Тоді сестра каже:</p>
	<p>— От, братчику, привела-м тобі княгиню. А йому ся не вірить. Не годен пізнати. На другу днину він каже:</p>
	<p>— Збирайтеся і йдіть у місто поорудувати на весілля. А я, — каже, — закличу різника, буду бика різати.</p>
	<p>Зарізали вони бика, а різник йому каже:</p>
	<p>— Обмастися кров’ю і ляж, ніби ти вмер.</p>
	<p>Це вони так придумали, бо брат не міг пізнати, котра його сестра, а котра княгиня — обі однакі. Зрихтували вони, що він ніби вмер, а мама їх визирає з міста. Вздріла, що вони йдуть, і пішла йому сказала:</p>
	<p>— Йди лягай!</p>
	<p>Прийшли дівчата та й питають:</p>
	<p>— Як тут?</p>
	<p>А вона каже:</p>
	<p>— Дивіться, як біда сталася. Ади, Леська бик ударив та й Лесько вмер.</p>
	<p>Тоді вийшла наперед сестра і заплакала.</p>
	<p>— Братчику, братчику, я тобі княгиню привела, а ти вмер. А ця каже:</p>
	<p>— Любку мій, любку, я стілько світа йшла! З ким я тепер буду жити!</p>
	<p>А він схопився та й за ню ймився.</p>
	<p>— Ми, — каже, — мемо двоє жити! Тепер я вижу, що ти будеш моя жінка. А це сестра.</p>
	<p>І зробили файне весілля та й файно ґаздували.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 9 травня 1987 року Ласійчук Марія Юріївна (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
