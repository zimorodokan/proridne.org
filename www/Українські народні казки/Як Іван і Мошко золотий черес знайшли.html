<!--#include virtual="/-/inc/general__page_start.inc" -->
<title>Як Іван і Мошко золотий черес знайшли ☼ Українська народна казка ☼ Народна творчість</title>
<meta name="Description" content="Українська народна казка Буковини «Як Іван і Мошко золотий черес знайшли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван і Мошко золотий черес знайшли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван і Мошко золотий черес знайшли <br><span class="article__headerDescription">Українська народна казка Буковини</span></h1>
	<p>ЇІ дорогою Іван і Мошко і находять золотий черес. І думають: «Де б його продати?» І рішили йти до пана. Бо хто купи? Пан. Приходять вони до пана. Попереду Мошко, а позаду — Іван з чересом. Мошко й каже:</p>
	<p>— Пане, я найшов черес.</p>
	<p>— Ану, покажи.</p>
	<p>— Та він у Івана. Пан питає:</p>
	<p>— То Мошко найшов черес чи ти, Іване?</p>
	<p>— Я найшов. Ми йшли обидва, але я найшов.</p>
	<p>— А що ж ви хочете за него? — питає пан.</p>
	<p>— Та що пан дасть, то й буде.</p>
	<p>— Я даю сто четвериків пшениці.</p>
	<p>— Я не хочу, — каже Іван.</p>
	<p>— От свиня мужик, — каже Мошко, — пан дає сто четвериків пшениці, а воно не хоче.</p>
	<p>— Як не хочете, то я даю вам сто рублів, — пан їм.</p>
	<p>— Я не хочу. А Мошко знов:</p>
	<p>— От свиня мужик. Пшениці не хоче, грошей не хоче.</p>
	<p>— А що ж ти хочеш, Іване?</p>
	<p>— Я хочу, щоб ви дали сто нагаїв: п’ятдесят мені і п’ятдесят Мошкови. Лиш дайте перше Мошкови, бо Мошко не має коли.</p>
	<p>Пан кличе слуг.</p>
	<p>— Ану, хлопці, дайте Мошкови п’ятдесят нагаїв, а потому дасте цему мужикови.</p>
	<p>Ловлять Мошка, б’ють. Як дали йому нагаїв, схопився він і побіг. А пан питає Івана:</p>
	<p>— То що тобі дати, Іване?</p>
	<p>— Та що дасте, те й буде.</p>
	<p>— То бери п’ятдесят четвериків пшениці і п’ятдесят рублів.</p>
	<p>— Добре, пане.</p>
	<p>Дав пан Іванови гроші і сказав завезти пшеницю йому додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 20 листопада 1979 року Заєць Андрій Трохимович (1913)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
