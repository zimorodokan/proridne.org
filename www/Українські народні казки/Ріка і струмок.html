<!--#include virtual="/-/inc/general__page_start.inc" -->
<title>Ріка і струмок ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Ріка і струмок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ріка і струмок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ріка і струмок <br><span class="article__headerDescription">Українська народна казка Чернігівщини</span></h1>
	<p>За темним-темним лісом великою рівниною бігла ріка. Була вона широка і глибока. Дерева, що росли на березі, дивилися на себе у воду, як у дзеркало. Милувалися вони рікою і вихваляли її красу.</p>
	<p>Загордилася ріка і сама стала собою пишатися, казати, що нема в світі нікого красивішого і добрішого за неї, бо вона всіх напуває водою. Аж тут обізвався маленький струмок, один із численних братів-струмків і сказав:</p>
	<p>— Не одна ти годуєш і поїш всіх. Ми з братами також приносимо користь, наповнюємо тебе.</p>
	<p>Розсердилася ріка, що якийсь маленький струмок сміє їй впоперек говорити. Зашуміла вона і накрила його своєю хвилею.</p>
	<p>Образився струмок і поніс з братами свої води в озеро, а не в ріку. Минув час і ріка стала міліти. Побачила вона, що сили покидають, краса в’яне, почала просити струмків вернутися в старе русло, обіцяла ніколи не ображати їх.</p>
	<p>Пожаліли її струмки, вернулися. Зажили вони дружно і річка знову стала повноводною красунею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>78 (4538). Ріка і струмок. СУС —. Записала Лельотко Світлана (9 клас) 2008 року. Максименко Софія Агеївна (1922). Чернігівська область, Новгород-Сіверський район, Лизунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
