<!--#include virtual="/-/inc/general__page_start.inc" -->
<title>В яку хвилю хто вродився ☼ Українська народна казка ☼ Народна творчість</title>
<meta name="Description" content="Українська народна казка Бойківщини «В яку хвилю хто вродився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/В яку хвилю хто вродився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">В яку хвилю хто вродився <br><span class="article__headerDescription">Українська народна казка Бойківщини</span></h1>
	<p>Як Ісус ходив по світі з своїми учнями і навчав людей, зайшли вони до одної кушерки, аби переночувати. Вона каже до них:</p>
	<p>— Я приймаю, але я кушерка, мене можуть викликати до породу, то залишу вас.</p>
	<p>Тої ночі приходить до кушерки чоловік, що його жінка має родити. Вона іде з тим чоловіком поперед вікна тої хати, де має приймати породи. Подивилася у вікно і побачила, що в хаті стовп, а на стовпі висить старий чоловік. Зайшла до хати — нічого того не було: ні стовпа, ні повішеного чоловіка. У ту хвилину народився хлопчик. Вона зробила, що треба, коло дитини і повертається додому. А дома в неї не було вже ні Ісуса Христа, ні його учнів.</p>
	<p>А через пару місяців Ісус з учнями знову зайшли до неї. І знов попросилися на ніч. Вона каже то саме:</p>
	<p>— Я вас прийму, але я кушерка. Можу йти до породу. Ісус Христос їй:</p>
	<p>— Добре.</p>
	<p>Тої ночі знов прийшов чоловік кликати її до породу. Іде вона з тим чоловіком перед хати, де має вродитися дитина, та й подивилася у вікно. І увиділа там весілля. Молоді, гості — весілля. Ввійшла до хати — нічо’ нема. А в ту хвилину народилася дівчинка. Кушерка зробила, що треба, і вертається додому. Ще й застала дома Ісуса Христа і його учнів. А Ісус Христос запитує:</p>
	<p>— Що-с виділа тоді, як ми були перший раз? А вона каже:</p>
	<p>— А то ви тоді були? Я вас не пізнала. Вони їй:</p>
	<p>— Так, це були ми. І що ти виділа той раз?</p>
	<p>— Виділа, що сивий чоловік на стовпі висів. Ввійшла до хати, а в хаті нічого не було. Тоді хлопчик народився.</p>
	<p>Ісус Христос каже:</p>
	<p>— Той хлопчик уродився в таку хвилину, що віддасть дияволови душу, на старість повіситься. А нині що ти виділа?</p>
	<p>А вона йому:</p>
	<p>— Я виділа весілля. Молоді, гості. Ввійшла до хати — в хаті нічого не було, і народилася дівчина.</p>
	<p>Ісус Христос каже:</p>
	<p>— Вона вродилася в таку хвилю, що буде завивкою — вінчального вінця мати не буде.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Свариічів, Рожнятівського району, Івано-Франківської області 21 жовтня 1994 року Рибчак Розалія Дмитрівна (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
