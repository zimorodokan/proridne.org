<!--#include virtual="/-/inc/general__page_start.inc" -->
<title>Фігури ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Фігури» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Фігури.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Фігури <br><span class="article__headerDescription">Українська народна казка Бойківщини</span></h1>
	<p>Був майстер, дуже файні фігури виробляв. А їхав той майстер за матеріялом на багато кілометрів. А тоді не так, як тепер, а фірами їхали. Майстер від’їжджав, а до його жінки ходив ксьондз.</p>
	<p>Проїхав майстер тридцять кілометрів та й став, бо треба було коні напоїти. Напоїли вони з фірманом коні, хотять їхати далі — назустріч фіра їде. І питається той, що назустріч їде:</p>
	<p>— Чи ви знаєте у тім і тім селі майстра, що фігури виробляє?</p>
	<p>А майстер каже:</p>
	<p>— Я з того села і я сам той майстер. Чоловік йому:</p>
	<p>— Вертайся назад.</p>
	<p>— Я не можу вертатися, бо наймив фіру. Той каже:</p>
	<p>— Вертайся. Я плачу за фіру сюди й туди, але вертайся. Вернулися вони. Жінка почула, що на подвір’ю фіра, а ксьондз у хаті. Де його діти? Каже ксьондзови:</p>
	<p>— Розбирайтеся, ідіть до другої хати і ставайте межи фігури. Той розібрався, став межи фігури. До хати входить майстер з тим чоловіком, що хоче купити фігуру. Майстер засвітив лямпу та й дав тому чоловікови.</p>
	<p>— Іди й вибирай собі фігуру, яку хоч’.</p>
	<p>Той ходить помежи фігури, ходить. Надибає голого ксьондза. І сподобав собі ту «фігуру». Та й каже:</p>
	<p>— Всі фігури файні, але одна найкраща. Але недобре, що ви їй таке приробили. Не треба було таке приробляти.</p>
	<p>А майстер знає, що то є. Дає він тому чоловікови сокиру й ножівку і каже:</p>
	<p>— То відріжте то, як воно непотрібне.</p>
	<p>Той приступив до «фігури» та й хотів різати. А ксьондз як шарпнув собою, то всі фігури позвертав. Та й утік. А той чоловік вибрав собі їдну фігуру і заплатив. Та й усе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 15 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
