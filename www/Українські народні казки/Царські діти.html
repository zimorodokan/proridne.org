<!--#include virtual="/-/inc/general__page_start.inc" -->
<title>Царські діти ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Царські діти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царські діти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царські діти <br><span class="article__headerDescription">Українська народна казка Закарпаття</span></h1>
	<p>Був молодий нежонатий цар. Та й він ходив усюди по селах. Прийшов він у однім селі до старої хижі. А там світиться, в тій хижі. Він почав позирати у вікно, хто там є, в тій хижі. А там суть три сестри. Всі три дівки прядуть куделі. І вони собі щось думали, думали. Найстарша сестра подумала й говорить:</p>
	<p>— Сестриці, знаєте, що я, — каже, — надумала собі? Я би хотіла бути нашого царя пекарьовою жоною.</p>
	<p>А середуща каже:</p>
	<p>— А я би-м хотіла бути кухарьовою жоною.</p>
	<p>А цар тото слухав під вікном, що вони говорили. А третя, наймолодша, сказала:</p>
	<p>— А я самого пресвітлого царя хотіла би-м бути жоною.</p>
	<p>Цар собі записав то, що вони говорили. Вернувся цар додому. Переспав, а рано встав і загнав трьох вояків, аби привели з такого й такого числа тоту челядь, котра в хижі є. І вояки пішли й найшли там три дівки, три сестри. Привели вони тоти дівчата до царя. Цар закликає їх по єдній ід’собі. Говорить цар:</p>
	<p>— Що ти сночі говорила? Вона каже:</p>
	<p>— Я не знаю, я нич не говорила.</p>
	<p>— Ні, ні, щось ви три говорили. І найстарша каже царьови:</p>
	<p>— Я говорила, же я би-м хотіла вашого пекаря жоною бути. Закликав середущу сестру.</p>
	<p>— Що ти говорила сночі? Каже:</p>
	<p>— Я не говорила нич. Лем тота говорила, же пекарьовою хоче бути жоною, а я говорила, же кухарьовою хочу бути жоною.</p>
	<p>Закликали наймолодшу.</p>
	<p>— Що ти говорила своїм сестрам учора вечір?</p>
	<p>— Я говорила, же я би-м хотіла самого й пресвітлого царя жоною бути. Вродила б му троє дітей: два хлопці, й дівча. У хлопця би була на голові половина жовтого волосся, а половина золотого. І роти би їм стояли так парадно, як у керти ружі стоять.</p>
	<p>Цар дуже зрадів і зразу розказав своїм кухарям, і нашим:</p>
	<p>— Готуйте все до свадьби, бо будеме свадьбувати всі триє нараз. Но й начали ставити свадьбу, свадьбують. Посвадьбували та почали жити всі до громади.</p>
	<p>А той цар дуже любив ходити на вадаску. А його жона забеременіла, і породила вона царьови сина. А тоти її дві сестри вже дуже гнівалися на неї. Та коли був пород, не пустили нікого, а були коло неї сами. Дітвака завили в газету та понесли в ріку. І пустили долі водою. А сестрі своїй полінча гниле поклали. Зафарбили кров’ю та й поклали коло неї, жеби чоловік думав, же то вона вродила.</p>
	<p>Прийшов цар, йому розказали, же вона гнилу колодчину вродила. Йому мало жаль стало.</p>
	<p>— Но, най буде, раз так. З другими дітваками ліпше вийде.</p>
	<p>А той дітвак поплавав по воді. А там, коло води, жив дідо з бабою. Баба мала поверх дев’ятьдесять років. А все говорила:</p>
	<p>— Діду, ми вже старі та дітей-сьми не мали. І говорив дідо:</p>
	<p>— Бабочко, вже дав нам бог єдного дітвака. Я приніс.</p>
	<p>Баба зачала дітвака годувати, і почали вони втрьох жити. Дітвак вже має єден рік. А в молодої цариці другий хлопець уродився, такий парадний. А вони знов поклали поліно гниле. Цар приходить з вадаски, та йому розказують, же жона знов полінча гниле породила. А він думає: «Най буде». Ще за третім дітваком буде позирати.</p>
	<p>А вони й другого дітвака поклали в воду. А той старий киртіс їмив і другого дітвака. Та й приніс бабі. Баба говорить:</p>
	<p>— Ой неборе, як ти будеш так діти їмати, то на старі дні кілько ти дітей наїмаєш?</p>
	<p>Говорить дідо:</p>
	<p>— Я не видів. Я гадав, же то дівча. А то хлопець. Я шкодував назад метати.</p>
	<p>А цар далі ходить на вадаску. І народжується третій дітвак. Коло неї знов сестри. Дітвак ся вродив, а вони дітвака в газету та знов у воду. А сестрі своїй підсунули мачку здохлу. Най думає чоловік, же вона то вродила. А киртіс їмив і того дітвака. Через три роки троє дітей наїмав. І третьою була дівка. Як казала, так і було. Баба зачала дуже з дідом вадитися. Говорить баба:</p>
	<p>— Діду, я вже маю дев’ятьдесять і три роки, а ти мені діти малі тут носиш.</p>
	<p>А дідо сказав бабі:</p>
	<p>— Бабо, не бійся. Хоть би кілько дітей плавало, я тобі більше не принесу.</p>
	<p>А цар дав жінку в лікарню, вилікувати її. Тоді сказав вимурувати в самім центрі города такий великий комин. Свою жону там заложив і замурував у той комин. Як її замурував, то таке вікно лишив, жеб образа її було видно. І написав таку велику таблицю, жеби кожний чоловік чи жінка — хто би не йшов — плюнув їй у очі за брехню. І дав двох вояків, жеби там стояли. Жеби кожний плював і не пробував хтось пропустити.</p>
	<p>А хлопці підросли в того діда-киртіса. Раз вийшли вони ід’ дорозі, стали собі на капурку та позирають на дорогу. А на коні надійшов цар та ввидів хлопців. Дуже хлопцям і зрадувався, бо красні були. Любо було призиратися на них. Говорить цар:</p>
	<p>— Хлопці, я вам дам пушки, по коньови вам дам. Чи будете зо мною ходити на вадаску?</p>
	<p>А хлопцям того й треба. Та й говорять хлопці:</p>
	<p>— Ми так не можеме йти. Ми маєме сестру, та як сестра скаже. Цар каже:</p>
	<p>— Ідіть до сестри. Ану як вона повість?</p>
	<p>А баба з дідом вже померли, лем вони, троє дітей, зосталися.</p>
	<p>Цар раз-два пішов, приніс їм дві пушки та два коні привів. Коні усідлані. Ходять хлопці з царем. Пізно ввечері приходять, так що сестра вже спить. А сестра дуже великий порядок тримала і в дворі, і в хижі.</p>
	<p>Пішли хлопці з царем на вадаску, а до хижі приходить якась стара непевна, бабище. Або циганка, або яка мара. Походила всюди по хижах та й спльовує: «Тьху, тьху!» Говорить:</p>
	<p>— Як тут воняє, в твоїй хижі! Паскудно, — говорить, — в твоїй хижі.</p>
	<p>Пішла бабище вон, по дворі ходить — і двір паскудний. Питає дівча баби:</p>
	<p>— Бабо, а чому паскудно? Баба відповідає:</p>
	<p>— Треба, би на отому вікнови був співающий птах. А в керти співающий стром, а там далі золота жовта вода. Вона із землі б’є на шість метрів, а відтам іскри падуть — така красива. На тому співающому стромі кожний листок іншу ноту грає.</p>
	<p>А дівчина далі:</p>
	<p>— Бабо, а чи повіли би ви, де тото можна найти? Баба розказує:</p>
	<p>— В оту сторону треба йти. Але я не знаю точно, де.</p>
	<p>Раз хлопці прийшли з вадаски, а сестра дуже смутна. Хлопці звідаюся сестри:</p>
	<p>— Сестро, що є з тобою, що ти така смутна?</p>
	<p>А вна всі двері повідкривала в хижі та й мовить:</p>
	<p>— Браття, попризирайтеся. Браття попризиралися і говорять:</p>
	<p>— Ту паскудного нич не є, все парадне. Вона жаліється:</p>
	<p>— Якась бридка баба мені таке казала. Казала, що ту паскудно. Хлопці їй говорять:</p>
	<p>— А чому-сь не звідувала, що ту хибить?</p>
	<p>— Я, — відповідає, — звідувала. І розказує дівка хлопцям:</p>
	<p>— ...Співающий птах хибить на цім вікні. Та отут, — говорить, — стром співаючий хибить, а там далі — золота жовта вода.</p>
	<p>Молодший брат пішов з царьом, а старший іде глядати тоти штуки, де вони є. Говорить старший брат сестрі:</p>
	<p>— На, сестро, той ножик. І все призирайся на нього. Як почне іржавіти, то мене вже нема живого.</p>
	<p>Раз той середущий брат приходить, а сестра плаче. Брат до неї:</p>
	<p>— Чого, сестро, плачеш? Скімлить вона:</p>
	<p>— Де би-м не плакала? Брата вже нашого ніт. Вже помер. Переночував середущий брат з сестрою та й рано дав їй ножик.</p>
	<p>— На попризирайся. Як буде ножик іржавіти, то вже мене тоже не є живого.</p>
	<p>Та й собі всідлав коня, сів на коня й пішов. Прийшов на розпуття, де дві путі починаються. А на тім розпуттю старий-старий дідо сидить. Та й дідо говорить:</p>
	<p>— Де ти йдеш, синок?</p>
	<p>— Та, — говорить, — іду там і там.</p>
	<p>— Лем тепер дві неділі, як єден леґінь туди пішов, такий парадний. Такий, як ти. І не вернувся.</p>
	<p>Говорить хлопець:</p>
	<p>— А чому люди так не вертаються?</p>
	<p>— Там є чорне каміння в горі. То каміння говорить: «Живан! Злодій! Розбійник!» Кожен камінь іншим голосом.</p>
	<p>Та й дав дідо хлопцьови таке клуб’я.</p>
	<p>— На тото клуб’я. Буде ся клуб’я котити й ти за ним.</p>
	<p>Він то клуб’я шмарив, і клуб’я покотилося під гору. І там собі стало. Він з коня зліз, прив’язав коня збоку дороги, а сам угору іде. Заліз уже високо на гору, а там тото чорне каміння, вже дуже густо та близь коло нього. Кожний камінь іншим голосом гойкає. Раз іззаду хлопця загойкав єден камінь:</p>
	<p>— Стій!</p>
	<p>Він ізлякався та й пообзирався назад. І хлопець став тотим чорним каменьом.</p>
	<p>Сестра до ножика, а ножик заіржавів. І вона попросила коня — цар їй коня привів. Позамикала вона хату, сіла на коня й поїхала. Але вона вбралася в братове шмаття. Щоби не знав ніхто, що вона дівка.</p>
	<p>Вона так само йшла та прийшла д’тому дідови.</p>
	<p>— Йой, дитинко, де ти йдеш? — дідо говорить. Вона говорить:</p>
	<p>— Що там, діду, є?</p>
	<p>— Там чорне каміння. Зачне гойкати всяко. Як ти ся пообзираєш — станеш чорним каменьом. Таким, як там є.</p>
	<p>Дав їй дідо клуб’я. Клуб’я котиться, та під гору ся прикотило й стало. Вона злізла з коня й коня прив’язала, там, де її браття в’язали. І пішла горі тою горою. Слухає — дєйствітелно гойкають камені. Мала вона коло себе вату та тою ватою почала забивати вуха. І так забила вуха, що не чула нич. Та й горі горою вийшла.</p>
	<p>На самий перед увиділа вона того співающого пташка. Підійшла вона до нього та поїмала його. А птах зачав на неї гойкати, бо вона його ймила й мало поскубла. Але скоро птах перестав з нею вадитися, вже став собі без біди пташок.</p>
	<p>І звідає вона птаха, де є співающий стром. Птах відказує:</p>
	<p>— Неси мене там далі по полю. На тій горі парадно-парадно, рівненько, красиво.</p>
	<p>Увиділа вона того строма, або то великий стром. Вона питає:</p>
	<p>— Та як я понесу того строма, такого великого? Говорить птах:</p>
	<p>— Понесеш. Виломи собі три галузки. А теперки, — каже, — неси мене там далі, там є золота жовта вода.</p>
	<p>Вона його принесла д’тій золотій жовтій воді. Горі сикає, а відтам іскри падуть. Розтрясається так. Мовить дівчина птахови:</p>
	<p>— Та як я відтам ту воду возьму?</p>
	<p>— Кедь маєш фляшку, то бери тої води в фляшку. Вона набрала фляшку води. Птах їй:</p>
	<p>— Но а тепер вертайся зо мною додому.</p>
	<p>Вернулися вони та йдуть схилом униз. Птах говорить дівці:</p>
	<p>— Котрі царські сини, те всіх, — каже, — можеш викупити звідси. Прийшли вони д’чорному каменьови, та й птах їй говорить:</p>
	<p>— Намочи галузки й покропи каменя.</p>
	<p>Вона покропила, і з того каменя стався чоловік. Який був, такий і стався з нього. І вона почала так кропити всі до єдного камені.</p>
	<p>Як тото вшитко злізло з гори на дорогу, тоді пішла вона і покропила коні. І коні сталися назад кіньми. Тоти люди всі дуже радувалися та начали нею метати на руках. І то були всі царські синове. Каменьом ні єден не зостався. Всі розійшлися, кожний собі по дорозі додому.</p>
	<p>Прийшли й хлопці з сестрою домів. І птах говорить у того киртіса:</p>
	<p>— Неси мене, я тобі укажу, де ямку зробити і там воду улляти. За двадцять чотири години там буде така сама вода, як на тій горі була.</p>
	<p>Перебуло двадцять чотири години, і почала бити така вода, як на тій горі була. Зап’яла вона копачика, та за двадцять чотири години виріс такий самий стром, як на тій горі був. А птаха поклала на вікно. Птах співає парадно. Усі птахи, де які суть, приходять там співати.</p>
	<p>А хлопці знов здибалися з царьом. І знов ходять з ним на вадаску. Цар їм говорить:</p>
	<p>— Ходіть, хлопці, до мене в гостину. А хлопці відповідають:</p>
	<p>— Ми не можеме без сестри піти. Ми мусим її спитати, що вона скаже.</p>
	<p>Рано хлопці ідуть знов на вадаску. А цар звідається:</p>
	<p>— Чи казали-сьте сестрі?</p>
	<p>— Йой, ми забули.</p>
	<p>— Но, не біда, — відказує цар, — на другий день позвідаєтеся. На вечір вернулися, і цар їм говорить:</p>
	<p>— Ану би-сьте позвідували сестри. Не забувайте. Але ви знов забудете.</p>
	<p>Вийняв цар із набоя кулю та верг хлопцеви за сорочку:</p>
	<p>— Тота куля вам нагадає, що я вам казав. Та й вони порозходилися.</p>
	<p>Вони прийшли додому, сестра спить. Вони, найшли їсти та й з’їли. Хлопець почав роздіватися, і куля випала та просто його по пальцю вдарила. Вони почали позирати, а то куля випала.</p>
	<p>— Йой, ми забули, що цар казав.</p>
	<p>— Вона й так не почує, вона спить. Айбо вона ся обізвала:</p>
	<p>— Не спить, не спить.</p>
	<p>А з вікна пташок співающий обізвався. І сказав пташок так:</p>
	<p>— Цар до вас най перш приходить у гості. А потім підете ви до царя.</p>
	<p>Вони переспали, рано встали та й дивляться на свою капурку. А там уже стоїть цар. Уже хлопців чекає. Хлопці прийшли ід’ньому. І йому сказали:</p>
	<p>— Перш до нас у гостину, а потім до вас. Цар дуже зрадів і говорить:</p>
	<p>— Но то не йдеме на ніяку вадаску, а сьогодні почнеме гостину. Цар прийшов додому й загнав своїх пекарів, кухарів, аби йшли там їсти варити. А сам цар почав заказувати всіх панів на гостину.</p>
	<p>Зійшлися пани, зійшлося дуже багато людей. Всі прийшли до них у двір. Почали ходити по керточці й увиділи там співающого строма та жовту воду. Співающий стром дуже файні співанки співає. А люди дуже тому радуються, то дуже парада велика. І люди говорять, що в самого царя такої паради не є, гей у тих хлопців. Вже приправили гостину, люди стали заходити до хиж та сідати на гостину.</p>
	<p>Кухари зажурилися, бо цареви треба було зладити їсти чогось такого, якого він ніколи ще не їв. А птах говорить:</p>
	<p>— Ізваріть му три перлові пироги. Кухари ся зачудували.</p>
	<p>— Ми такого ще не чули. Що то — перли? Птах говорить:</p>
	<p>— Озьміть мене й несіть вон, несіть мене городом. І я вам укажу, де перли суть.</p>
	<p>Несуть птаха, а він говорить:</p>
	<p>— Гоп, стійте вже. Ізогніться та розгребіть мало глину.</p>
	<p>Вони зупинилися та глину розгорнули. І там вони найшли три паленички тіста. Взяли вони їх і зробили три пиріжки. То скоро зварилося, кухари файно заладили його. Птах говорить:</p>
	<p>— Покладіть тото перед царя. Най цар із’їсть три перлові пироги. Цар узяв вилку, уп’яв у пиріжок й обзирає його. Пообзирав і каже:</p>
	<p>— Я цар, але ще за перлові пироги не чув. А птах йому:</p>
	<p>— Ще багато такого є, що ти не чув. А чи чув ти, царю, щоб жінка вродила гнилі поліна?</p>
	<p>— Чув, бо то в мене було.</p>
	<p>Цар дуже розгнівався, бо птах ісказав:</p>
	<p>— Е, глупий ти царю. Де ж ти таке видів, жеби жінка колоди родила? Та й здохлі мачки.</p>
	<p>Цар оправдується, каже, же то правда, що то його жінка таке породила. А птах гойкає на нього:</p>
	<p>— Царю, твої сини перед тобою стоять. Такі, як тобі жінка казала. Та дівчина, — говорить, — третій дітвак.</p>
	<p>Цар на хлопців позирає, а в них на голові половина волосся золотого, а половина жовтого. І зрадів цар дуже. Закликав ід’собі вояків, вояки бистро прийшли. Цар наказує:</p>
	<p>— Ідіть розмуруйте мою жінку з мурів тих. І так розберіть мури, щоби на голову їй крихта глини не впала. І зладіть ванну, щоб вона файно вмилася. Та привезіть її сюди до мене.</p>
	<p>Привели її до нього й посадили коло нього за стіл. І почали гоститися. А як погостилися, всі люди почали розходитися. Цар іде додому. Та й своїх троє дітей забирає з собою.</p>
	<p>Став цар розізнавати, як то так вийшло з його жони породом. Та й їмив він катувати тоти дві сестри. Такими тяжкими муками катував їх, що вони призналися. І розповіли, що як робили. Були в царя такі два коні, що п’ять років мали, та надворі ще ніде не були. Вивели вояки тоти коні вон, і пекарьову жону прив’язали до хвоста коньови. Та другу сестру прив’язали до хвоста другого коня. І пустили коні в поле. Та й коні пішли і ще й до сьогоднішнього дня не вертаються. Ні коней, ні сестер.</p>
	<p>А цар почав царювати і на тім місці, де цар був, і на тім, де хлопці були. Та ще й сьогодні жиє, як на нім ся жили не пірвали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 8-9 липня 1988 року Юричка Петро Юрійович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
