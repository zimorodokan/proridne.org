<!--#include virtual="/-/inc/general__page_start.inc" -->
<title>Про бідну дочку і багату дочку ☼ Українська народна казка ☼ Народна творчість</title>
<meta name="Description" content="Українська народна казка Буковини «Про бідну дочку і багату дочку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідну дочку і багату дочку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідну дочку і багату дочку <br><span class="article__headerDescription">Українська народна казка Буковини</span></h1>
	<p>Їден багатий чоловік мав дві дочки. Наймив він собі наймита. Наймит кілко там служив і полюбився з старшою дочкою. І вона втекла за него, а тато відказався від неї. Зробили вони собі маленьку землянку і живуть у ній: змайстрували собі з ліскових прутчиків двері, обмастили їх глиною. Родилася в них дитина.</p>
	<p>А меншу дочку тато віддав за багатого — дав їй дві корови, пару волів, дав овець. На різдвяні свята каже старий до жінки:</p>
	<p>— Піду-но я до дітей, подивлюся, як вони жиють. Приходи до свої багатої дочки, а чоловік її свариться:</p>
	<p>— Ти то не зробила, ти то не зробила!</p>
	<p>А вона до него свариться. І так сваряться цілий день. Старий то послухав і забирається від них. Іде та й думає: «Як ці багаті так сваряться, то що роблять ті бідні?» Прийшов він до тої землянки. В землянці горить каганець. Тато ляг коло віконця та й дивиться, що в землянці робиться. А вони вечеряють. На столику лежить мамаличка маленька і дві яйці. Їдно яйце вони розділили на двох і з’їли. А друге тоже розділили на дві половинки і їдну половинку дали дитині, а друга лишилася.</p>
	<p>— А що з тою половинкою будемо робити? — питає жінка. А чоловік каже:</p>
	<p>— От якби твій тато надійшов. Ми б йому дали ту половинку. Може, він сьогодні голоден. Ти не дивись, що в него таке багатство.</p>
	<p>А тато під вікном слухає. Чоловік каже жінці:</p>
	<p>— Гай, стели та й будем лягати спати.</p>
	<p>Жінка постелила та й хоче гасити каганець. А чоловік каже:</p>
	<p>— Не гаси, я ще помолюся богу.</p>
	<p>Помолився чоловік, погасили вони каганець і полягали спати. А старий пішов додому. І не сказав жінці, що був у старшої дочки.</p>
	<p>Прийшов Новий рік. Робить тато бал. І посилає наймита до старшої дочки, щоб вона з чоловіком прийшла. Зійшлася близька родина, сусіди, а старша дочка з чоловіком не йдуть.</p>
	<p>— Як ми підем, як ми такі бідні? Щоб нас тато прогнав та ми ще сорому набралися?</p>
	<p>Посилає тато жінку. (А вона не раз давала дещо покрадоми старшій дочці.) Просить їх мама прийти, а вони не йдуть.</p>
	<p>— Тато хоче з нас сміх зробити. Прийшла жінка додому і каже:</p>
	<p>— Іди ти сам, бо інакше вони не прийдуть. Іде старий сам.</p>
	<p>— Чого, мой, не йдете?</p>
	<p>— Як ми підемо, як ви від нас відказалися?</p>
	<p>— Гай, ідіть.</p>
	<p>Узяв старий дитину на руки, поцілував і забрав усіх до себе. І післав два гарних хлопці, щоб ту землянку завалили.</p>
	<p>Привів батько дочку й зятя, посадив за стіл і розказав усім гостям, як вони хотіли дати йому половину яєчка.</p>
	<p>— А вам, — каже меншій дочці, — я дав велике багатство. А як ви живете?!</p>
	<p>І сказав тато старшій дочці, щоб вона з чоловіком зоставалася в него і вже до землянки не йшла.</p>
	<p>— Нє, ми йдемо додому, — кажуть.</p>
	<p>Прийшли, а землянки вже нема. Вернулися вони до батька і стали жити в него. Батько з матір’ю вийшли жити в кухню, а велику хату дали молодим. І жили вони всі дуже добре.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 18 травня 1980 року Мазур Олексій Федорович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
