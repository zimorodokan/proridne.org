<!--#include virtual="/-/inc/general__page_start.inc" -->
<title>Цар і хлопець ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Цар і хлопець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар і хлопець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар і хлопець <br><span class="article__headerDescription">Українська народна казка Бойківщини</span></h1>
	<p>У єдної вдовиці був хлопчик. Він мав сім років. Каже той хлопчик:</p>
	<p>— Як я буду мати сімнадцять років, то наш цар великої біди зазнає.</p>
	<p>Дали про це знати до царя. Цар каже:</p>
	<p>— Вбити його.</p>
	<p>А царева дочка сказала:</p>
	<p>— Треба увидіти, що він за єден.</p>
	<p>Привели його до царя, і царева дочка дуже його собі сподобала. Хоч він усього сім років мав, але дуже його собі сподобала. Цар звідається:</p>
	<p>— Що ти, хлопче, говориш?</p>
	<p>— То, що чуєте. Як я буду мати сімнадцять років, то ви біди великої</p>
	<p>А царева панна сказала не вбивати його, а замурувати. І він там умре. І майстри почали мурувати той мур. А вона дала тим майстрам по сотці, аби лишили дві цегли, які можна було б виймати і закладати. Аби батько не знав. І він там дуже довго сидів. А вона йому все подавала. І їдення все найдорожче. Так його там вгодовала, що з його виріс сильний хлоп. І було йому вже п’ятнадцять років.</p>
	<p>А цар з другої держави прислав до цього царя палицю. «відгадай, котрий кінець від кореня, а котрий від верха». Як відгадати? Вона ж обточена і пофарбована. Вона прийшла і сказала про палицю тому хлопцеви, а хлопець каже:</p>
	<p>— Іди лягай спати. А рано встанеш і кажи таткови, що тобі снилося, би татко взяв палицю, виліз на четвертий поверх і верг її на землю. Котрий конець упаде вперед на землю, той буде від кореня.</p>
	<p>Вона рано встала і каже:</p>
	<p>Татку, мені таке й таке снилося. Би-сьте пішли на четвертий поверх і верли ту палицю на землю. Котрий конець упаде вперед на землю, той від кореня.</p>
	<p>Цар пішов і верг, і котрий конець упав на землю, той був від кореня. Цар узяв ту палицю, прибив на той конець печатку і відослав. А той другий цар написав йому: «Вгадав-ись, але то не твоя робота. Там хтось такий мудрий у тебе є».</p>
	<p>І посилає той цар до нього штирнадцять коней, аби відгадав, кілько котрому років. Приходить панна д’хлопцеви й плаче:</p>
	<p>— Прислав той цар штирнадцять коней, аби вгадати, кілько котрому років. І прибити кожному печатку на чоло. А як не вгадаєме, то йде той цар на нас війною.</p>
	<p>Каже хлопець так:</p>
	<p>— Лягай спати. Рано встанеш і звідайся татка, чи має овес з кожного року. Няй дає його в ящики. Кожний кінь піде свій овес їсти. Кілько років має овес, тілько років має й кінь, що прийшов овес їсти.</p>
	<p>І вгадав він. Кожний кінь свій овес їсть. Цар понаписував, печатки коням прибив на чолах і їх відослав. А той цар пише: «Відгадав-ис, але то не твоя робота». І посилає тамтой цар листа до цього царя:</p>
	<p>«Завтра рано я буду снідати. Як буду каву пити, аби ти мені пострілом ложечку вибив з пальців. І би ня не поранив».</p>
	<p>Приходить панна до хлопця та й плаче.</p>
	<p>— Чого ти плачеш?</p>
	<p>— Так і так, — каже. — Прислав цар листа, щоб йому пострілом вибити ложечку, як каву буде пити.</p>
	<p>— То вже не його робота. Іди скажи, няй твій дорогий батько випустить мене.</p>
	<p>А йому вже якраз сімнадцять років. Десять років вибув там.</p>
	<p>Каже панна батькови:</p>
	<p>— То мені не снилося, а то мені все хлопець той підказував, що ви його замурували. Ідіть його пущайте, бо буде біда, та як він говорив.</p>
	<p>Загнав цар робітників, розмурували його. Виходить той хлопець — краса-хлопець, вродливий, тілько дивитися. Цар йому розказує про тото і каже:</p>
	<p>— Як же то вибити йому ложечку з руки, пострілом з держави в державу?</p>
	<p>— Ведіть мене туди, де у вас найліпші гвери.</p>
	<p>Завів його ар в магазин, де найліпші гвери.</p>
	<p>— Тут, — каже, — мого гвера нема. Ведіть мене туди, де у вас їржаві, старі.</p>
	<p>Повели’го туди, а його гвер на ремени махається, колишеться, заїржавілий зовсім. Обкипів той гвер їржею. Узяв він його ви пуцував, вимастив до порядку і чекає до рана. Рано встав, умився, дивиться, уже встав тамтой цар. Подає’му слуга воду вмиватися. Підносить’му каву. Сідає цар за стіл. Бере в руки ложечку. А хлопець як націлив, як стрілив. Просто в ложечку, і вилетіла ложечка цареви з руки.</p>
	<p>«Хтось там у тебе є такий хитрий», — написав тамтой цар. І ще написав, щоби приїжджали до нього в гості. У нього дванадцять дівок і щоби приїжджали женитися. А той хлопець каже:</p>
	<p>— Мені такого коня давайте, якого я собі підберу. І мундур, який я собі підберу.</p>
	<p>До нього підводять коні, щоби він собі сподобав.</p>
	<p>— Тут доброго коня я собі не підберу, — каже він.</p>
	<p>А старенький вибракований кінь заїржав, обізвався до нього.</p>
	<p>— Ото, — каже, — мій кінь. І ще таких хлопців, як я, одинадцять глядайте. Щоб були на зріст, і на вроду, як я. І мундури такі глядайте. І коні на таку масть, як у мене, найдіть їм.</p>
	<p>І найшли таких хлопців, найшли таких коней, посідали вони і їдуть. Приїжджають, а там є дванадцять царських дочок. І там є баба-чарівниця. Хлопець каже:</p>
	<p>— Би-сьте не їли, поки я не вдарю рукою в стіл. Бо по одній стороні стола дівки будуть, а по другій ми. І вони нам дадуть трутку.</p>
	<p>Сіли вони на стіл. Подали тарелі всім дванадцятьом хлопцям і всім дівкам. А він ударив рукою в стіл і тарелі непомітно помінялися місцями. І хлопці з’їли то, що дівки мали їсти, а дівки з’їли затруєне. Цар увидів, що то щось є, що дівки захворіли. Але скоро дали раду і дівки не померли.</p>
	<p>Повів цар тій чарівниці, щоби сказала, котрий межи ними найстарший, котрий командир. І би тому хлопцеви ззаду на шинели вирізала клинець. І вона буде знати, котрого знищити.</p>
	<p>Він рано встав, дивиться, на його шинелі вирізаний клинець.</p>
	<p>Усі хлопці, повирізуйте на шинелях ззаду клинці, та як у мене, — сказав він їм.</p>
	<p>Цар дивиться — на всіх шинелях повирізувано. Осердився цар на ту чарівницю. Чого вона на всіх шинелях повирізувала? Та й її застрілив, ту чарівницю.</p>
	<p>Полягали спати. Каже той хлопець, той старший:</p>
	<p>— Як я вдарю в своє ліжко рукою, тоді можете спати, бо ліжка поміняються місцями. Де були дівочі, там наші будуть, а де наші, там дівочі.</p>
	<p>І цар уночі взяв свої дівки порізав. Бо він гадав, що то хлопці сплять на ліжках. А чарівниці вже не було. Та й убив той хлопець царя. Хлопці пак поженив там, а сам вернувся і взяв царську дочку, свою дівчину. І там став царем. А старий цар постарів та й помер. Молодий цар з жінкою і на днешний день там жиє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30 (1788). Цар і хлопець. СУС — . 2 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
