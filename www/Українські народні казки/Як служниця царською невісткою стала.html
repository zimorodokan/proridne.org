<!--#include virtual="/-/inc/general__page_start.inc" -->
<title>Як служниця царською невісткою стала ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як служниця царською невісткою стала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як служниця царською невісткою стала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як служниця царською невісткою стала <br><span class="article__headerDescription">Українська народна казка Бойківщини</span></h1>
	<p>Це було дуже давно, за круля Тимка, коли була земля тонка, як ткнув пальцем, так вода потекла. Жив собі дідо з бабою і мали дочку і сина. Коли діти підросли, сина забрали в армію. А служили тоді по двадцять п’ять літ. Старенькі обоє повмирали. Лишилася дівчина сама. Що вона мала від родичів нажитого, потрошку все розпродувала і так жила.</p>
	<p>Одного разу зустрів ту дівчину священик. Вона йому дуже сподобалася і він рішив забрати її до себе за служницю. Вона погодилася і стала в нього служити. Служила пару, і задумав священик з нею покохатися.</p>
	<p>Одного разу приказав піп нагріти води, щоб помитися. Коли він помився, то сказав помитися й служниці. а той піп був на много років старший від дівчини. Він пішов у другу кімнату і став розстеляти постіль. А двері були трохи відкриті. Дівчина глянула і зрозуміла, що піп задумав. А він став її гукати:</p>
	<p>— Чи скоро ти там приберешся?</p>
	<p>Вона відкрила вікно. Коли побачила, що піп іде до неї, вискочила у вікно і втекла. Ішла вона полями, лісами, і захопила її темна ніч. Вона бідна залізла в дупло зломаженої смереки. І вже не могла вона вибратися з того дупла. Вона стала ридати й кричати.</p>
	<p>А в той час вийшов на полювання царів син із своєю свитою. Він почув те ридання і став гукати:</p>
	<p>— Хто де є, відзовися!</p>
	<p>Вона відповіла:</p>
	<p>— Хто там є, рятуйте мене, як можете!</p>
	<p>Він поговорив з нею і подав її шнура. Вона опоясалася, і він її звідтам витягнув. Була вона дуже обдерта і обдряпана. Він зняв з себе плащ і загорнув дівчину. Посідали вони, побалакали, і дівчина царевичу дуже сподобалася. Привезли вбрання, вона оділася. І вона була така файна, що царевичу аж серце мліло. І він наказав своїм слугам завести дівчину в його покої, так, щоб ніхто не бачив, ні цар, ні цариця. Завів він її в кімнату і став носити її туди їсти.</p>
	<p>Одного разу це помітила цариця. Почула вона, що він в тій кімнаті з кимось говорить. Він вийшов з кімнати, і цариця запитала його:</p>
	<p>— З ким ти, синку, там бесідував?</p>
	<p>Ів інм амі признався, що найшов у лісі дівчинку, коли їздив на полювання. Цариця сказала цареви і зробили вони невеличку гостину. Царевич вивів дівчинку, посадив її за стіл, цариця й цар стали з нею говорити. І вона всім дуже сподобалася. Царевич сказав своїм батькам:</p>
	<p>— Якщо ви мені не дозволите взяти цю дівчину, то я сам себе уб’ю.</p>
	<p>Батьки порадилися і зробили їм весілля.</p>
	<p>Прожили вони якийсь час, народився в них синок. А незабаром другий цар видав цьому цареви війну. Як батько, так і син поїхали на війну. І тужила жінка царевича, що довго чоловік не вертається з війни.</p>
	<p>А в царя служив много літ слуга. Одного разу він захотів повести жінку царевича на гуляння. Вона погодилася. То був якраз невеличкий празник. Вона взяла синка і поїхала гуляти. А слуга став її зачіпати. А вона сказала:</p>
	<p>— Та ж дитина тут. Другий раз лишу дитину в хаті та й поїдемо удвох.</p>
	<p>А перед тим днем, як вони мали їхати, вона залишає сина вдома і втіче. Пішла вона полями, лісами. І зайшла до начальника залізничної станції, і попросила кусок хліба. Той начальник її нагодував, розпитав про життя і забрав до себе служити. А про своє життя вона розказала йому так, ніби казку розказує. Взяв її начальник бавити своїх дітей.</p>
	<p>А цар і царевич вертаються з війни. Питає царевич мами:</p>
	<p>— Де ж моя жінка?</p>
	<p>Вона йому відповідає:</p>
	<p>— Не знаю.</p>
	<p>Царевич довго-довго сумував за жінкою. А цар вирішив справити великий банкет на честь перемоги. І вони запросили попа і того начальника залізничної станції. Був при тому і той слуга. Після танців, коли знову сіли за стіл, начальник станції попросив слова і сказав:</p>
	<p>— У мене є служниця, що всім розказує файні казки. Якщо ви бажаєте, що я її приведу сюди.</p>
	<p>Вони всі були згідні. Начальник станції поїхав додому і попросив її, щоб вона ішла з ним на той банкет. Вона погодилася, але попросила, щоб він купив їй маску. Щоб її не могли спізнати.</p>
	<p>Привіз він її і її запросили за стіл. Вона сказала так:</p>
	<p>— Я буд розказувати казку. А хто мені скаже «брешеш» або «неправда», того вішати.</p>
	<p>І стала вона розказувати про своє життя. Коли дійшло до попа, він крикнув:</p>
	<p>— Брешеш!</p>
	<p>І тут же його вивели з-за столу. Коли дійшло до слуги, той скочив униз головою з другого поверху. Тоді вони, царевич з царем, зрозуміли, що то царева невістка, а царевича жона. І попа повісили. І жили вони, і поживали, і здоровля наживали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (2116). Як служниця царською невісткою стала. СУС — 5 січня 1990 р. Сухий Микола Данилович (1932). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
