<!--#include virtual="/-/inc/general__page_start.inc" -->
<title>Про нещасного вовка ☼ Українська народна казка ☼ Народна творчість</title>
<meta name="Description" content="Українська народна казка Поділля «Про нещасного вовка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про нещасного вовка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про нещасного вовка <br><span class="article__headerDescription">Українська народна казка Поділля</span></h1>
	<p>Худющий, голодний, насилу теліпається, йде польовою дорогою нещасний вовк. Ніяка здобич не попадається йому в путі, аби хоч трохи перекусити, щоб не померти з голоду. Сів бідолаха на рові</p>
	<p>та й заплакав.</p>
	<p>Аж тут, де не візьмись, сам Господь Бог підходить до нього (а Бог завжди милостивий, нікого в біді не залишить, адже вовк також Божа істота).</p>
	<p>— Здоров був, вовчику! — мовив Бог. — А чого це ти так гірко плачеш?</p>
	<p>— День добрий, Боже милостивий, — відказує нещасний, — З чого ж мені, бідному радіти, коли я такий голодний? Ось уже з тиждень як рісочки в зубах не мав, того й плачу.</p>
	<p>— О-о-о ! каже Бог, — та цьому можна зарадити. Ти піди он туди, в поле, там пасеться віл. З’їж його і довго будеш ситий.</p>
	<p>Зрадів дуже вовк і підтюпцем побіг туди, де пасеться віл, забувши про втому.</p>
	<p>А там, на розкішній зеленій травичці, не поспішаючи, пасеться віл, такий блискучий, жирний, ні реберця на ньому не видно. Не відчуває, яка небезпека до нього приближається. Тут тихенько підходить до нього вовк і мовить:</p>
	<p>— Добрий день, пане волику!</p>
	<p>Здригнувся віл, побачивши хижака.</p>
	<p>— А чого ти так перелякався?</p>
	<p>— Та ні, не перелякався, чого б я мав лякатися. Це мене ґедзь вкусив і я так здригнувся.</p>
	<p>— А знаєш, волику, — веде вовк далі, — Бог лені звелів тебе з’їсти.</p>
	<p>Ще більше злякався віл, аж присів ненароком. Та коли побачив, що вовк такий худющий, що насилу ноги переставляє, почав заспокоюватись, посміливішав. І мовить:</p>
	<p>— Смерть всякому страшна і мені також. Та коли вже сам Бог велів мене з’їсти, то на все його воля. Такий вік короткий мені назначив.</p>
	<p>Дуже зрадів вовк і вухам своїм не повірив. Облизався смачно, думаючи: «Аж тепер я добре пообідаю і довго буду ситий.»</p>
	<p>— А звідки тебе починати, волику? — запитує вовк.</p>
	<p>— Та хоч з голови, легше буде терпіти муки. Ти відійди подальше, сядь, широко розкрий рот, а я з розгону так й вскочу в тебе, щоб довго не мучитись.</p>
	<p>Відійшов вовк подалі, розкрив рот широко-широко, аж очі заплющив, а віл з розгону як ударить вовка рогами, той покотився по полю і довго не міг прийти до тями.</p>
	<p>Насилу підвівся бідолаха, заплакав гірко і поплентався куди очі глядять. Надибав якийсь рівчак, оглянувся навкруги, ліг, перепочив трохи та й вирішив ще раз звернутись до Бога.</p>
	<p>Прийшов, розповів, що сталося і просить:</p>
	<p>— Боже, дай хоч раз щось вкусити, бо вмру з голоду.</p>
	<p>— Та хто ж бачив вола з голови починати їсти? — каже Бог. — У мене нічого немає. Піди аж ген у луг. Там пасеться кінь, ти його і з’їж, та дивись, надалі будь обачнішим.</p>
	<p>Зрадів нещасний вовк, поплентався у луг, ледве ноги переставляючи. Ще здалеку побачив коня, який пасеться на лузі, помахуючи хвостом і зрідка пофиркуючи, раз по раз струшуючи розкішною гривою.</p>
	<p>Та коли вовк почав приближатись, кінь відразу ж відчув його, дуже злякався,фиркнув, почав бити землю під собою копитами. Як заірже і рвонувся тікати. Та ноги були спутані путом.</p>
	<p>Підходить до нього вовк і мовить:</p>
	<p>— А чого це ти, конику любий, так перелякався?</p>
	<p>— Як же не боятись, як перед собою вовка бачу? Кому смерть</p>
	<p>не страшна? — відповів кінь, коли побачив, що вовк насилу на ногах тримається, а очі зовсім помутніли.</p>
	<p>— От що, конику любий, Бог мені звелів тебе з’їсти.</p>
	<p>— Ну що ж, вовчику-братику, — мовить кінь, — коли сам Бог звелів, то мушу підкоритися Божій волі. За свій вік короткий, не встиг і нагулятись у чистому полі. Але перед смертю прошу тебе, вовчику-братику, зніми з мене пута. То легше буде для тебе зі мною розправитись.</p>
	<p>Вовк охоче погодився, зняв з коня путо, відкинув його геть і каже:</p>
	<p>— А звідки тебе починати їсти, конику любий, з голови я й не подумаю.</p>
	<p>— Тоді починай з хвоста, — мовить кінь, — а я ще трішки білим світом та запашним лугом полюбуюсь, поки ти не з’їси мене всього.</p>
	<p>Дуже зрадів вовк, що кінь такий добрий та лагідний і велів його з хвоста їсти. Та тільки він доторкнувся до хвоста, а кінь як влупить, то зуби вовчі розлетілись на всі сторони, а сам вовк покотився ще далі, ніж від удару вола.</p>
	<p>А кінь тим часом розправив гриву розкішну і щодуху помчав зеленим полем. Оглянувся, лежить закривавлений вовк, ледве дихає.</p>
	<p>А кінь регоче:</p>
	<p>— І-га-га, і-га-гаі! А що, добре наївся м’яса мого?</p>
	<p>Так і переночував бідолаха на тому місці де побив його кінь. А на ранок, відпочивши, насилу подався знову до Бога, жалібно плачучи.</p>
	<p>По дорозі натрапив на струмочок, напився водиці, трошки окріп і з’явився перед Богом.</p>
	<p>— Помилуй мене, Боженьку, обдурив кінь мене нещасного, велів мені починати його їсти з хвоста.</p>
	<p>— Бачу, ти зовсім без розуму, — сказав Бог, — піди, сядь коло дороги і чекай. Там буде йти чоловік. З’їси його, та дивись, знову не ошукайся.</p>
	<p>Задумався Бог, засмутився Шкода йому стало цю людину, та це вже була остання його порада.</p>
	<p>Прийшов вовк до краю дороги, протягнувся на сонечку, але довго не прийшлося йому лежати. З видолинку показалася чоловіча голова, а невдовзі і постать. Йде собі чоловік, мугикаючи якусь пісеньку під носом, нічого не підозрюючи.</p>
	<p>Зрадів дуже вовк. Став на всі чотири лапи, витягнувся, позіхнув, висолопивши язика. Чоловіка він буде їсти не з голови, не з ніг. Він кинеться прямо на нього, як тільки повідомить Божу волю.</p>
	<p>Побачив чоловік вовка майже перед собою, перелякався і відскочив вбік. Враз зникла втома і забув пісеньку, яку мугикав.</p>
	<p>— Добрий день, чоловіче добрий, — каже вовк, — а чого це ти так</p>
	<p>перелякався, що аж вбік відскочив?</p>
	<p>А хто ж вовка не перелякається? — відказав чоловік. — Ти ж хижак.</p>
	<p>І зразу заспокоївся, коли побачив закривавлений рот, а в роті ні одного зуба. Та ще такий немічний, що насилу на ногах тримається.</p>
	<p>— От що, чоловіче добрий, далі я вже не можу терпіти, дуже хочу їсти. І Бог милостивий велів тебе з’їсти.</p>
	<p>— Що ж, — відказує вовк, — на все Божа воля, така вже моя доля, щоб вовкові в зуби попасти. Ти з’їси мене, раз Бог звелів, але на з’їж раніше мій полудень, а я побіжу додому, візьму аршин і зміряю тебе і себе, чи влізу я в твій живіт.</p>
	<p>— Добре, — погодився вовк, — тільки довго не барись.</p>
	<p>І пішов чоловік, думаючи, як би вовка провчити. А вовк з’їв чоловіків полудень, ліг проти сонечка, подрімуючи.</p>
	<p>Чоловік же знайшов велику палку і йде туди, де залишив вовка. Той підвівся і йде назустріч чоловікові, облизуючись після полудня і чекаючи на нову здобич.</p>
	<p>— Ну, — каже чоловік, — повертайся до мене хвостом і я почну тебе міряти.</p>
	<p>Послухався вовк чоловіка, повернувся до нього хвостом нічого не підозрюючи. А чоловік схопив його за хвіст і давай лупцювати, приказуючи:</p>
	<p>— Аршин вздовж! Аршин поперек! Аршин вздовж! Аршин поперек! Аршин вздовж! Аршин впоперек!</p>
	<p>Бив чоловік вовка, а він рвався на всі боки і скавучав. А чоловік бив все з більшою силою, аж поки у вовка не відірвався хвіст. Вовк втік у ліс, а чоловік пішов собі спокійно своєю дорогою.</p>
	<p>Аж раптом чує позаду себе якесь тупотіння. Оглянувся, аж за ним велика зграя вовків женеться. А то безхвостий зібрав їх з усього лісу, щоб помститися чоловікові, який так покарав його. «Що ж робити?» — подумав він.</p>
	<p>Чоловік миттю забрався на самий вершок,а вовки все лізли і лізли вверх, вилізаючи один на другого, а Безхвостий був на</p>
	<p>самому споді. І, нарешті, добралися до самого вершечка, де тримався чоловік за тонесеньку гілочку. Ось —ось зламається і він полетить на землю. Тоді чоловік каже вовкам:</p>
	<p>— Бачу, мені не врятуватись від вас, треба добровільно йти на вірну погибель.</p>
	<p>Вовки уважно слухають людину, а Безхвостий, що стояв під всіма вовками, недочував про що той говорить і все перепитував верхніх.</p>
	<p>— Перед смертю — просить чоловік, — дозвольте мені понюхати тютюну, що в моєму кисеті.</p>
	<p>Вовки дозволили.</p>
	<p>— Нюхай, коли тобі так хочеться.</p>
	<p>Чоловік, продовжуючи хвилини свого життя, не кваплячись, дістає кисет, розгортає його, нюхає та раптом пчихнув з усієї сили. Вовки заніміли на мить, а Безхвостому почулося, що він сказав «аршин». Той присів від ляку.</p>
	<p>Всі вовки попадали на землю. Безхвостий почав тікати, а вовки кинулись навздогін за ним і роздерли нещасного на шматочки.</p>
	<p>Чоловік же зліз з дерева і пішов своєю дорогою.</p>
	<p>З цієї казки вийшло прислів’я: «Аршин вздовж! Аршин поперек!»</p>
	<p>І ніхто не знає, ще це прислів’я прийшло з казки моєї бабусі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>143 (7853). Про нещасного вовка. СУС 122А. Записано 2010 року. Гоголь Ніна Іванівна (1929). Хмельницька область, Старосинявський район, Адампіль</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
