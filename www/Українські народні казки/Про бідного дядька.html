<!--#include virtual="/-/inc/general__page_start.inc" -->
<title>Про бідного дядька ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про бідного дядька» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідного дядька.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідного дядька <br><span class="article__headerDescription">Українська народна казка Полтавщини</span></h1>
	<p>Жив собі бідний дядько і було у нього багато дітей. Просять діти їсти, а дати їм нічого. Всі запаси харчів закінчилися. Батько й каже:</p>
	<p>— Завтра піду до пана, наймуся на роботу та щось вам, діти, принесу поїсти.</p>
	<p>Пішов до пана. Загадав той жито ціпом молотити. Цілий день трудився дядько, а увечері пан набрав йому за роботу миску пшона.</p>
	<p>Йдучи додому, спіткнувся неборак і упав. Пшоно розсипалося, змішалось із землею. Заплакав чоловік, зібрав трохи. А голодні діти ждуть батька на порозі та й гукають:</p>
	<p>— Що ж ви, тату, нам принесли ?</p>
	<p>Той плаче та й ставить на стіл миску з пшоном, змішаним із землею. Розказав, що сталося, заспокоює дітей:</p>
	<p>— Завтра піду ще.</p>
	<p>На другий день чоловік знов молотив жито. З ранку до вечора махав ціпом, втомився страшенно. Пан набрав йому миску борошна.</p>
	<p>Йде дядько додому, думає нагодувати голодних дітей. Та знову спіткнувся, упав. Знявся вітер та й розвіяв борошно по дорозі. Плаче чоловік:</p>
	<p>— Що ж я дітям скажу? Не можу більше дивитися їм в очі, піду світ за очі.</p>
	<p>Устав раненько та й пішов із дому. Ішов, ішов, коли зустрічає старого-престарого діда.</p>
	<p>— Куди йдеш, чоловіче добрий? — питає той.</p>
	<p>— Та йду світ за очі. Маю дітей, а годувати їх нічим. Піду, щоб не чути їхнього плачу.</p>
	<p>Дід і каже:</p>
	<p>— Я дам тобі чарівну торбу. Йди і годуй дітей. Тільки скажеш: «Торбо, розв’яжись!» і все тобі буде.</p>
	<p>Зрадів чоловік. Повернувся додому. Діти, побачивши батька, зраділи. Просять їсти. Він узяв торбу та й каже:</p>
	<p>— Торбо розв’яжись!</p>
	<p>На столі так і з’явились різні наїдки. Діти радіють:</p>
	<p>— От так би завжди.</p>
	<p>— Так і буде, — каже батько їм.</p>
	<p>Наїлись діти. Завжди тепер у них було що їсти.</p>
	<p>Дізнався про торбу пан та й виманив її у дядька. Дав тому коней, волів. Та ті скоро поздихали, а діти знову стали голодувати.</p>
	<p>А пан не знав, як користуватися торбою, взяв та й розв’язав її. А звідти вискочили три цигани та й стали лупцювати пана. Кричить пан, просить допомогти. Прибіг бідний дядько та й каже:</p>
	<p>— Торбо, зав’яжись.</p>
	<p>Цигани й зникли у торбі. Тоді пан:</p>
	<p>— Торбо, розв’яжись!</p>
	<p>Знову вискочили цигани та й били пана доти, поки не вбили. А бідний чоловік з того часу став жити з дітьми в достатку і спокої.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (4714). Про бідного дядька. СУС564. Записала Сюр Галина 2008 року. Шокодько Наталія Михайлівна (1929). Полтавська область, Пирятинський район, Білоцерківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
