<!--#include virtual="/-/inc/general__page_start.inc" -->
<title>Як чоловік гусенята висидював ☼ Українська народна казка ☼ Народна творчість</title>
<meta name="Description" content="Українська народна казка Буковини «Як чоловік гусенята висидював» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік гусенята висидював.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік гусенята висидював <br><span class="article__headerDescription">Українська народна казка Буковини</span></h1>
	<p>Здибалася жидівка з сільською жінкою та й каже: — Де б мені взяти таку квочку, щоб вивела гусенята? А та їй:</p>
	<p>— Я знаю одного чоловіка, що висидює гусенята. Але він сідає зразу на сто яєць.</p>
	<p>А жидівка думає: «Під квочку йде мало яєць, а цей висидить зразу сто. Це май вигідно». Та й сказали тому чоловікови, а він і каже:</p>
	<p>— Я згоден. Але щоб три рази на день їсти давали.</p>
	<p>Підсипала його жидівка, сидить він на тих яйцях. Носять йому три рази на день їсти, пити. А як жидівка вийде з хати, він бере ті яйця та й п’є.</p>
	<p>Вже підходи той день, що мають лізти гусенята, а він уже всі яйця випив. Сидить він та й роззявив рот. Жидівка питає:</p>
	<p>— Чого ви так рот роззявили?</p>
	<p>— Приходи той день, що мають лізти гусенята. І вони печуть. Коби я хоть не згорів.</p>
	<p>А вона йому:</p>
	<p>— Помаленьку, бог поможе.</p>
	<p>Вийшла вона десь надвір, а він скоренько найшов фляшку з гасом, полляв то гніздо та й запалив. Гніздо горить, а він бігає кругом него та квок, та й ногами троп. Жидівка увійшла, а він квокає і ніби у вогонь хоче скакати. А вона каже:</p>
	<p>— Лишіть уже, видно діло, що мали вони пропасти. Добре, що квочка спаслася.</p>
	<p>Позбігалися жиди, а вона їм: Тир-гир, гир-гир...»</p>
	<p>— Сараку квок, за дітьми в вогонь скаче. Та мало бути багато, а зробилося нічого.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 13 серпня 1985 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
