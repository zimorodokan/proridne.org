<!--#include virtual="/-/inc/general__page_start.inc" -->
<title>Дід, баба і сірий вовк ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дід, баба і сірий вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід, баба і сірий вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід, баба і сірий вовк <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі і баба. Прийшла зима, свято Різдво. Наготували вони гостинності, а до них ніхто не йде, бо жили вони далеко, аж біля лісу. Сидять і ждуть. Коли це в двері: стук-стук!</p>
	<p>— Хто там? — радо питають старі, бо думали, що то колядники.</p>
	<p>— Вечір добрий!</p>
	<p>В діда є ягничка,</p>
	<p>А друга — теличка,</p>
	<p>А третя — баба.</p>
	<p>Дайте мені ягничку.</p>
	<p>Злякалися дід з бабою, бо то був вовк. Віддали йому ягничку. З’їв вовк тварину і знову стукає до старих та співає:</p>
	<p>У діда була ягничка,</p>
	<p>А є ще теличка,</p>
	<p>А третя — баба.</p>
	<p>Дайте теличку,</p>
	<p>Бо з’їм вас.</p>
	<p>Віддали тварину. Вовк наївся і знову стукає та співає:</p>
	<p>Була в діда ягничка.</p>
	<p>Була ще й теличка,</p>
	<p>Є ще й баба.</p>
	<p>Віддай мені, діду, бабу.</p>
	<p>Нічого робити. Забрав вовк бабу в мішок та й побіг в ліс. Посадив бабу на пеньок, а сам став доїдати теличку. Баба стала до пенька примовляти:</p>
	<p>— Рости, рости пеньочку, все до неба та й до неба!</p>
	<p>Глянув вовк, а баби не дістати. Розізлився та й побіг далі поживу шукати.</p>
	<p>А баба знову до пенька:</p>
	<p>— Рости, рости пеньочку, все до землі та до землі.</p>
	<p>Став пеньок малим, злізла баба та й почала бігти. Біжить-біжить, коли бачить хатку, зроблену з сиру, а в хаті повно різних наїдків: сметана, каша, молоко. Наїлася баба та й заснула.</p>
	<p>А господарями хати були кози. Побачили вони бабу, розізлилися, що вона поїла в них і почали бити її. Тоді баба почала проситися, пообіцяла допомагати їм по господарству.</p>
	<p>Живе баба у кіз, господарює. Час іде, скучила вона за дідом. Одного разу набрала вона масла та сиру і втекла.</p>
	<p>Прийшла додому, дід зрадів, що баба жива й здорова. Побудували вони хату подалі від лісу, а ближче до людей та й стали жити-поживати і добра наживати. І досі живуть, і хліб жують.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>247 (7392). Дід, баба і сірий вовк. СУС (162А*). Записала Мединська Оксана Іванівна 2009 року. Курило Ольга Семенівна (1935). Дніпропетровська область, Межівський район, Веселе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
