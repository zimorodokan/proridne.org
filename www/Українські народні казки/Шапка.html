<!--#include virtual="/-/inc/general__page_start.inc" -->
<title>Шапка ☼ Українська народна казка ☼ Народна творчість</title>
<meta name="Description" content="Українська народна казка Поділля «Шапка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Шапка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Шапка <br><span class="article__headerDescription">Українська народна казка Поділля</span></h1>
	<p>Давно це було. Ходив хлопець до дівчини на вечорниці та якось раптово помер без причини.</p>
	<p>А в ту пору вечорничити збиралися на хатах. І дівчата з хлопцями знайомилися, і користь була — кужелі пряли.</p>
	<p>Ось пройшов деякий час, дівчина знов пішла на вечорниці. Пряли, співали, жартували і от дійшло до суперечки. Взялися вони з’ясовувати, хто з молоді найсміливіший. Дівка вперта і не з лякливих була. Посперечалася вона з парубками, що не побоїться піти з вечорниць вночі на дзвіницю і задзвонити в дзвін.</p>
	<p>Вибігла вона з хати і швидко до дзвіниці. Вхопила дзвін і подзвонила. Коли глянь, а в кутку хлопець стоїть. Подумала дівчина, що то хлопці хотіли її налякати, то вона шапку з голови в нього хап і побігла назад до хати на вечорниці. Прийшла і каже:</p>
	<p>— А що, хотіли мене налякати? Признавайтеся — чия шапка?</p>
	<p>Перезирнулися хлопці, бо ні в кого такої нема. Придивилися, а то ж того хлопця, що вмер, та його ж в ній поховали.</p>
	<p>Коли глянь, а він стоїть у вікні білий-білий і просить, щоб дівчина йому шапку віддала. Та де там, вона боїться. Вже й півні проспівали, а він все стоїть. Покликали попа та й аж тоді дівчину насилу вмовили вийти надвір.</p>
	<p>Вийшла вона шапку віддавати, а хлопець дихнув на неї і щез. Та й вона довго після цього не прожила. Померла на третій день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4 (5956). Шапка. СУС —. Записала Войтас Світлана (5 клас) 2008 року. Б’ялковська Фросинія Андріївна (1929). Хмельницька область, Деражнянський район, Божиківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
