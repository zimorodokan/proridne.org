<!--#include virtual="/-/inc/general__page_start.inc" -->
<title>Про трьох братів та бога ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про трьох братів та бога» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про трьох братів та бога.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про трьох братів та бога <br><span class="article__headerDescription">Українська народна казка Чернігівщини</span></h1>
	<p>Жили три брати, бідні та неодружені. Ходив якось селом дідусь, зайшов до господи, де жили парубки. Хлопці привіталися з ним, нагодували, запросили переночувати. А той дід був сам Господь. От він і каже:</p>
	<p>— Просіть в мене, чого хочете.</p>
	<p>Старший каже:</p>
	<p>— Я б хотів мати багато їжі, щоб ніколи не переводилася.</p>
	<p>— Я б хотів мати багато меду, щоб три роки діжки стояли, — каже середній.</p>
	<p>— А я хочу мати жінку до мислі, — сказав найменший.</p>
	<p>Так і сталося, як хотіли хлопці. Вони одружилися, стали господарями. І ні в кого в селі не було стільки їжі, як у старшого брата.</p>
	<p>Середній таку пасіку завів, що кращої й не знайдеш. А найменший жив найбідніше, але мав жінку до мислі. Через п’ять років прийшов дідусь знов. Зайшов до старшого брата і попросив поїсти, але той не дав.</p>
	<p>— Роби так, як я, то й своє будеш мати.</p>
	<p>Попросив у середнього меду — той не дав. Зайшов і до найменшого. Той упізнав його, привітався, подякував за те, що дав йому жінку до мислі.</p>
	<p>— Не треба мені дякувати, а оддайте те, що у вас є найдорожче.</p>
	<p>А найдорожчий у них був синочок. Зажурилися вони, та нічого робити, треба оддати сина у Божі руки.</p>
	<p>— Натопіть піч, — каже дід, — та й затуліть там дитину.</p>
	<p>І вони так зробили.</p>
	<p>— А тепер відтуляйте!</p>
	<p>Вони дивляться, а там не жар, не вугілля, а золото. І хлопчик грається в печі з тими грішми.</p>
	<p>Подякували старому, бо вже не думали побачити сина живим, і зажили щасливо. А у братів достаток пропав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109 (4217). Про трьох братів та Бога. СУС —. Записано 2008 року. Нечитайло Євдокія Петрівна (1921). Чернігівська область, Козелецький район, Петрівське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
