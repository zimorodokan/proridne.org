<!--#include virtual="/-/inc/general__page_start.inc" -->
<title>Два бажання ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Два бажання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Два бажання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Два бажання <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі два брата. Один був багатий, а другий — бідний. Багатий брат мав маленького жадібного сина, а у бідного було троє невеличких, гарненьких синочків. Бідний брат мав два бажання: щоб було в що вдягтись і їжі на столі щоб було вдосталь.</p>
	<p>Одного разу біля двору заможного брата проходив старенький дідусь і помітив у саду маленького хлопчика.</p>
	<p>— Хлопчику, дай мені, будь ласка, одне яблучко, — попросив дідусь.</p>
	<p>— Іди геть, жебраче! Нічого я тобі не дам! — закричав жадібний хлопчик.</p>
	<p>Дідусь пішов далі. На іншому подвір’ї біля куща смородини, бавилися троє хлопчиків. Підійшовши до них, дідусь запитав:</p>
	<p>— Діти, у вас є що-небудь поїсти?</p>
	<p>Та дітям нічого було дати, крім п’яти ягідок, що залишалися на кущі смородини.</p>
	<p>— Ось, візьми дідусю, це все, що у нас є, — відповіли діти.</p>
	<p>— Спасибі вам за вашу щедрість, — сказав дідусь і зник.</p>
	<p>Наступного дня діти побачили чудо. На кущі проти сонця сяяли п’ять золотих монет, і кожного дня тепер вони з’являлися знову і знову. А сад багатого брата перестав плодоносити. Так покарав його дідусь-чарівник.</p>
	<p>Сповнилися два бажання бідного брата, адже їхня бідна сім’я перетворилася на заможну і прожила довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>136 (7289). Два бажання. СУС —. Записала Чорча Тетяна 2009 року. Крячок Ганна Трохимівна (1950). Дніпропетровська область, Синельниківський район, Токове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
