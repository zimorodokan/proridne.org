<!--#include virtual="/-/inc/general__page_start.inc" -->
<title>Батько та син ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Батько та син» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батько та син.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батько та син <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі батько, а в нього один син. От як став батько вже старий, так перестав його син поважати і жаліти так, як слід старого батька.</p>
	<p>Одного разу почали вони молотити, і син на снідання нарізав беззубому батькові самих шкуринок, а собі брав м’якушку. Встав батько з-за столу голоднісінький, одначе пішов-таки молотити.</p>
	<p>Як стало вже сонечко на обід, син і кличе батька обідати.</p>
	<p>— Підожди, синку, бо ще їсти не хочеться.</p>
	<p>Підождав син трохи, а їсти дуже хоче. От він і кличе удруге батька; а батько знову каже:</p>
	<p>— Та щось їсти байдуже.</p>
	<p>Вже й сонце з обіду звертає, а вони все ще не йдуть обідати. Дивується син, що батько й досі не йде обідати, та й питає:</p>
	<p>— Чому се ви, тату, й досі не голодні? А в мене аж шкура болить, так їсти хочеться.</p>
	<p>— А тому, — одмовив йому батько, — що їв шкуринки, а в шкуринці увесь хліб. М’якушка ж все одно що й трава, в ній сили немає.</p>
	<p>З тої пори став син собі шкуринку зоставляти, а батькові м’якушку. А тому того й треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>238 (5304). Батько та син. СУС —. Записано 2008 року. Бокова Тетяна Микитівна (1933). Черкаська область, Лисянський район, Боярка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Батько та син <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були собі чоловік та жінка. Мали вони єдиного сина, та й той був несповна розуму. Коли малому виповнилося три роки, жінка померла. Підтятий горем чоловік так і лишився на все життя вдівцем, бо єдиним його клопотом і втіхою був син.</p>
	<p>От як став батько вже старий, так перестав його син поважати і жаліти так, як слід старого батька.</p>
	<p>Одного разу працювали вони в полі і син нарізав на снідання беззубому батькові самих шкуринок, а собі брав м’якушку. Встав батько з-за столу голоднісінький та й пішов далі працювати.</p>
	<p>Як стало вже сонце на обідню пору, кличе син батька до столу.</p>
	<p>— Підожди, сину, — відповів йому батько, — бо ще їсти не хочеться.</p>
	<p>Підождав той ще години зо дві та й знов кличе батька обідати, а батько і цього разу каже, що ще не зголоднів.</p>
	<p>Вже час полуднувати, а батько з сином ще не обідали.</p>
	<p>— А чому це ви, тату, й досі не голодні, а в мене вже живіт до спини приріс? — питає хлопець.</p>
	<p>— А тому, що їв шкуринки. У шкуринці уся сила хліба, а м’якушка то так, одне начиння, — упевнено відповів батько.</p>
	<p>З тої пори став син собі шкуринку зоставляти, а батькові м’якушку. А тому того й треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (7222). Батько та син. СУС —, є варіанти. Записала Осипенко Дарина 2009 року. Малтиз Ніна Іванівна (1944). Дніпропетровська область, Павлоградський район, В’язівок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Батько та син <br><span class="article__headerDescription">Українська народна казка Чернігівщини</span></h1>
	<p>Колись жив багатий князь і було в нього три сини, як орли. Раптом князь осліп. Куди вже не їздили, як не лікували, та нічого не допомагало. І от на великий празник у дім князя заходить чарівник і каже:</p>
	<p>— Там, на краю світу, де заходить сонце, є сад. От якби з того саду вирвати яблуко й очі зросити його соком, то став би зрячим. Але той сад стереже люта змія.</p>
	<p>От батько й посилає найстаршого сина Івана за яблуками. Іван попрощався, сів на доброго коня і поїхав виконувати наказ батька. Через рік він добрався до того саду. Прив’язав коня, переліз через дротяну огорожу, зірвав троє яблук і давай перелазити назад. Аж тут його побачила змія, прилетіла і розірвала.</p>
	<p>Батько ждав сина рік, ждав два — немає. Тоді посилає він середнього сина — Миколу. Дає йому доброго коня і ножиці, щоб дріт було чим перерізати. От і Микола вирушив на смерть. За рік він доїхав до саду. Прив’язав коня і почав різати огорожу. Увійшов у сад, вирвав яблука. А тут якраз змія прилетіла, побачила, що дріт порізаний, давай шукати винуватого. Чує Микола: щось гуде, шумить, реве. Озирнувся — коли змія летить. Тут вона й на льоту розірвала.</p>
	<p>Батько ждав-ждав своїх синів, посилає найменшого — Василя. Василь попрощався з батьком і поїхав у далеку дорогу. Доїхавши до саду, він прив’язав коня і пішов по яблука. Вирвав троє, сів на коня і гайда додому.</p>
	<p>А коли Василь їхав по яблука, то йому спекли три прісних коржі, в яких було по пудові солі і по півтора пуда борошна.</p>
	<p>От Василь від’їхав на сотню верств. Але чує — щось гуде, шумить, реве. Оглянувся, а то змія летить. Він і кинув один корж. Змія вхопила його і проковтнула. Раптом їй схотілося пити. Тоді вона вертається до річки. Василь ще</p>
	<p>від’їхав на сотню верств. Змія знову наздоганяє його. Він дав їй ще корж. Вона знову вертається до річки. І от йому зосталося ще сто верств. Але раптом змія знов за ним летить. Василь кинув їй третій корж. Вона його проковтнула і знову вернулася до річки. Коли напилася третій раз, то її розірвало. І от з того часу й повелися на світі гадюки, жаби і всяка нечисть.</p>
	<p>Василь щасливо доїхав додому і яблуками вилікував батька. Стали вони жити та поживати і бали справляти. Я на тому балу був, мед-пиво пив, по бороді текло, а в рот не попало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (4182). Батько і син. СУС —. Записано 2008 року. Лиска Наталія. Чернігівська область, Козелецький район, Бригинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
