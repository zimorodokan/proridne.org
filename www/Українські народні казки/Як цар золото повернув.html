<!--#include virtual="/-/inc/general__page_start.inc" -->
<title>Як цар золото повернув ☼ Українська народна казка ☼ Народна творчість</title>
<meta name="Description" content="Українська народна казка Покуття «Як цар золото повернув» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як цар золото повернув.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як цар золото повернув <br><span class="article__headerDescription">Українська народна казка Покуття</span></h1>
	<p>Колись, у давні часи, оден жид копав у себе навесні город. І найшов горщик з золотом. І був він дуже радий, бо він бідний був. І він золото потрошку продавав зачав ліпше жити.</p>
	<p>А чутка скоро йде. І дійшла чутка про то золото до царя, а цар думає: «Як, такий бідний жид буде мати горнець золота, а я цар, і я не можу в него відібрати? Треба в него забрати, бо то жидови забагато». І зібрав цар своїх людей, приїхав до жида і сказав так:</p>
	<p>— Золото, яке ти найшов, я в тебе забираю. А жид сказав:</p>
	<p>— Я ж найшов золото на своїм городі. Ви не маєте права то від мене забрати.</p>
	<p>Цар говорить:</p>
	<p>— Це золото я не собі беру. Це золото буде тому чоловікови, який мені істинну брехню скаже. Бо мені снився такий сон, і я знав, що ти найдеш це золото.</p>
	<p>І хоч жид опирався, йому нічого не помогло. Золото забрали, а жида заарештували, присудили два роки, і він пішов на два роки в тюрму.</p>
	<p>А цар приїхав додому, золото приклав до свого і оголосив: «Хто має бажання, може йти до мене і розповідати мені, що хто має на думці. Як він збреше істинну брехню, я йому той горнець золота маю віддати». І різні приходили, і близькі, і здалека, бо ця поголоска скрізь розійшлася. Сидить комісія і кожного вислухує. Як цар скаже: «Ти брешеш», то цар програв. І треба йому віддати золото.</p>
	<p>От приходить оден чоловік і говорить:</p>
	<p>— Царю найясніший, у мене цего року уродився такий урожай, такий великий гарбуз виріс, що я, — каже, — не міг ні принести, ні привезти його додому. Я мусів на місці розрубувати його сокирою і носити по кавалку. І так я робив два тижні. Коли я одного разу виліз на той гарбуз і рубав його, мені спала з топорища сокира і впала в гарбуз. Я два тижні ходив по гарбузі і ніяк ту сокиру не міг найти...</p>
	<p>А цар говорить:</p>
	<p>— Ну й збирайте собі на здоров’я свій урожай, раз вам так ся вродило.</p>
	<p>Та й нічого не вийшло в того, бо цар не сказав: «Ти брешеш». Другого разу прийшов ще якийсь чоловік. І розказує:</p>
	<p>— Царю найясніший, у мене вродилися великі огірки. А через мій город проходить фоса, і через ту фосу я не міг перевезти огірки. То я поклав поперек неї два огірки, зробив міст і перевозив тим мостом усі огірки.</p>
	<p>А цар знов каже:</p>
	<p>— Збирай собі на здоров’я той урожай і будь щасливий, що такий врожай виростив.</p>
	<p>І більше ніхто не хотів до царя йти. Бо що б не казав, щоб не оповідав, все одно цар тому мусів вірити, бо як він скаже «ти брешеш», то треба золото віддати за брехню.</p>
	<p>І пройшло два роки. Жид відсидів свій строк, вернувся з тюрми і також вчув, що цар таке оголошення зробив. І думає: «Відей я в тебе своє золото заберу». Найшов собі підходящий горнець, як ото був, що він найшов з золотом, взяв з собою і приходить до царя.</p>
	<p>А тут думають, що він прийшов цареви брехати. Засідає комісія, цар посередині. І питають жида:</p>
	<p>— Що ви нам доброго скажете? А жид говорить:</p>
	<p>— Царю найясніший, десять років тому ви були в мене і казали, що би я прийшов рівно через десять років, і ви мені дасте горнець золота.</p>
	<p>А цар каже:</p>
	<p>— Це не може бути, це брехня. А жид йому:</p>
	<p>— Якщо це брехня, дайте мені горнець золота, який ви маєте дати за істинну брехню.</p>
	<p>Цар каже:</p>
	<p>— Чекай, я подумаю, може, то була й правда. А жид:</p>
	<p>— Якщо це була правда, якщо ви в мене були, то будьте свойому слову пан. Ви ж таки цар. Царське слово ніколи не касується.</p>
	<p>І хотів цар, чи не хотів, а горнець золота мусів віддати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 2 листопада 1986 року Козьмик Василь Тодорович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
