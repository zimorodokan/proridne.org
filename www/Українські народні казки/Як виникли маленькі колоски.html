<!--#include virtual="/-/inc/general__page_start.inc" -->
<title>Як виникли маленькі колоски ☼ Українська народна казка ☼ Народна творчість</title>
<meta name="Description" content="Українська народна казка Поділля «Як виникли маленькі колоски» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як виникли маленькі колоски.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як виникли маленькі колоски <br><span class="article__headerDescription">Українська народна казка Поділля</span></h1>
	<p>Розповідали колись старі люди, що колоски в давні часи були великими: від самої землі аж до того місця, де закінчуються зараз. Хліба було повно, тому люди не цінували його. Довго терпів бог, але врешті-решт вирішив покарати невдячних:</p>
	<p>— Якщо люди не цінують хліб, то вони його не гідні! Знищу його зовсім!</p>
	<p>Господь потягнув колосок знизу догори, і зерно посипалося врізнобіч. .Собачці й котику, які спостерігали за цим, стало шкода, що вони залишаться без хліба. Тваринки жалібно почали просити бога:</p>
	<p>— А що ж будемо їсти ми?! Будь ласка, залиши хоча б трішечки нам.</p>
	<p>Пожалів господь звіряток і припинив знищувати хліб. У цей час знищений був майже увесь колосок, за винятком такого, яким він нині.</p>
	<p>— Ну що ж, віднині хліб належить котикам і собачкам. А щоб це підтвердити, я вручаю вам грамоти, у яких зазначено право власності на хліб.</p>
	<p>Щиро дякували тварини Господу за милосердя й ласку. А що ж робити з грамотами? Кіт вирішив сховати цінний папір у стріху хати, щоб його ніхто не відібрав. Собака ж, пам’ятаючи, що людина була доброю до нього, віддав свою грамоту хазяїну. Відтоді в народі кажуть, що люди їдять хліб, який належить собаці, бо саме він поділився з нашими предками цим безцінним продуктом. Тож маємо оберігати вірного чотириногого друга й піклуватися про нього.</p>
	<p>Кіт же якось поліз у стріху хати, щоб пересвідчитися в наявності грамоти. Глянув — миші, яких на горищі було повно, геть-чисто перетрубили важливий папір. Отже, коти втратили право власності на хліб. З тих пір вони дуже ображені на мишей і постійно на них полюють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>241 (6556). Як виникли маленькі колоски. СУС 200. Записано 2009 року. Мирончак Антоніна Петрівна (1915). Вінницька область, Козятинський район, Перемога</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
