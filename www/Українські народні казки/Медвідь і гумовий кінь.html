<!--#include virtual="/-/inc/general__page_start.inc" -->
<title>Медвідь і гумовий кінь ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Медвідь і гумовий кінь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Медвідь і гумовий кінь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Медвідь і гумовий кінь <br><span class="article__headerDescription">Українська народна казка Бойківщини</span></h1>
	<p>Їхав дядько гумовим конем у ліс. А назустріч йому іде медвідь.</p>
	<p>— Дядьку, дай мені того коня з’їсти, бо я такий голоден.</p>
	<p>— Не дам тобі з’їсти, бо я дров не маю вдома. Треба дров привезти.</p>
	<p>— Сідай, дядьку, на віз і поїдем.</p>
	<p>Посадив медвідь дядька на віз, коня за кантар, а віз за дишель — і поїхали, Та так швидко їдуть, що аж віз підскакує. Так медвідь тягнув моцно.</p>
	<p>Приїхали вони до лісу, обернув він коня з возом і наладив стільки дров, що дядько вже й боявся їхати. Та й каже медвідь:</p>
	<p>— Сідай, дядьку, на дрова, поїдем додому.</p>
	<p>Як узяв медвідь коня за кантар, а віз за дишель, то віз аж підскакував. А дядько на фірі їде й сміється.</p>
	<p>Приїхали на подвір’я, розпряг дядько коня і дав медведеви. Медвідь коня за кантар і повів до лісу. Притягнув його туди і зачинає їсти. Бере за шию — не може вкусити, твердий. Бере за стегно — не може урвати. Каже медвідь:</p>
	<p>— Скілько я коней переїв, а такого твердого, як цей, не здибав. Узяв медвідь того коня і веде до дядька назад. Привів на обору та й каже:</p>
	<p>— Бери собі, дядьку, свого коня, бо я в тебе наробився і голоден спати ляжу. І наробився, і не наївся — без обіду спати піду. А дядько ходить та сміється, що так медведика змудрував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Крушельниця, Сколівського району, Львівської області 20 грудня 1990 року Процевич Гелька Павлівна (1920)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
