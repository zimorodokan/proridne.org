<!--#include virtual="/-/inc/general__page_start.inc" -->
<title>Була й така молитва ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Була й така молитва» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Була й така молитва.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Була й така молитва <br><span class="article__headerDescription">Українська народна казка Закарпаття</span></h1>
	<p>Було де не було, тягни, біла кобило! Біла не змогла, чорна їй помогла...</p>
	<p>В однім селі служили піп і дяк. Жили собі добре, та все бідкалися, що голодні, цураві, босі. Та що досудилися? Досудили піп і дяк, що вкрадуть від бідної вдовиці теличку, заріжуть і поділяться.</p>
	<p>Так і вчинили. Коли все було готове, прийшла черга ділитися. Піп пошкодував дати дякові половину краденого.</p>
	<p>— По закону божому тобі, дяче, належить тільки семина.</p>
	<p>— По якому-такому закону? Такого закону я не знаю... Довго сварилися — почало світати. Треба було поспішати з дільбою.</p>
	<p>— Знаєш що, дяче, — каже піп. — Заховаймо теличку до ночі. Дяк зажурився:</p>
	<p>— Та куди її заховати? Люди можуть увидіти. Що тоді буде?</p>
	<p>Міркували, міркували й доміркували, що найліпше буде заховати телицю у вівтарі.</p>
	<p>Коли бідна вдовиця побачила, що теличка а двору пропала, пішла її шукати. Ходить, плачучи, від хати до хати, знайти не може, далі думає: «Дам я на боже! Бог мене вислухає і в біді порятує...».</p>
	<p>Прийшла жінка до попа:</p>
	<p>— Пане превелебний!, Якийсь чорт украв у дітей теличку. Була надія на корівку, а тепер — еге...</p>
	<p>— Треба, небого, відслужити молитвицю. Телиця буде... дасть бог.</p>
	<p>Дала жінка попові гроші на молитву, щоб у церкві службу відправив.</p>
	<p>Піп і дяк служать молитву. Зайшла до церкви жінка, стала небога навколішки і сама молиться. Проходив дяк коло жінки з кадильницею і заспівав: «Не плач, не плач, вдовице, у вівтарі твоя телиця!»</p>
	<p>Почув піп дяка й собі: «Дяче, небораче-дяче! Буде тобі, буде й мені. Твої ноги, мої роги, а телиця по половині!»</p>
	<p>Так, правлячи службу божу, піп і дяк договорилися.</p>
	<p>А бідна вдовиця пішла з церкви в надії, що бог теличку пошле...</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Петро Лінтур ☼ Зачаровані казкою/ілюстрації/Петро Лінтур ☼ Зачаровані казкою ☼ Була й така молитва — 01.png" alt="БУЛА Й ТАКА МОЛИТВА — Українська народна казка Закарпаття" title="БУЛА Й ТАКА МОЛИТВА — Українська народна казка Закарпаття">
		<figcaption class="illustration__caption">БУЛА Й ТАКА МОЛИТВА — Українська народна казка Закарпаття</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Була й така молитва. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1831+1791А *. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 157 — 158. У інших казкарів збірки варіанти сюжету не записано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
