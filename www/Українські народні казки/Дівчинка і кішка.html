<!--#include virtual="/-/inc/general__page_start.inc" -->
<title>Дівчинка і кішка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дівчинка і кішка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчинка і кішка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчинка і кішка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно-давно жила собі в нашому селі дівчинка. Була вона дуже доброю. І була у неї кішка — Кицька. Одного разу пішла Кицька погуляти та й не повернулася додому.</p>
	<p>Пішла її дівчинка шукати. Довго вона її шукала, але так і не знайшла. Повернулася додому дуже засмучена. Кішки немає, а на порозі сидить здоровий кіт.</p>
	<p>— Я тут буду жити! — промуркотів чужий кіт.</p>
	<p>— А де ж моя Кицька? — запитала дівчина.</p>
	<p>— А ми з нею помінялися. Вона пішла жити у місто до моїх хазяїв, захотіла пожити на всьому готовому. А я, навпаки, хочу пожити у селі, на природі, пополювати, побродити. Говорять, що у вас тут дуже гарно.</p>
	<p>Посумувала дівчинка, та що ж робити, вирішила залишити у себе чужого кота. І почали вони разом жити. Спочатку все було добре, кіт на полювання ходив, молоком домашнім ласував. А потів почав лінуватися, все йому набридло. Почав він вередувати, все йому не так: їжа не така, ліжко не таке, на вулиці мокро. Схуднув кіт, їсти нічого не хоче. Дівчинка вже й не знала, що з ним робити.</p>
	<p>Одного дня вийшла дівчинка на вулицю і побачила товстеньку кішечку. Подумала вона, що ще одна з міста вирішила у селі поселитися. А потім зрозуміла, що це її Кицька.</p>
	<p>— Он воно як у місті годують, — сказала дівчинка. Проте дуже зраділа.</p>
	<p>Подивилась кішка на кота, хвостиком крутнула.</p>
	<p>— Не хочу я більше в місті жити, дома мені краще. Біжи, котику, скоріше у місто, додому, там на тебе чекають.</p>
	<p>І таки пішов кіт додому. А Кицька незабаром принесла маленьких гарненьких кошенят. І жили вони всі разом довго, весело і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>261 (7406). Дівчина і кішка. СУС —, новотвір. Записала Неділько Лера 2009 року. Сита Діна Гаврилівна. Дніпропетровська область, Межівський район, Добра Надія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
