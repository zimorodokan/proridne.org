<!--#include virtual="/-/inc/general__page_start.inc" -->
<title>Баба Яга ☼ Українська народна казка ☼ Народна творчість</title>
<meta name="Description" content="Українська народна казка Полтавщини, Подніпров’я (Наддніпрянщини) «Баба Яга» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Баба Яга.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Баба Яга <br><span class="article__headerDescription">Українська народна казка Полтавщини</span></h1>
	<p>Жила собі дівчина і були в неї батько та мачуха. Коли це мачуха послала батька по дрова та й каже дівчині:</p>
	<p>— Сходи до моєї сестри, Баби Яги, візьми в неї голку й нитку, щоб я тобі сорочку пошила.</p>
	<p>Бідна дівчина пішла. Але коли пішла, то спочатку зайшла до тітки своєї і каже їй:</p>
	<p>— Послала мене мачуха до Баби Яги, щоб у неї голку і нитку взяти, аби мачуха мені сорочку пошила.</p>
	<p>А тітка відповідає їй:</p>
	<p>— Коли прийдеш ти туди, вона тобі скаже, щоб ти сіла і пряла. Ти сідай і пряди. Як тільки вона полетить, бери голку з ниткою і тікай. Встрінеш ти кота на порозі, який очі видряпувати тобі захоче. Ти йому кусок шинки дай, він тебе і пустить. Потім встрінеш березу, яка тебе забити до смерті захоче. Ти підв’яжи її, вона тебе і пустить. І коли виходить будеш, там ворота скрипітимуть, не випускатимуть. Ти їх олійкою помаж, вони тебе й випустять. І тікай тоді швидко до себе додому.</p>
	<p>Прийшла дівчина до Баби Яги і каже їй:</p>
	<p>— Послала мене мачуха по голку й нитку, щоб сорочку мені пошити.</p>
	<p>А Баба Яга в отвіт:</p>
	<p>— Ти сядь і пряди, а я зараз прилечу і дам тобі голку і нитку.</p>
	<p>І полетіла Баба-Яга.</p>
	<p>Дівчина швидко знайшла голку, нитку і давай тікати. Тільки вийшла на поріг, а там кіт сидить, очі видряпати хоче. Вона дала йому кусок шинки, він її і пустив. Побігла вона далі, а там береза. Дівчина її підв’язала, і пропустила береза її. Пішла далі, а там ворота скриплять і не пускають. Дівчина помазала їх олійкою, вони і пропустили.</p>
	<p>Баба Яга прилетіла, а дівчинки нема. Підбігла до кота і питає:</p>
	<p>— Чого ти їй очі не видряпав?</p>
	<p>А кіт їй в отвіт:</p>
	<p>— Я тобі скільки роблю, а ти мені і хліба не дала, а вона шинки не пожаліла для мене.</p>
	<p>Підходить Баба Яга до берези і питає:</p>
	<p>— Чого ти її до смерті не забила?</p>
	<p>А береза в отвіт:</p>
	<p>— Ти за все, що я зробила для тебе, і гілочки не обрізала, а вона мене підв’язала.</p>
	<p>Підходить Баба Яга до воріт і питає:</p>
	<p>— А чого ви її не залишили у мене в дворі?</p>
	<p>А ворота в отвіт:</p>
	<p>— Ми тобі скільки служимо, а ти нас і водою не помазала. А вона олійки не пожаліла.</p>
	<p>Розсердилась Баба Яга і полетіла геть світ за очі. А дівчина прийшла додому і розповіла все батькові. Вигнали вони мачуху і стали вдвох жити-поживати та добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (4636). Баба-Яга. СУС —. Записала Соломаха Ольга (6 клас) 2008 року. Соломаха Зоя Сергіївна (1976). Полтавська область, Лохвицький район, Вирішальне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Баба Яга <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила в темному лісі баба і звали її Яга. Скучно було їй бо жила вона одна і нікого в неї не було. Каждий день сідала вона на свою мітлу і літала, як хотіла. Якось побачила вона маленьку дєвочку, яка сиділа надворі. Підлетіла до неї Баба Яга і вговорила ту дєвочку покататися з нею на мітлі. Вобщем вкрала баба дитя. І стала та дєвочка жить у Яги. Баба Яга давала дитині солодке, якшо та впорається з усією роботою.</p>
	<p>Дєвочка була слухняна, помагала бабі і пиріжки пекти і яблучка собирать — все робила.</p>
	<p>Шукали дівчинку батьки і сусіди і не знайшли, бо баба її дуже харашо заховала. Та пролітали якось над хатою баби гуси і дівчинка їх попросила шоб вони забрали її з собою і віднесли додому. Гуси забрали її. І осталась Баба Яга оп’ять сама.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>154 (7356). Баба Яга. СУС порівн. 480А*. Записала Циске Ірина 2009 року. Безугла Галина Григорівна (1932). Дніпропетровська область, П’ятихатський район, Нерудсталь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Баба Яга <br><span class="article__headerDescription">Українська народна казка Чернігівщини</span></h1>
	<p>Колись давно жила одна недобра жінка. Надумала вона звести з світу свою пасербицю. Послала її з вісточкою до своєї сестри — Баби-Яги, Кістяної Ноги.</p>
	<p>Та дівчинка була розумною. Тому вона по дорозі зайшла до своєї рідної тітки. А та їй дала добру пораду:</p>
	<p>— Як буде тебе берізонька по очах хльоскати, ти її стрічкою перев’яжи. Як будуть ворота скрипіти й грюкати, ти їх олійкою змасти. Як собака буде гавкати, ти йому хлібця кинь, а як кіт занявчить — дай йому шинки.</p>
	<p>Прийшла дівчина до відьми та й каже:</p>
	<p>— Здрастуйте, тітонько! Матінка послала мене до вас по ниточку та голочку, хоче мені сорочку пошити.</p>
	<p>— Гаразд, сідай поки що ткати, — сказала Баба-Яга.</p>
	<p>А сама приставила кота, щоб стеріг дівчину. Звеліла наймичці натопити баню, викупати дівчину, щоб за сніданком з’їсти. Дівчина сидить на лаві ні жива, ні мертва та й каже наймичці:</p>
	<p>— Голубко моя! Ти не так дрова підпалюй, як водою заливай.</p>
	<p>Дала їй за це хусточку. А відьма підійшла до вікна та й питає:</p>
	<p>— Чи ти тчеш, племіннице?</p>
	<p>— Тчу, тітонько, — відповідає дівчина.</p>
	<p>А сама дала котові шинки та й питає:</p>
	<p>— Як мені звідси вибратися?</p>
	<p>— Ось тобі гребінчик та рушничок, — каже кіт, — візьми їх та тікай. Як почуєш, що Баба-Яга близько, то кинь спочатку рушничок. Позаду розіллється широка ріка. А як кинеш гребінчик — виросте густий ліс. Крізь нього тебе ніхто не дістане.</p>
	<p>Дівчинка взяла рушничок та гребінчик і почала тікати. Собакам кинула хлібця, ворота олійкою змастила, берізку перев’язала стрічкою. А кіт сів замість неї ткати.</p>
	<p>Ось зайшла Баба-Яга до хати, глядь, а дівчинки нема. Заходилася вона лаяти наймичку, кота, собаку, ворота й берізку. А вони їй і кажуть:</p>
	<p>— Ми тобі давно служимо, а ти нас тільки б’єш та свариш. А дівчинка з нами лагідна була.</p>
	<p>Тоді Баба-Яга миттю скочила в ступу та гайнула наздоганяти дівчинку. А дівчина притулила одне вухо до землі і чує, що відьма вже близько. Кинула позад себе рушничок і розлилася широка річка.</p>
	<p>Баба-Яга підлетіла до річки і від злості аж зубами заскреготала. А потім припала до води і давай пити. Випила всю річку і знову рушила в погоню. А дівчинка кинула гребінчик і перед відьмою виріс густий ліс. Стара заходилася його гризти, але як не старалася, нічого в неї не вийшло.</p>
	<p>А тут якраз прийшов додому батько дівчинки та й питає жінку:</p>
	<p>— А де ж це моя донечка?</p>
	<p>— Пішла до тітоньки, — каже мачуха.</p>
	<p>Трохи перегодом прибігла дівчинка і все розказала батькові. Той розгнівався на дружину та й прогнав її геть. А з донькою стали удвох хазяйнувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>217 (4398). Баба-Яга. СУС 313Н*. Записано 2008 року. Білодід Наталя Миколаївна. Чернігівська область, Ічнянський район, Августівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
