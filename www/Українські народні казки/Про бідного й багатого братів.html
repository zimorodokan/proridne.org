<!--#include virtual="/-/inc/general__page_start.inc" -->
<title>Про бідного й багатого братів ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про бідного й багатого братів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідного й багатого братів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідного й багатого братів <br><span class="article__headerDescription">Українська народна казка Гуцульщини</span></h1>
	<p>Були два брати, один багач, а один бідний. І багатий дивився, як би бідному помогти, як би йому щось дати, але бідному нічого не йшло, не міг він забагатіти. Спекла жінка багача хліб, і каже до неї чоловік:</p>
	<p>— Знаєш що, дай-ко мені боханець хліба.</p>
	<p>Узяв він той боханець, розкроїв його, видовбав з середини м’якушку, набив повно грошей і назад той хліб заліпив. Брат приходить до него, а він йому дає той боханець. З тими грішми. Той бере його і йде додому. Приходить до него жебрак, і він віддає той боханець жебракови. І далі нічого не має.</p>
	<p>Приходить бідний знов до багача, а багачева жінка пече хліб. Каже бідний до багача:</p>
	<p>— Мені вже так надоїло бідувати. Ти ходиш до бога. Спитайся в бога, чи довго я буду ще так бідувати.</p>
	<p>Цей наладовує бесаги хліба та й іде до бога. І по дорозі їсть кусок хліба. Кришка хліба впаде на скалу, а він злазить за тою кришкою. І каже сам до себе: «Кожну крихітку треба шанувати й берегти, бо ми без хліба нічого не вартуємо». Приходить він аж до бога, Та й каже:</p>
	<p>— Боже, ви мені так допомагаєте, що мені вже аж не треба, а я своєму братови нічим не можу допомогти.</p>
	<p>А бог каже до него:</p>
	<p>— Ти любиш добро і робиш, і шануєш все. За кришечкою хліба лазиш у скалу. А він робити не хоче. Має він одну верітку&nbsp;<sup>*</sup> та й ту я від него возьму.</p>
	<p>Та й з тим вернувся багатий брат додому.</p>
	<p>Жінка багатого брата знов напалює піч на хліб. А бідний брат сидить, і його грішне тіло накрите веріткою. І чекає, що багатий скаже.</p>
	<p>— Та й що бог казав за мене?</p>
	<p>— Що казав? Казав, що ще з тебе й цю верітку возьме, бо ти не хочеш робити.</p>
	<p>А цей багато не думає, та верітку з себе та й у піч. Та й спалив її.</p>
	<p>— Буду, — каже, — я ще сіпатися з богом за верітку?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Вере́та, вері́тка — рядно, ряденце.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 10 лютого 1985 року Фединчук Марія Григорівна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
