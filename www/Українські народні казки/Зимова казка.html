<!--#include virtual="/-/inc/general__page_start.inc" -->
<title>Зимова казка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Зимова казка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зимова казка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зимова казка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був морозний день. Зайчик Вуханчик і зайчик Стрибайчик весело грали в зимову гру. Сніжинки летіли одна за одною все швидше і швидше, так і день промайнув. Настала ніч. Мама Вуханчика й Стрибайчика покликала додому. Зайчатка відпочивали, щоб до завтра набратись сил. Ось уже й сьома година, зайчики встали, лагідно пригорнулись до мами і прошепотіли щось.</p>
	<p>Коли Вуханчик вийшов на подвір’я, то побачив, що сніг розтає. Він вирішив піти до свого дідуся, тому що дідусь дуже розумним. Коли Вуханчик прийшов до дідуся, той йому сказав:</p>
	<p>— Я знаю в чому річ!</p>
	<p>— Справді знаєш? Ну в чім?</p>
	<p>— Міхи з снігом забрав лютий вітер. Він не любить зиму, тому і не бажає, щоб коли-небудь вона була. Ти мій внучок, ти сильний і хоробрий. Іди до нього. Але стережись, коли він запропонує тобі щось поїсти. Не їж!</p>
	<p>Так зайчик все і зробив. Тільки підійшов він до дверей. Як раптом вискочив вітер.</p>
	<p>— Ти що тут робиш?</p>
	<p>— Я прийшов, щоб забрати міхи з снігом. Нам потрібно, щоб до нас прилетіли сніжинки-веселинки. Нам без них сумно.</p>
	<p>— Ха-ха-ха. Ти, що забереш їх у мене?</p>
	<p>— Так!</p>
	<p>— Нізащо! — сказав Вітер і зайшов у дім.</p>
	<p>Поряд пролітала ворона, вона Вуханчику й сказала:</p>
	<p>— Міхи лежать у скляній коробці. За скляними дверима. Пройти туди ти</p>
	<p>зможеш тільки тоді, коли вітер сам їх відчинить. Але тобі ще треба знайти і</p>
	<p>дівчинку-зиму.</p>
	<p>— Добре! Я скажу, що я прийшов в гості.</p>
	<p>Так він і зробив. Вітер відкрив йому двері і гостинно запропонував щось поїсти. Зайчик відмовився, тому що добре пам’ятав слова свого дідуся.</p>
	<p>Коли Вітер полетів в сад, то Вуханчик підбіг до скляної коробки і зробив все так як і сказала ворона. Але треба ще знайти дівчинку-зиму. Зайчик вийшов з будинку. А на даху сидить білочка та йому каже:</p>
	<p>— Піди до дверей його кімнати і там побачиш ключ. Візьми його і відчини двері Діамантової кімнати. Вітер буде сильно дути і виривати в тебе ключ. Але ти будь сильним, не випускай його з рук.</p>
	<p>Зайчик все так і зробив. В Діамантовій кімнаті він побачив дівчину-зиму. Вухань віддав їй міх з снігом. Дівчина взяла його, розв’язала і почала випускати сніжинки-веселинки, які у веселому танку опускались на ліс. Всі звірі були вдячні Вуханчику за його сміливість.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35 (5492). Зимова казка. СУС —, новотвір. Записано 2008 року. Моргун Валентина Володимирівна (1949). Черкаська область, Городищенський район, Зелена Діброва</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
