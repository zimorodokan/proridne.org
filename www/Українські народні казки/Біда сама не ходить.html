<!--#include virtual="/-/inc/general__page_start.inc" -->
<title>Біда сама не ходить ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Біда сама не ходить» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Біда сама не ходить.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Біда сама не ходить <br><span class="article__headerDescription">Українська народна казка Кіровоградщини</span></h1>
	<p>В одному великому морі жила рибка-мама з своїми дітками. В хаті у них було завсіди тепленько, затишно. Мама дуже любила своїх діток. Та лихо не спить як серед людей, так і серед риб. Прийшло воно і в цю хатку. Заслабла мама-рибка. Лежить один день, другий, плаче, кричить, а дітки нічим помогти не можуть. Попливли вони на берег, сіли та й плачуть. А тут ворона бродить. Підходе до них та й питає:</p>
	<p>— А чого ви плачете?</p>
	<p>— Плачемо, бо наша мама хвора і помирає, а ми їй нічим не можемо допомогти.</p>
	<p>— То я допоможу, — каже ворона, — я її вилікую.</p>
	<p>Пірнули рибенята та й винесли свою маму. А ворона каже:</p>
	<p>— Я буду лікувати її сама, а вас щоб тут не було. Якби вона не кричала, не приходьте. Інакше зірветься все лікування.</p>
	<p>Одягнула ворона білий халат та й заходилася «лікувати» — клює собі рибу та й смакує. А вона кричить, проситься:</p>
	<p>— Дітки мої, боляче мені!</p>
	<p>Кричала, кричала та й стихла. Ворона знялася та й полетіла. Приходять рибенята-діти, а з мами — тільки кістка. Тоді вони все й зрозуміли. Довго плакали, сумували і більше нікому не вірили.</p>
	<p>Отак і серед людей: живеш коло людини, а її не знаєш. І може найближча людина засунути пазурі тобі в душу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>198 (8095). Біда сама не ходить. СУС —. Записала Ковбасюк Ольга 2010 року. Добровольська Надія Лук’янівна (1946). Кіровоградська область, Ульянівський район, Лозувата</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
