<!--#include virtual="/-/inc/general__page_start.inc" -->
<title>Служниця у ведмедя ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Служниця у ведмедя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Служниця у ведмедя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Служниця у ведмедя <br><span class="article__headerDescription">Українська народна казка Бойківщини</span></h1>
	<p>Був дід і баба. Баба мала свою дочку, а дідо свою. І баба дідову дочку ненавиділа. І казала дідови, щоби свою дочку вивів у ліс і там лишив. І дід мусів послухати. Бере свою дочку і веде у ліс. Баба їй дала ніби-то хліба й сиру. А то вона дала камінь і попіл. Зав’язала то в рубатку і дала пасербици. І дід повів її в ліс. Вивів її в ліс і наклав огня.</p>
	<p>— Ти, — каже, — тут сиди коло огня, а я йду. Буду дрова рихтувати.</p>
	<p>І прив’язав до смеерки довбню, і вітер дув, і довбня гримала в смереку. І дідова дочка думала, що їїх батько дрова готовить та й гримить.</p>
	<p>А дід як вивів дочку в ліс, то так її оставив, а сам пішов додому. Вона чекає, чекає — батько не йде до неї. І зголодніла. І бере тоту руба точку з хлібом, розвиває її і хоче їсти. А там є хліб і сир. З того каменя й попелу хліб зробився і сир. І поїла вона, і чекає до вечора. Нема батька. Темніє, і вона вже боїться.</p>
	<p>Приходить медвідь. І каже:</p>
	<p>— Твій батько давно пішов. Зразу пішов додому. А ти ходи зо мною, будеш у мене.</p>
	<p>І привів він її до себе. У нього була хата, і кухня була в хаті. Привів її медвідь до хати і дав їй їсти. Поїла вона і лягла спати. А зрана медвідь устав і каже:</p>
	<p>— Вставай, дочко, бо я йду на роботу. Тут маєш муку, тут маєш сир. Щоби-сь зварила обід. Але якби хто тут прийшов і що в тебе просив, аби-сь нічого не давала. І щоби дров наносила до хати цілий кут.</p>
	<p>І пішов медвідь, а вона зачала місити тісто на пироги. А мишка бігає по хаті та й каже:</p>
	<p>— Дівчино, дай ми тістечка, я тобі буду в помочі.</p>
	<p>І вона відорвала кавалок тіста і кинула мишці. А тоді наварила їсти і наносила цілий кут дров — все поробила.</p>
	<p>Прийшов медвідь увечері і сказав:</p>
	<p>— Дай мені їсти.</p>
	<p>Вона дала їсти. Медвідь поїв і дав їй у руки дзвінок. І світло згасив. І каже дівчинці бігати по хаті й дзвонити. І вона зачала бігати по хаті. А медвідь став коло купи дров і зачав метати полінами. І тут підбігла до неї мишка і тихо каже:</p>
	<p>— Дай мені дзвінок. А ти сховайся в кутчик.</p>
	<p>І мишка бігала по хаті з дзвінком. І дзвонила. А медвідь кидав на той дзвінок дрова. А дівчинка в кутку стояла.</p>
	<p>Як медвідь викидав усі дрова, мишка віддала дівчинці дзвінок і сховалася. Медвідь засвітив, подивився, а дівчинка жива. Каже ведмідь:</p>
	<p>— Ти в мене будеш вірна служниця. Будеш у мене служити три роки.</p>
	<p>І вна в нього вислужила три роки. Коли три роки скінчилися, медвідь каже:</p>
	<p>— Час тобі додому їхати. А тобі маю заплатити.</p>
	<p>Дав їй медвідь куфер з убранням, дав їй коні, дав їй бричку і грошей. І випровадив її на дорогу.</p>
	<p>— Їхай додому.</p>
	<p>Вона вже доїжджала додому. А в її батька була собачка. І собачка гавкала:</p>
	<p>— Гав-гав, дідова дочка каретою їде!</p>
	<p>Вона приїхала додому, вийшов дідо, вийшла баба назустріч.</p>
	<p>І бабу дуже голова заболіла, що вона привезла таке багатство. І каже вона:</p>
	<p>— Діду, ти веди й мою дочку в ліс. Моя дочка ліпша, більше багатства привезе.</p>
	<p>І дала вона своїй дочці хліба й сиру. І дідо завів її на то місце, де тота була. Наклав огень, а сам пішов додому. Вона там сиділа коло вогню і захотіла їсти. Бере розвиває хустину, дивиться, а там камінь і попіл. То ся переробило, і їсти нема що.</p>
	<p>Чекала вона там до вечора. Коли стемніло, прийшов медвідь і каже:</p>
	<p>— Ти ходи до мене. Будеш у мене за служницю.</p>
	<p>— Йду, йду, — каже, — я буду ліпше служити, як моя сестра служила.</p>
	<p>Медвідь привів її до хати, дав їй повечеряти. Повечеряла, і сказав їй медвідь спати. Другий день зрана медвідь устав і каже:</p>
	<p>— Я йду на роботу, а ти маєш тут муку, маєш сир. Би-сь зварила пироги. І нікому би-сь нічого не давала. І щоби дров наносила до хати цілий кут.</p>
	<p>Вна місила тісто на пироги, а мишка бігала по хаті. І каже мишка:</p>
	<p>— Дівочко, дай мені тістечка, я тобі буду до помочі.</p>
	<p>А вона взяла поліно і мишку вбила.</p>
	<p>Наносила вона дров повний кут, а ввечері прийшов медвідь.</p>
	<p>— Давай їсти.</p>
	<p>Попоїв медвідь, згасив світло і дав дзвінок. І сказв бігати по хаті і дзвонити. А сам став кидати дрова. Куди вона бігала з дзвінком, туди він кидав дрова. А вона: «Йой! Йой! Йой» Виметав медвідь усі дрова і засвітив, а в дівчини усі кості розбиті.</p>
	<p>Другий день зібрав медвідь тоти кости в мішок і виніс у ліс, там, де вона була. І повісив кости в мішку на смереку.</p>
	<p>Баба чекає три роки — дочки нема. Каже:</p>
	<p>— Діду, іди назустріч, може, вона велике багатство везе, не може довезти.</p>
	<p>І дідо пішов. Приходить у ліс, дивиться, а в мішку висять кости. Узяв він той мішок на плечі і поніс додому. Несе він, а собачка гавкає: «Гав-гав, дідо з бабиної дочки несе кісточки!»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>55 (1766). Служниця у медведя. СУС 480. 3 квітня 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
