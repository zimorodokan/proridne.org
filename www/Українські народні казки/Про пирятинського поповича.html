<!--#include virtual="/-/inc/general__page_start.inc" -->
<title>Про пирятинського поповича ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про пирятинського поповича» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про пирятинського поповича.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про пирятинського поповича <br><span class="article__headerDescription">Українська народна казка Полтавщини</span></h1>
	<p>Іде одного разу пирятинський Альоша Попович на війну та й питає батька:</p>
	<p>— Якого вам, тату, гостинця з дороги привезти?</p>
	<p>— А ти, — каже, — сину, збирай недоїдочки та крихти, котрі зостаються після їжі, посуши, ото мені й буде гостинець.</p>
	<p>От як виїхали, спершу у кожного було багато хліба. Їдять — не шкодують, а він усе те, що зостається, збирає та в торбину й складає. Товариші сміються, питають, нащо це він.</p>
	<p>— Та це, — каже, — батько казав, щоб я їм цього на гостинець привіз.</p>
	<p>От і випало їм десь їхати через таке місце, що слобода од слободи за три дні їзди, а хліб уже увесь прикінчили і купити ніде. Тоді згадали про торбинку з недоїдками та й прохарчувались три дні. Приїздить Альоша після війни додому, а батько й питає:</p>
	<p>— А що, сину, чи привіз того гостинця, що я казав?</p>
	<p>— Ні, — каже, — тату, я усю дорогу збирав. Та як вертались, так нам отаке й таке случилось, ми й поїли.</p>
	<p>— Ну, дарма. Це я тобі на те й казав, що, може, в дорозі могло з вами щось трапиться, то щоб був запас.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>78 (4698). Про пирятинського поповича Олексія. СУС — 981А**. Записала Василенко Ірина 2008 року. Коваленко Любов Іовна (1924). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
