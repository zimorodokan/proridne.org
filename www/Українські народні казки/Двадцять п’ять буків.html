<!--#include virtual="/-/inc/general__page_start.inc" -->
<title>Двадцять п’ять буків ☼ Українська народна казка ☼ Народна творчість</title>
<meta name="Description" content="Українська народна казка Покуття «Двадцять п’ять буків» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Двадцять п’ять буків.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Двадцять п’ять буків <br><span class="article__headerDescription">Українська народна казка Покуття</span></h1>
	<p>Бідний чоловік читає книжку, а жінка каже: — Чоловіче, йди злапай риби, бо нема дітям що зварити. А він пішов та й не ймив риби, а дістав з річки кавалок золота. Приніс його, а жінка каже:</p>
	<p>— Діти будуть золотом гратися і забудуть за їду. А чоловік:</p>
	<p>— Жінко, я несу се золото до пана. А пани золото люблять, може, мені щось дасть.</p>
	<p>Прийшов він до пана.</p>
	<p>— Добрий день!</p>
	<p>— Доброго здоровля. Що ти скажеш?</p>
	<p>— Я вам приніс дарунок. Пан каже:</p>
	<p>— Ану клади його на стіл перед мене, най я вижу, який то дарунок. Він як поклав то на стіл, а в пана всі покої освітилися, стало видко.</p>
	<p>Пан каже йому так:</p>
	<p>— Як ти мені таке подарував, я дарую тобі оден фільварок з усім, як є. Завтра, — каже, — приходи, і я тобі запишу той фільварок. Поїдем до нотаріуса і все зробим.</p>
	<p>І дав пан тому чоловікови фільварок. Бідний свою бідну хату лишив і перебрався на панські хати.</p>
	<p>А тут сусіда-багачка бігає, бо їй треба робітника. Приходить до хати сего бідного. Та й питає сусідів:</p>
	<p>— Де сі люди, що їх нема? Мені би ся робітник здав. А сусіди їй кажуть:</p>
	<p>— Де вони будуть у вас робити, як вони вже панами стали!</p>
	<p>— Та де?!</p>
	<p>— Йдіть подивіться.</p>
	<p>Та сусіда пішла до них і питає:</p>
	<p>— За що вам пан дав сей фільварок? А та жінка була мудра та й каже:</p>
	<p>— Пан шив футро та й не стало йому смушка до ковніра. А ми дали йому кавалок хвоста з вівці. І він дав нам за те сей фільварок.</p>
	<p>Та приходить д’хаті. Чоловік молотить. А вона каже:</p>
	<p>— Чоловіче, лишай молотити. Ріж вівцю і дамо панови цілий хвіст. Та й нам дасть пан оден фільварок.</p>
	<p>Чоловік зарізав вівцю і відніс панови цілий хвіст.</p>
	<p>— Я вам, — каже, — приніс дарунок. А пан каже:</p>
	<p>— Ану клади його на стіл, най я вижу, який. Той поклав хвіст, а пан каже:</p>
	<p>— Я тобі дам за се двадцять п’ять буків.</p>
	<p>А він думав, що йому дадуть у лісі двадцять п’ять буків урубати, та й каже:</p>
	<p>— Пане, а може, би дали тридцять п’ять?</p>
	<p>— Дам і сорок, — сказав пан.</p>
	<p>Закликав пан гайдуків, і дали йому сорок буків. А він прийшов до хати та й дає жінці двадцять буків. Та й каже:</p>
	<p>— Двадцять мені, а двадцять тобі. За те, що добре нагилила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кулачківці, Снятинського району, Івано-Франківської області 6 вересня 1987 року Кофлюк Ілько Федорович (1906)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Двадцять п’ять буків <br><span class="article__headerDescription">Українська народна казка Покуття</span></h1>
	<p>Чоловік пішов у ліс, злапав лисицю і повернув з нею в мішку до корчми. Жид питає:</p>
	<p>— Що ти несеш?</p>
	<p>— Лисичку несу до пана. Може, — каже, — дасть двадцять пудів збіжжя.</p>
	<p>Жид йому:</p>
	<p>— І я йду з тобою. Буду казати, що й я з тобою лапав лисицю. Та й будем мати оба.</p>
	<p>Той не хотів, але каже:</p>
	<p>— Та йди.</p>
	<p>Але Іван пішов наперед та й сказав панови:</p>
	<p>— Жид мене ся вчепив. Прийшов жид, а пан питає:</p>
	<p>— То скілько тобі дати? Дати двадцять і п’ять?</p>
	<p>— Добре, най буде двадцять і п’ять, — сказав жид.</p>
	<p>Він гадав, що то двадцять і п’ять пудів збіжжя, а пан сказав дати жидови двадцять і п’ять буків. Іванови пан за лисицю заплатив.</p>
	<p>Пішов битий жид додому. А Іван іде від пана і повертає до жида. Жид лежить, а жидівка дохторує. Іван дуже стогне, каже, що побитий. Жид каже до жидівки:</p>
	<p>— Дай йому горівки, би випив, бо й йому тяжко.</p>
	<p>Іван випив горівку, попрощався з ними, пішов додому, взяв коні і поїхав до пана привезти своє збіжжя. Повернув до жида ще раз, а жид каже:</p>
	<p>— Вже я, Іване, поки жити буду, ні з ким ніде не піду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 1 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
