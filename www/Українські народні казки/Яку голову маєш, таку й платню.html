<!--#include virtual="/-/inc/general__page_start.inc" -->
<title>Яку голову маєш, таку й платню ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Яку голову маєш, таку й платню» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Яку голову маєш, таку й платню.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Яку голову маєш, таку й платню <br><span class="article__headerDescription">Українська народна казка Бойківщини</span></h1>
	<p>Був на селі бідний чоловік. Мав два сини. І прийшов час, той чоловік і його жінка померли, а хлопці осталися сиротами. І що ж робити? Треба шукати кусника хліба. Подалися вони до одного пана, котрий мав фільварок. І пан їх прияв на роботу. І робили вони в пана. Але молодший виконував легшу роботу і більше брав грошей, а старший тяжчу роботу і менше брав грошей. Той старший почав жалітися панови:</p>
	<p>— Чого я беру менше грошей, а той більше за меншу роботу?</p>
	<p>А пан каже:</p>
	<p>— Синку, прийде час, і ти переконаєшся сам по собі, чого ін. бере більші гроші.</p>
	<p>Каже пан тому молодшому братови:</p>
	<p>— Запрягай коні, поїдеме в гості до другого пана.</p>
	<p>Їдуть вони по дорозі, дивляться, зсилилися двоє собак. Пан питає хлопця:</p>
	<p>— Що то вони роблять?</p>
	<p>А той відповідає:</p>
	<p>— У того гостина і в того гостина, вони оден другого тягнуть на гостину.</p>
	<p>І та відповідь панови сподобалася. І їдуть вони далі. А там жеребець скочив на кобилу. А довкола пасеться ціле стадо коней. Пан питає:</p>
	<p>— Що то вони роблять?</p>
	<p>А той каже:</p>
	<p>— Вони тут давно пасуться і вже все випасли. Кінь на коня виліз, аби далі видіти, де добра паша є. би пішли далі пасти.</p>
	<p>І панови то сподобалося.</p>
	<p>Поїхали вони в гості, погостювали і вернулися. Приїхали додому, а в якийсь час, дивиться пан із свого покою у вікно, їдуть фіри. Пан каже тому старшому братови:</p>
	<p>— Іди спитай, що то вони везуть.</p>
	<p>Вибіг він на дорогу, іспинив фіри і запитав:</p>
	<p>— Що ви везете?</p>
	<p>— Веземо пшеницю, — вони відповідають.</p>
	<p>І він вернувся й доповідає панови:</p>
	<p>— Везуть пшеницю.</p>
	<p>— А не пиав-ись, чи на продаж возили, чи купували пшеницю?</p>
	<p>Він каже:</p>
	<p>— Я не питався.</p>
	<p>Знов він побіг. Але фіри вже далі проїхали. Догнав він їх і питає:</p>
	<p>— Ви продавали пшеницю чи куповали?</p>
	<p>Вонив ідповідають:</p>
	<p>— Ми купили.</p>
	<p>Прибіг він та й розповідає панови, що пшеницю купили.</p>
	<p>— А не питав ти, по скільки платити за центнер?</p>
	<p>— Ні, я не питався.</p>
	<p>— Махай знов за ними і питайся.</p>
	<p>І він зробив ще більше дороги, бо вони на місці не стоять, а їдуть собі. Він їх догнав, а тоти люде почали з ним сваритися:</p>
	<p>— Чого ти, дурню, до нас вчепився?</p>
	<p>Але сказали йому, по скільки платили. Він вертається і каже то пану.</p>
	<p>— А не питав ти, чи вони в пана якого купили, чи в держави?</p>
	<p>— Ні.</p>
	<p>То йди запитай.</p>
	<p>А він уже не хоче йти.</p>
	<p>— Вони вже й так зо мною сварилися. І хотіли мене бити. Я вже більше не піду питати.</p>
	<p>І каже йому пан:</p>
	<p>— Видиш, ти тепер переконався сам на собі, чому ти меншу платню береш. Якби ти був розумний, ти би був записав за першим разом про все. І ти би був вартий більшої платні. А так яку голову маєш, таку й платню. Хочеш, роби за таку гроші, а не хочеш, іди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>100 (1799). Яку голову маєш, таку й платню. СУС —. 31 березня 1988 р. Сич Василь Стасевич (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
