<!--#include virtual="/-/inc/general__page_start.inc" -->
<title>Король і розбійник ☼ Українська народна казка ☼ Народна творчість</title>
<meta name="Description" content="Українська народна казка Поділля «Король і розбійник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Король і розбійник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Король і розбійник <br><span class="article__headerDescription">Українська народна казка Поділля</span></h1>
	<p>Жив собі чоловік. В нього були дві доньки. Старша дочка була дуже красива, горда і зухвала, вона дуже гарно одягалась, не виконувала тяжкої роботи. Менша дочка не мала такої, як старша, вроди, але вона була розумна, працьовита, добра, шанувала свого батька й поважала всіх людей.</p>
	<p>От одного разу до них прийшов старенький дідусь, попросився переночувати. Менша дочка дала йому води вмитися, дала поїсти і поклала спати. Коли дідусь наступного дня вирушав у дорогу, він подякував господареві і сказав:</p>
	<p>— Одна з твоїх дочок вийде заміж за короля, а друга за розбійника.</p>
	<p>Засмутився батько такій звістці. Але минали дні за днями, і він забув про дідусеві слова. Ніхто не знає, скільки пройшло часу, коли до їхнього двору під’їхав вельможа на вороному коні, гарно одягнений, із слугами і проситься переночувати. Прийняв хазяїн людей з дороги на ніч. Старшій дочці юнак сподобався, а вона сподобалась йому. Коли на</p>
	<p>ранок він від’їжджав, то сказав до господаря:</p>
	<p>— Я хочу одружитися з вашою старшою дочкою.</p>
	<p>Дівчина була дуже рада і дала згоду бути його дружиною. Батько благословив молодят у дорогу.</p>
	<p>Через два дні до цього ж двору завітали троє людей. Вони були побиті, одяг на них був порваний, вони були брудні і просилися в хазяїна переночувати. Чоловік прийняв їх на ніч. Менша дочка гостинно їх прийняла. Дала їм води вмитися, перев’язала їм рани, дала поїсти й поклала спати. А сама дуже зажурилась. Вона згадала дідусеві слова. Дівчина почула, як устав один із гостей. Вона подумала, що він щось шукає, щоб украсти. Засвітила світло і питає:</p>
	<p>— Що вам треба?</p>
	<p>— Я води хочу напитися.</p>
	<p>Напився води й ліг спати. Коли стало тихо, він знову встав. Питає дівчина:</p>
	<p>— Що ви шукаєте?</p>
	<p>Він думав, що дівчині треба сказати правду.</p>
	<p>— У мене є дуже дорога для мене річ. Це подарунок моєї матусі. Коштовний камінь рубін. Я хочу його десь сховати, щоб у мене його ніхто не відібрав.</p>
	<p>Дівчина запропонувала йому покласти цей камінь у схованку. Вранці дівчина віддала йому рубін. Вона дуже сподобалася незнайомцю своєю добротою. Коли йому була пора від’їжджати, він підійшов до хазяїна, подякував за теплий прийом і попросив, щоб той видав за нього свою дочку. Дочка дала згоду. Вона згадала дідусеві слова.</p>
	<p>Вирушили вони в далеку дорогу. Довго їхали й приїхали до пишного замку. Дівчина запитує:</p>
	<p>— Куди ми приїхали?</p>
	<p>А юнак відповідає:</p>
	<p>— Я король, і ми приїхали в моє королівство. На мене в дорозі напали розбійники, заорали мій одяг, золото та ще й побили.</p>
	<p>Коли молодята в’їхали у замок, їх зустріла челядь. Вони впізнали свого короля і дуже зраділи, що їхній король повернувся. Їм переказали, що він загинув.</p>
	<p>А в тих краях був розбійник зі своєю ватагою, і з ними була сестра молодої королеви. Люди зловили його і хотіли стратити. Але він став просити в короля помилування. Король помилував розбійника, бо за нього стала просити королева, їй стало шкода сестри. Розбійник покаявся, став порядною людиною. Король призначив його служити при дворі.</p>
	<p>І зажили всі в любові і злагоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>105 (6505). Король і розбійник. СУС —. Записано 2009 року. Тарнавська Ганна Петрівна (1940). Вінницька область, Калинівський район, Малі Кутища</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
