<!--#include virtual="/-/inc/general__page_start.inc" -->
<title>Як дурний Іван бика продавав ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як дурний Іван бика продавав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дурний Іван бика продавав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дурний Іван бика продавав <br><span class="article__headerDescription">Українська народна казка Закарпаття</span></h1>
	<p>Жили раз три браття — два розумні, а один дурний.</p>
	<p>Як отець їх вмер, поділилися маєтком, але залишився ще бик не поділений.</p>
	<p>Судять — судять, як поділитися одним биком? І досудилися: кожний з них справить хлів, і в чий хлів бик зайде, того він і буде.</p>
	<p>Розумні браття построїли хліви, і дурний нічого не твориться. Звідують його:</p>
	<p>— Ти чому не правиш хлів?</p>
	<p>— Не журіться мною, я справлю і бик буде мій...</p>
	<p>Коли старші браття закінчили роботу, дурний взяв сокиру, пішов у хащу і нарубав зеленого гілля, вчинив на дворі балаганчик.</p>
	<p>Пустили бика... Було горяче літо, і муха кусала худобу. Бик, як його обсіли мухи, побіг у зелене гілля.</p>
	<p>Так дурний виграв діло. Але тепер йому захотілося продати бика. Взяв прут і жене його на торг.</p>
	<p>Город був досить далеко, і ніч застала дурного в дорозі, що вела через ліс.</p>
	<p>Іван прив’язав бика до дуба, а сам виліз на стовпля і заснув. Голодні вовки у темноті надибали на прив’язану худобину і з’їли її.</p>
	<p>Вранці дурний пробудився, дивиться — нема бика! Лише мотуз валяється на землі... Дуже розсердився. Вхопив сокиру і затяв у дуба:</p>
	<p>— Кажи, де бик, бо зрубаю тебе!</p>
	<p>Вихор колисав сухим деревом і дерево скрипіло... Іван думав, що дерево проговорило.</p>
	<p>— Кажи, де бик!? — закричав Іван і бух сокирою в кору... Проломив кору, а звідти посипалися золоті...</p>
	<p>— Но, скільки даш за бика? Дерево заскрипіло...</p>
	<p>— Сто золотих? Дерево заскрипіло.</p>
	<p>Іван насипав повну тайстру золота і вернувся додому. Дома звідують його:</p>
	<p>— Но, чи продав ти бика?</p>
	<p>— Продав.</p>
	<p>— Та скільки тобі дали?</p>
	<p>— Сто золотих.</p>
	<p>— Ану, покажи.</p>
	<p>Іван висипав з тайстри золоті гроші.</p>
	<p>Вилять браття, що там не сто, а набагато більше,</p>
	<p>— Та хто тобі виплатив гроші?</p>
	<p>— Дуб...</p>
	<p>— Як дуб?!</p>
	<p>— Так і так... Вночі я прив’язав бика до дуба, а на ранок бик пропав... Я вхопив сокиру, почав дуба рубати, він напудився і дав гроші...</p>
	<p>— Ну, веди нас до того дуба...</p>
	<p>Взяли міхи і пішли. І, справді, знайшли в дуплові множество грошей — золота.</p>
	<p>Ледве притягли повні міхи грошей і посилають дурного до попа за міркою (тоді лиш у попа була мірка).</p>
	<p>Ото сталося з суботи на неділю... Піп позичив мірки і думає собі: «Ба що браття хочуть міряти вночі?» І рішив узнати.</p>
	<p>А старші браття поклали дурного сторожем... Всунули йому в руку товсту палицю і кажуть:</p>
	<p>— Якщо хтось буде йти, свисни, аби ми вчули і спрятали золото...</p>
	<p>Ну, стоїть Іван на стражі... Раз чує: хтось в темноті приближається до їх хижі. Ото йшов піп. Іван розмахнувся і... свиснув попа по голові тяжкою палицею. Той лиш сів на землю і... вмер.</p>
	<p>Дурний втворив двері і похвалився:</p>
	<p>— Ідіть лише, браття, позирайте, як я свиснув злодія. Браття вибігли на двір, позирають: на землі лежить піп... убитий!</p>
	<p>— Йой, що ти наробив?</p>
	<p>— Що я наробив? Ви розказали, аби я свиснув, хто буде йти...</p>
	<p>Браття струтили попа на плечі і понесли в город. Викопали глибоку яму і загребли... Айбо догадалися, що дурний може комусь проговоритися і зверх попа поклали барана і так закопали яму.</p>
	<p>Вранці звонять до церкви. Люди зійшлися на утреню, а попа нема... Раз іде Іван.</p>
	<p>— Що, ви люди, тут робите, кого чекаєте?</p>
	<p>— Та ж чекаємо священика на утреню.</p>
	<p>— Не чекайте. Попа вже нема. Я його свиснув і він умер. Закопали ми його в нашому городі.</p>
	<p>— Може, дурний і правду каже, — говорять межи собою люди, — ану, попозираймо... Іване, ану веди нас, де ви закопали попа...</p>
	<p>І дурний привів їх. Заставили його розкопати яму. Копле Іван, копле і докопався до... здохлого барана!.. Звідує:</p>
	<p>— Люди чесні, чи були у попа роги?</p>
	<p>— Майже ні...</p>
	<p>— Айбо у сього попа роги! Заглянули в яму, а ото баран! Плюнули і пішли собі, сердиті, морконячи:</p>
	<p>— Хай слухає дурний дурного...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як дурний Іван бика продавав. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1643+1600. Друкується вперше. Варіант: Королович — «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 73 — 77.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
