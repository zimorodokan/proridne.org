<!--#include virtual="/-/inc/general__page_start.inc" -->
<title>Три ремесла ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Три ремесла» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три ремесла.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три ремесла <br><span class="article__headerDescription">Українська народна казка Закарпаття</span></h1>
	<p>Був де не був один багатий пін, багатий, як граф. Він мав стадо корів, волів, свиней, овець, коней...</p>
	<p>Біля нього жив худобний церківник в жоною і трьома хлопцями.</p>
	<p>Той сарачисько, церківник, бідував, хоснував фарську землю...</p>
	<p>Коли його сини підросли — старшому минуло чотирнадцять, середущому тринадцять й молодшому дванадцять років, — каже йому піп:</p>
	<p>— Неборе, церківниче. Ти не маєш нічого. Ти худобний. Дай своїх хлопчиків до школи, аби вивчилися на щось і годні були жити. Як вивчаться, хай собі роблять, що їм бог судив...</p>
	<p>Радиться церківник з жоною:</p>
	<p>— Небого, записати би нам наших синів до школи.</p>
	<p>— Та запишім... Добре буде, як вивчаться на когось. Спечу їм хліба, покладу в тайстру і хай ідуть з богом...</p>
	<p>Наладила мати їсти на путь, і хлопці зібралися і йдуть. Ідуть, ідуть, ідуть. Прийшли на розпуття. Наймолодший — він був з них наймудріший — говорить:</p>
	<p>— Браття, якщо ми прийшли ід сьому розпуттю, так підемо далі: старший правою дорогою, середущий — середньою, а я — лівою.</p>
	<p>Коли розлучалися, сказали собі:</p>
	<p>— Через три роки тут маємо стрітитися. Якщо декотрий з нас скорше прийде, мусить других дочекати...</p>
	<p>І старший пішов своїм путьом і вивчився за шустера, середущий за кравця, а наймолодший попав до одного пана і почав учитися на... розбійника. Пан полюбив хлопця, бо був дуже шіковний...</p>
	<p>Минув рік. Каже пан:</p>
	<p>— Но, хлопчику, зараз йдемо у ліс, і я увиджу, на що ти здатний...</p>
	<p>Прийшли в ліс. Увиділи гніздо:</p>
	<p>— Видиш те гніздо?</p>
	<p>— Виджу.</p>
	<p>— Мусиш вилізти на дерево, взяти яйця з гнізда так, аби пташка тебе не втямила і не вчула.</p>
	<p>Хлопчик виліз на дерево і взяв яйця так, що пташка його не почула і не увиділа... Пан похвалив його:</p>
	<p>— Хитро ти вчинив... Но тепер поклади яйця на місце...</p>
	<p>Хлопець знову виліз на дерево, айбо коли клав яйця, пташка його вчула і полетіла...</p>
	<p>— Ще ти, хлопче, не досить хитрий. Ще мусиш вчитися. Минув другий рік. Пан знову привів хлопчика в ліс...</p>
	<p>— Видиш те гніздо?</p>
	<p>— Виджу.</p>
	<p>— Вибери яйця, аби пташка тебе не вчула, не втямила... Хлопець вибрав.</p>
	<p>— Ну, поклади яйця на місце.</p>
	<p>Поклав так, що його не вчула, але коли спускався з дерева на землю, пташка вчула і полетіла. Пан похвалив хлопця:</p>
	<p>— Тепер ти ліпше зробив, як перший раз, але ще мусиш учитися, аби-сь став майстром...</p>
	<p>Минув третій рік. Повів пан хлопчика в третій раз у ліс, показав йому гніздо й говорить:</p>
	<p>— Чи видиш на тім букові маленьке гніздо?</p>
	<p>— Виджу...</p>
	<p>— Вилізь на бука і вибери з гнізда яйця так, аби пташка тебе не увиділа, не вчула.</p>
	<p>Хлопець виліз, взяв яйця і приніс хазяїнові...</p>
	<p>— На, поклади назад, аби тебе не вчула... Хлопець так зробив.</p>
	<p>— Ну, тепер ти майстер, тепер можеш іти світом... Дитино моя дорога, я тебе дуже полюбив, і мені жаль з тобою розставатися... Айбо що тобі з мене?.. Підеш у світ і пам’ятай: не потаємно, не вночі кради, як всі злодії. Ти не злодій, а майстер. Ти будеш красти лиш тоді, коли заставишся з кимось, будеш красти явно...</p>
	<p>Дав йому в тайстру солонини, хліба, виправив його на путь і красно попрощався.</p>
	<p>Іде хлопець, іде, іде. Натрапив на розпуття. Дивиться, і його браття приходять. Всі троє нараз зійшлися.</p>
	<p>— Ну, хлопці! Як ми розійшлися, так ми й зійшлися. Любі браття! Чи ви добре малися? На що ви вчилися?</p>
	<p>— Я вивчився на шустера.</p>
	<p>— А я на кравця.</p>
	<p>— А ти на що? — звідують молодшого.</p>
	<p>— Я?.. Ганьблюся вам і сказати...</p>
	<p>— Та лиш скажи.</p>
	<p>— Я, братчики, вчився красти...</p>
	<p>— Красти?!</p>
	<p>— Ні, браття, не потаємно красти, як злодії, а красти — на заставки... Заставлюся з кимось, що вкраду від нього річ, — і вкраду.</p>
	<p>Чудуються старші браття й не розуміють, як ото можна вчитися на розбійника...</p>
	<p>— Як ви жили за минулі роки?</p>
	<p>— Ми не дуже добре...</p>
	<p>— А я добре жив коло свого хазяїна. Давав ми досить їсти, пити, ще й на дорогу наклав повну тайстру... Ну, та сядьмо на шанца, спочинемо й закусимо...</p>
	<p>Сіли, наїлися, напилися. Як відпочили, рушили далі. Ідуть, ідуть. Вночі вернулися додому... То було у великий піст.</p>
	<p>Шкодували розбудити вітця, матір... І дочекали до рана. На зорях церківник пішов дзвонити на утреню... Під хижою втямив синів, вони спали одіті, і зрадів їм...</p>
	<p>— Вставайте, сини мої.</p>
	<p>Оті пробудилися і поклонилися вітцю... Як поцілувалися, церківник почав звідати:</p>
	<p>— Ну, та на що ви вивчилися?</p>
	<p>— Я вивчився на шустера.</p>
	<p>— Я на кравця.</p>
	<p>— А я, няню, учився... красти. Отець аж за голову вхопився:</p>
	<p>— Йой, сину, що ти говориш? Чого ти на таке взявся?!</p>
	<p>— Не бійтеся, няню, я не буду красти потаємно, як всі 8лодії, лиш на заставку.</p>
	<p>З тим церківник лишив синів і поспішив на утреню. Задзвонив і пішов на фару. Піп ще спав, а попадя і служниця вже шнюпали по кухні.</p>
	<p>— Неборе, церківниче, — каже попадя, — ідіть на село... до тих і тих людей... ще не заплатили нам за похорони...</p>
	<p>Церківник обійшов село, вернувся і задзвонив на службу і з попом став служити відправу. Він уже знав, як деякий дяк.</p>
	<p>Відкінчили службу, гамкнули церкву і говорять межи собою:</p>
	<p>— Та вернулися твої хлопці? — питає піп.</p>
	<p>— Вернулися...</p>
	<p>— Та на що вивчилися?</p>
	<p>— Старший на шустера, середущий на кравця...</p>
	<p>— А молодший?</p>
	<p>— Молодший... Ганьблюся, панотче, і казати...</p>
	<p>— Лиш скажи.</p>
	<p>— Навчився красти... Айбо не так красти, як злодії, потаємно, а явно, на заставки... Заставиться з кимось, що вкраде від нього деяку річ, — і вкраде...</p>
	<p>— Ну, та як він такий майстер, як спеціально учився красти, хай від мене вкраде коня... Вкраде — кінь буде його.</p>
	<p>Ще йому добавлю сотню. А якщо його спіймають — шибениця не мине його...</p>
	<p>Зажурився церківник... Що тепер буде?</p>
	<p>— Пропала твоя голова, синку...</p>
	<p>Такий зажурений стрітився він з молодшим сином.</p>
	<p>— Няньку, що сталося? Чому ви так жалісно на мене дивитеся?</p>
	<p>— Ой, синку, синку... Біда... Пан превелебний розказав, аби ти вкрав його коня... Як ні, як тебе спіймають — шибениця тебе чекає...</p>
	<p>— Не журіться... Коня вкраду. Рано буде у нас. Я вкраду і панові голову, не те що коня...</p>
	<p>— Ой боже, боже...</p>
	<p>І хлопець приготував собі паленку, чмовхалку, прядиво і шпаргу... Одівся в жебрака. І як стемнілося, почав падати дощ — намочився, завалявся і став під попівський хлів і трясеться:</p>
	<p>— Йой... йой... йой...</p>
	<p>У хліві вартували тринадцять слуг і чотирнадцятий вояк, що сидів на коні... Вчули йойк.</p>
	<p>— Хто там?!</p>
	<p>— Йой... йой... добрі люди... Я дуже ззяб...</p>
	<p>— Що ти за один?</p>
	<p>— Жебрак... жебрак... Пустіть мене обсушитися...</p>
	<p>— Та пустім його. Коби чорт був, та ми його не боїмося... стільки людей.</p>
	<p>І запустили його. «Жебрак» трясеться, йойкає, в зуби цокотить. Як мало висох, почав говорити. Се, те. Далі вийняв з мокрого піджака пляшку і потягнув...</p>
	<p>— Та ти п’єш?</p>
	<p>— Та, люди чесні, хочу розігрітися паленочкою... Добра паленочка... Якщо вип’єте погарчик, таку дістанете силу, кров, що сього коника понесете...</p>
	<p>— Ану, дай попробувати... — злакомився вояк. «Жебрак» дав йому. Вояк випив, пооблизався і другому передав пляшку... І помалу, помалу і паленочку усю за рядом попробували... ї почали дрімати... Скоро всі заснули. Вояк спить на коні, лиш колишеться.</p>
	<p>Тоді хлопець приніс чмовхалку, переклав вояка з коня на чмовхалку, дав йому в руки прядиво і повів собі коня...</p>
	<p>Настав день. Церківник схопився з постелі і побіг у хлів. Дивиться — попівський кінь.</p>
	<p>— Вкрав коня! Виграв заставку, і піп не має права скітити його...</p>
	<p>І побіг дзвонити. Задзвонив на утреню і попрямував на фару.</p>
	<p>— Ну, панотче, чи ви всокотили коня?</p>
	<p>Піп нічого не сказав, лише побіг в стайню. Видить: вояк сидить на чмовхалці, замість хвоста держить в руках ручку прядива. А слуги лежать на землі і сплять, як убиті...</p>
	<p>— Так ви сторожите злодія?!</p>
	<p>І палицею по хребтах... Посхапувалися слуги, оглядаються і не розуміються, де вони.</p>
	<p>— Де є мій кінь?! — кричить піп...</p>
	<p>Але даремно кричав... Коня вже не вернути. Заставку програв...</p>
	<p>Як скінчили службу і замкнули церкву, говорять:</p>
	<p>— Та вкрав твій син мого коня?</p>
	<p>— Вкрав.</p>
	<p>— Ну, хай прийде на фару. Я слово додержу. Дам йому сотню, ще його і погощу...</p>
	<p>І хлопець прийшов до попа.</p>
	<p>— Доброго ранку, панотче.</p>
	<p>— Доброго ранку... То ти вкрав коня?</p>
	<p>— Ой украв. Ви розказали, і я вчинив... Чи би мені добре було, коли би мене на шибеницю дали?</p>
	<p>— Правду маєш...</p>
	<p>Вийняв сотню і передав хлопцеві. Ще його й погостив... Як наїлися, напилися, каже піп:</p>
	<p>— Ну, сину, вкрав ти від мене коня, завтра рано, коли на полі слуги будуть орати землю, мусиш вкрасти воли. Якщо украдеш — дістанеш сотню і воли твої, а якщо тебе спіймають — шибениця.</p>
	<p>— Я вкраду...</p>
	<p>Хлопець приготував собі усе, що йому треба: пару квочок з курятами, решето.</p>
	<p>Раненько поклав квочку і курята в решето і поніс на поле. Поле було широке. З одного боку пшениця, з другого — жито.</p>
	<p>Орють слуги землю... Раз дивляться: в пшениці і у житі квочки з курятами. Толочать зерно, гребуть. На сонці курята блищали, як золоті, і слуги думали, що то справді золоті курята... Полишали воли і побігли в пшеницю... Ганяються за курятами, ловлять їх...</p>
	<p>Тим часом хлопець погнав воли додому і продав купцям... Слуги піймали курята і вертаються до плугів... Дивляться — волів нема!</p>
	<p>— Йой, що тепер буде? Піп нас повісить... Бояться йти домів...</p>
	<p>А піп уже дізнався, що воли вкрадені, і послав чоловіка на поле за слугами... Прийшли слуги на фару.</p>
	<p>— Ну, як ото сталося? Як вас злодій обманув?</p>
	<p>— Йой, панотче, так і так. Ми орали землю, коли в пшениці з’явилися золоті курята. Ми хотіли ймити їх для вас...</p>
	<p>Піп засміявся, хоч і жаль йому за волами...</p>
	<p>— Дурні, ви дурні, чому ви лишили волів?</p>
	<p>— Ми хотіли вам добре вчинити... Настав вечір. Церківник прийшов на фару.</p>
	<p>— Добрий вечір, панотче.</p>
	<p>— Добрий вечір... Та вкрав твій леґінь і воли! Що тепер будемо робити без тягла?</p>
	<p>— Але, панотче, він мусив ваш розказ сповнити...</p>
	<p>Ну, нічого. На другий день, як скінчили службу, піп каже:</p>
	<p>— Хай прийде хлопець до мене. Я пообіцяв гостину і сотню. Я своє слово додержу...</p>
	<p>І хлопець з’явився на фару.</p>
	<p>— Добрий день, пане превелебний.</p>
	<p>— Добрий день... Ну, сідай за стіл. Посідали. Наїлися, напилися. Піп вийняв сотню:</p>
	<p>— Візьми, ти виграв заставку...</p>
	<p>— Дякую...</p>
	<p>— Ще не дякуй, ще не все готово. Вкрав ти коня, украв воли... А сеї ночі мусиш вкрасти від моєї панії перстень з пальця... Як вкрадеш, можеш і попадю взяти... Якщо тебе спіймаємо — шибениця!</p>
	<p>— Попробую, пане превелебний.</p>
	<p>Піп думав, що тепер хлопця піймає і скітить того...</p>
	<p>Але той самого чорта міг перехитрити... Приготував собі з дерева і шатя чучело, точно таке, як він, і вночі приніс у сад... Поставив чучело, а сам сховався...</p>
	<p>Піп біля вікна вартував. Втямив «хлопця», прицілився з пушки — і бух!</p>
	<p>Нараз закликав слуг:</p>
	<p>— Швидко у сад! Я застрелив злодія...</p>
	<p>Побігли в сад, підняли «злодія», поклали в ладу і понесли на цвинтар похоронити...</p>
	<p>Тим часом хлопець — до попаді і попівським голосом шепче:</p>
	<p>— Ну, небого, вбив я злодія. Дай скоро персні, я сховаю їх під клебан у другу кімнату.</p>
	<p>Попадя зняла з пальця персні і передала... Хлопець персні сховав у жеб. Вернувся з цвинтаря піп.</p>
	<p>— Ну, дай персні, — каже жоні.</p>
	<p>— Які персні?! Та я тобі вже передала?!</p>
	<p>— Ти мені передавала персні? Коли? Я був на цвинтарі!</p>
	<p>— Ой передала.</p>
	<p>Зарізав у зуби піп і почав проклинати хлопця... «Ба як ото могло статися, — думає собі, — таж я його застрелив і поховав».</p>
	<p>Не було йому спання. Встав, одівся і пішов на цвинтар. Розгріб свіжу яму, витяг «злодія», а то чучело!</p>
	<p>— Будь ти проклятий, розбійнику!</p>
	<p>Страшно почав лаятись, але вже нічого не міг зробити... Дав бог день. Церківник подзвонив на утреню і зайшов на фару...</p>
	<p>— Добрий день, панотче.</p>
	<p>— Добрий день...</p>
	<p>— Ну, та що нового, панотче?</p>
	<p>— Дай ми покій... Впораїв мене твій син...</p>
	<p>— Панотче, він вчинив те, що ви розказали...</p>
	<p>— Так... так...</p>
	<p>Пощупався піп, там, де його не свербіло... Коли церківник відкланявся, каже:</p>
	<p>— Ну, приклич сина, хай його погощу і хай йому заплачу сотню...</p>
	<p>Невдовзі втворив двері хлопець:</p>
	<p>— Доброго ранку, пане превелебний.</p>
	<p>— Доброго ранку... Наладив ти мене, неборе...</p>
	<p>— Пане превелебний, я сповнив ваш розказ.</p>
	<p>— Ой... сповнив... сповнив... Но нічого... Сідай за стіл. Сіли за стіл і гостяться, айбо піп дуже сумний.</p>
	<p>— Що ви, пане превелебний, такі сумні?</p>
	<p>— Сумний, бо всі люди, ціле село буде сміятися з мене... Куратори аж в руки плещуть, так сміються...</p>
	<p>— Пане превелебний, не творіться нічого. Я вчиню так, що не з вас, а з кураторів буде сміятися ціле село.</p>
	<p>— Як вчиниш?</p>
	<p>— Ото моє діло... Завтра увидите. Опівночі я задзвоню. Дасте мені ключ від церкви і скажете кураторам, аби швидко поспішили до церкви... Рано дайте вибубнувати на все соло, що коло церкви будуть показувати комедію...</p>
	<p>Хлопець знайшов двох старих білих псів і чотирьох маленьких білих псят. Привів у церкву і прив’язав у вівтарі. Окремо прив’язав старі пси і окремо малі... Щенята начали рватися до матері і скавуніти...</p>
	<p>Хлопець задзвонив, і куратори прийшли до церкви. Чують: щось у вівтарі скавунить... Дивляться: щось біле піднімає руки вверх і співать...</p>
	<p>— Ба що ото?</p>
	<p>— Ото, людкове чесні, ангелики! Видите? Голі! Моляться за нас, грішних...</p>
	<p>— Молімся і ми, люди! Робім так, як вони...</p>
	<p>І куратори поскидали із себе плаття, залишилися голі, піднімають руки вверх і моляться, падуть на коліна, б’ють поклони...</p>
	<p>Хлопець припарувався, взяв їх плаття, а церкву закрив на замок, аби до рана не годні вийти... Рано побіг хлопець на фару:</p>
	<p>— Чи дали-сьте бубнувати?</p>
	<p>— Ні...</p>
	<p>— Ну, швидко дайте вибубнувати, що коло церкви будуть показувати комедію...</p>
	<p>І піп дав вибубнувати.</p>
	<p>Народ біжить до церкви. І пани заінтересувалися комедією і зійшлися коло церкви... Всі, хто хоче видіти комедію, мусять заплатити, кинути в корито гроші.</p>
	<p>Накидали повне корито грошей...</p>
	<p>Тоді хлопець відімкнув церкву, відв’язав псів... Пси біжать за голими кураторами, хватають їх зубами за литки. Куратори йойкають і, як дурні, не пам’ятаючи себе, біжать додому.</p>
	<p>— Люди, дивіться комедію! Чи велика комедія?! Нарід сміється, аж в долоні плеще... Скінчилася комедія... Хлопець прийшов на фару.</p>
	<p>— Но, пане превелебний, чи я маю правду? Чи сміялися люди з кураторів?</p>
	<p>— Ой так... так...</p>
	<p>Сів я на камінь — казці амінь.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Три ремесла. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 152-5А. Друкується вперше. Варіанти: Королович — «Три золоті слова: Закарпатські казки Василя Короловича / Запис текстів та впорядкування П. Лінтура. — Ужгород: Карпати, 1968.», с. 214 — 222; Ревть — Архів П. В. Лінтура.; Калин — Архів П. В. Лінтура.; Грига — Архів П. В. Лінтура.; Гебрян — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
		<li><a href="/Українська міфологія/Чорт.html">Чорт в українській міфології</a></li>
</footer>
<!--#include virtual="/-/inc/general__page_end.inc" -->
