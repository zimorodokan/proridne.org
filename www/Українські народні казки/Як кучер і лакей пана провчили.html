<!--#include virtual="/-/inc/general__page_start.inc" -->
<title>Як кучер і лакей пана провчили ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як кучер і лакей пана провчили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кучер і лакей пана провчили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кучер і лакей пана провчили <br><span class="article__headerDescription">Українська народна казка Кіровоградщини</span></h1>
	<p>Це було так діло: один барин, як їде з дому, хоч і на довге врем’я у дорогу, так не бер з собою ніколи хліба.</p>
	<p>Ну от, надоїло кучерові і лакеєві часто голодними бути, так вони задумали провчити пана, як хліб брать у дорогу. Взяли нишком собі хлібу з дому, бо їхали вони днів на чотири в дорогу.</p>
	<p>Ночувати прийшлося серед степу. Відвернули вони під скирти із сіном, випрягли коней і полягали спати. Порадилися вони удвох, кучер з лакеєм:</p>
	<p>— Я поведу коней в долину, так, щоб пан не бачив, пасти, а ти, як мене уже не видно буде, кричатимеш: «Барин, коні покрадено!» От ти прибіжиш до мене і наїсися коло мене.</p>
	<p>Так вони й зробили. Той повів коні, а цей кричить:</p>
	<p>— Барин, коні покрадено!</p>
	<p>Барин кричить:</p>
	<p>— Біжи скоріш, доганяй їх!</p>
	<p>Побіг лакей, з’їв весь хліб з кучером, потім приходить до барина.</p>
	<p>— А що, не видно коней?</p>
	<p>— Ні, не видно!</p>
	<p>Так вони простояли суток з двоє. Потім барин посилає лакея, чи не дістане він десь хліба.</p>
	<p>От лакей і пішов, дивиться — їде мужик на поле по снопи. От він і каже тому дядькові:</p>
	<p>— Барин послав мене за хлібом, так ми хочемо його провчить, як із дому хліб беруть. Я буду до тебе підбігать, так вроді хочу віднять у тебе хліба, а ти вилами на мене заміряйся, щоб як пан побаче, то скаже, що не можна до тебе приступити, віднять у тебе хліба.</p>
	<p>От він до барина.</p>
	<p>— А що, — каже, — як там? Не одняв хліба?</p>
	<p>— Е, ні, — каже, — чуть мене вилами не вбив!</p>
	<p>— Е, — каже, — якби я пішов, так я б зразу одняв у його хліба.</p>
	<p>Оце вони простояли суток аж з троє. Вже пан насилу сидить у кареті і балакать уже сил не має.</p>
	<p>Ну, тоді вони вже порадилися. Каже лакей:</p>
	<p>— Я прийду вроді оп’ять шукати коней, а ти будиш напроти мене вести. Так, вроді знайшов у селі там якомусь, і тоді поїдем уже. Поморили трішки пана голодом, та й думаю, його провчили.</p>
	<p>Привели вони коні ото, запрягли їх і тоді поїхали. Так тоді пан стане біля дверей і жодну прислугу не пропустить, щоб хто-небудь відлучився хоч на одну годину без хліба. Зараз кричить:</p>
	<p>— Ей ти, хліба взяв в дорогу?</p>
	<p>Так провчили барина кучер і лакей, навчили як хліб брати в дорогу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>90 (7972). Як кучер і лакей пана провчили. СУС порівн. 1572Е*. Записала Шелест Дарія 2010 року. Кравченко Олександр Йосипович (1926). Кіровоградська область, Олександрійський район, Олександрія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
