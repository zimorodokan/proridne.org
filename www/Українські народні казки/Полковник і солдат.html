<!--#include virtual="/-/inc/general__page_start.inc" -->
<title>Полковник і солдат ☼ Українська народна казка ☼ Народна творчість</title>
<meta name="Description" content="Українська народна казка Буковини «Полковник і солдат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Полковник і солдат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Полковник і солдат <br><span class="article__headerDescription">Українська народна казка Буковини</span></h1>
	<p>Їден полковник командував кавалерійським полком, і його полк дуже розпився. Всі товариші по службі йому кажуть:</p>
	<p>— Дивися, твій полк розпився.</p>
	<p>— А що ж робити?</p>
	<p>— Набери водки, клич їх до себе по їдному і вчи, як пити. Він так і зробив. Заїжджає до него солдат.</p>
	<p>— Ваше високе благородіє! Такий-то прибув! Наливає йому полковник чайний стакан спирту.</p>
	<p>— Випий! Той випив.</p>
	<p>— Ну, яка водка?</p>
	<p>— Хороша.</p>
	<p>Полковник б’є солдата по морді справа і зліва.</p>
	<p>— Іди!</p>
	<p>А той битий посилає свого друга:</p>
	<p>— Іди, бо кличе тебе полковник. Той сів на коня й поїхав.</p>
	<p>— Ваше високе благородіє! Такий-то прибув!</p>
	<p>Наливає полковник і тому стакан. Той випив, а полковник питає:</p>
	<p>— Як водка?</p>
	<p>— Нехороша.</p>
	<p>— То нащо ж ти пив?</p>
	<p>Та в морду його, та в морду його.</p>
	<p>І так перебив полковник усіх. Лишився їден.</p>
	<p>— Пришліть ще того, — каже полковник. Сказали тому:</p>
	<p>— Іди, бо й тебе кличуть.</p>
	<p>Вичистився солдат і їде до полковника. Приїхав, а брама на замку. Огорожі кругом дому нема, а тілко їдна замкнена брама.</p>
	<p>— Заїжджай у двір! — кричить полковник.</p>
	<p>— Брама закрита! — обзивається солдат.</p>
	<p>— То ж та й друга сторона відкриті. Чого не заїжджаєш?</p>
	<p>— А для чого ж ви браму зробили? Каже полковник денщикови:</p>
	<p>— Іди відкрий.</p>
	<p>Той відкрив, і солдат заїхав.</p>
	<p>— Ваше високе благородіє! Такий-то прибув! Наливає йому полковник чайний стакан водки.</p>
	<p>— Випий. Він випив.</p>
	<p>— Як водка?</p>
	<p>— Не розібрав, ваше високе благородіє. Наливає йому полковник ще їден. Випив він.</p>
	<p>— Як водка?</p>
	<p>— Перебрав, ваше високе благородіє.</p>
	<p>— Ступай! Найди ще двох таких дурних, як ти. І пішов солдат.</p>
	<p>Іде по вулиці, а другою стороною йде капітан. Назустріч йому — компанія солдатів. Та компанія віддає честь капітанови, а капітан навіть руку до козирка не приклав. Солдат іде ззаду за ним. Напали на капітана собаки. Він скинув шапку і почав шапкою відгонити їх. А солдат підбіг і каже:</p>
	<p>— Ваше благородіє, кличе вас такий-то полковник.</p>
	<p>Капітан думає: «Чого він мене кличе? Я ж не з його полку». Але йде за солдатом до полковника. Полковник побачив їх та й думає:</p>
	<p>«Що ж він веде капітана? От дурень, най би вів такого, як сам». Зайшли вони, а полковник питає солдата:</p>
	<p>— Як ти пізнав, що капітан такий?</p>
	<p>— Він ішов, а назустріч йшли солдати. Вони віддали йому честь, а він до козирка руку не приклав. А як собаки напали, то він скинув фуражку і кланявся їм.</p>
	<p>— Добре, вас уже є два дурних. А де ж третій?</p>
	<p>— Їден я, а оцей, що я привів, другий. А третій той, що післав мене.</p>
	<p>— Ступай, дурак! — крикнув полковник, і солдат пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 9 грудня 1979 року Чабан Сафроній Домінтійович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
