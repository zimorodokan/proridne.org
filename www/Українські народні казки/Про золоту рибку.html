<!--#include virtual="/-/inc/general__page_start.inc" -->
<title>Про золоту рибку ☼ Українська народна казка ☼ Народна творчість</title>
<meta name="Description" content="Українська народна казка Буковини, Гуцульщини, Полтавщини «Про золоту рибку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про золоту рибку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про золоту рибку <br><span class="article__headerDescription">Українська народна казка Буковини</span></h1>
	<p>Пішов дід до моря ловити рибу. Ловив, ловив, нічого не зловив, тілко одну рибку золоту. Рибка каже:</p>
	<p>— Діду, пусти мене. Що схочеш, то будеш мати. Лиш прийди і скажи: «Рибко да рибко!» Я прийду і дам тобі, що ти хочеш.</p>
	<p>Пустив її дід. А на другий день прийшов до моря і каже:</p>
	<p>— Рибко да рибко! Припливла рибка та й питає:</p>
	<p>— Чо’ ти хочеш, діду?</p>
	<p>— Я хочу, щоб ми з бабою добре жили і все, що треба, мали.</p>
	<p>— Добре, діду, будеш мати.</p>
	<p>І попливла рибка. А дід пішов додому. Приходи, а там уже все є їсти й пити. Вже добре жиють дід з бабою. А баба каже до діда:</p>
	<p>— Дурачина ти, простофіля. Іди скажи рибці, щоб ми будинок добрий мали.</p>
	<p>Пішов дід до моря.</p>
	<p>— Рибко да рибко! Рибко да рибко! Припливла рибка.</p>
	<p>— Чого ти, діду, хочеш?</p>
	<p>— Хоче моя баба, щоб у нас був будинок добрий.</p>
	<p>— Добре, будеш мати.</p>
	<p>Прийшов дід додому — є будинок добрий. А баба каже:</p>
	<p>— Іди й кажи рибці, щоб нам люди кланялися. Щоб ми були старші над людьми і в кареті їхали.</p>
	<p>Прийшов дід до моря та й кличе:</p>
	<p>— Рибко да рибко! Рибко да рибко! Припливла рибка.</p>
	<p>— Чого ти, діду, хочеш?</p>
	<p>— Хоче моя баба, щоб ми в кареті їхали і щоб нам люди кланялися. Щоб ми були старші над людьми.</p>
	<p>— Добре, будете їхати в кареті і будуть вам люди кланятися. Будете старші над людьми, — сказала рибка і попливла від діда.</p>
	<p>Приходи дід від моря, а баба вже в кареті сидить. Їдуть вони в кареті, а всі люди їм кланяються. А баба й каже до діда:</p>
	<p>— Хочу бути царицею. Пішов дід до моря та й кличе:</p>
	<p>— Рибко да рибко! Рибко да рибко!</p>
	<p>Довго не приходила рибка. Ждав дід, ждав — нема рибки. Знов кричить дід: «Рибко да рибко!». Припливла рибка.</p>
	<p>— Чого ти хочеш, діду?</p>
	<p>— Хоче моя баба, щоб вона була царицею, а я — царем. І щоб весь світ нам поклонявся.</p>
	<p>— Іди, діду, додому і будеш таким, як був.</p>
	<p>Махнула рибка хвостиком і попливла. А дід пішов додому. Приходи, а там, як перше було. Хатина на курячих лабах і його баба під хатиною сидить. Та й на цім скінчилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 31 грудня 1985 року Данилов Олекса Степанович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про золоту рибку <br><span class="article__headerDescription">Українська народна казка Гуцульщини</span></h1>
	<p>Був собі дідо та й баба. Такі були бідні, що не мали нічого. А баба каже:</p>
	<p>— Пішов би ти, чоловіче, до ріки та наловив рибки. Та би мали що їсти. А дідо пішов до ріки та й імив золоту рибку. А рибка каже: — Пусти мене на волю, і що тобі буде треба, я тобі зроблю. І пустив дідо рибку на волю. Приходить він додому та й каже бабі:</p>
	<p>— Я зловив був золоту рибку, а золота рибка просилася, та й я її пустив. Вона казала, що все нам зробить, що нам треба буде.</p>
	<p>Баба каже:</p>
	<p>— Пішов би ти ще до ріки. Та як ще, може, імеш ту рибку, та й скажи, щоби рибка тобі щось дала.</p>
	<p>Він прийшов до ріки, покликав, а золота рибка припливла та й каже:</p>
	<p>— Що ти хочеш, чоловіче? А він каже:</p>
	<p>— В мене нічого нема, лиш маленька хатка та й корито. Я би хотів нову хату мати та й би мав що їсти.</p>
	<p>Так сказав дідо. А рибка сказала:</p>
	<p>— Йди додому, та й то все буде.</p>
	<p>Він прийшов додому, а на місці тої старої хатки нова хата стоїть, а в хаті є їсти все, що треба. А баба каже:</p>
	<p>— Ну й що ти таке рибці сказав?! Було казати, щоб не таку хату дала, але палац, такий, як у царя. Іди кажи рибці, най мені такий палац дасть.</p>
	<p>Він пішов до річки, покликав, припливла рибка. А дідо каже:</p>
	<p>— Моя стара хоче не таку хату, але палац. Рибка сказала:</p>
	<p>— Іди додому, все буде.</p>
	<p>Він приходить додому, а то вже є палац. Та й слуг багато. Та й баба вже така дворянка. Та й каже йому баба:</p>
	<p>— Іди скажи тій рибці, що я не хочу бути дворянкою. Я хочу бути царицею.</p>
	<p>Пішов дідо, покликав рибку. Припливла рибка та й питає:</p>
	<p>— Що ти хочеш, чоловіче?</p>
	<p>— Моя стара не хоче бути дворянкою, але хоче бути царицею. А рибка каже:</p>
	<p>— Іди додому, все буде.</p>
	<p>Він пішов додому, подивився, а то нічого вже нема, лиш маленька хатка та й корито. Та й баба стоїть дрантива.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 17 липня 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про золоту рибку <br><span class="article__headerDescription">Українська народна казка Полтавщини</span></h1>
	<p>Жили собі дід та баба й жили дуже бідно. Пішов от якось дід на річку, щоб рибки впіймати. Кинув сітку раз — пуста, другий раз — пуста, а на третій витяг рибку, не простую, а золотую. Та каже людським голосом:</p>
	<p>— Відпусти мене, дідусю, що хочеш для тебе зроблю.</p>
	<p>Пішов дід додому та й хвалиться:</p>
	<p>— Впіймав я сьогодні в сітку золотую рибку. А вона казала, що бажання виконає. Та не треба мені нічого. Я її пожалів та й випустив.</p>
	<p>— Та нащо ти її пустив? Лучче б корито попросив.</p>
	<p>Зажурився дід, пішов до річки і гукає:</p>
	<p>— Рибко, золотая рибко! Розказав я про тебе бабі, а вона сказала, щоб корито у тебе попросив.</p>
	<p>— Іди додому, діду. Буде тобі корито.</p>
	<p>Пішов дід радісний додому, а баба й каже:</p>
	<p>— Нащо мені твоє корито. Йди хату попроси.</p>
	<p>Пішов дід знову до річки. Розказав усе рибці. А та йому:</p>
	<p>— Йди, діду, додому. Буде тобі хата.</p>
	<p>Пішов дід додому, а клятій бабі знову невгодно.</p>
	<p>— Хочу бути дворянкою, — каже.</p>
	<p>Рибка і цю просьбу виконала. От запряг дід коней та й їдуть вони з бабою на ярмарок. Везе він її, коли тут їде король з королевою. Проїхали, а після них пиляка. Баба чхнула, ударила діда і каже:</p>
	<p>— Надоїло мені бути дворянкою, хочу бути царицею.</p>
	<p>Пішов дід знову до рибки, а та йому:</p>
	<p>— Іди додому, старенький. Ісполню і це желання.</p>
	<p>Повертається додому, а бабі знову невгодно.</p>
	<p>— Хочу бути царицею і на суші і на воді.</p>
	<p>Пішов дід знову до рибки. Вислухала вона його й попливла, та нічого й не сказала. Постояв дід, постояв та й собі пішов додому. Приходить. Дивиться, а баба сидить біля розбитого корита.</p>
	<p>Вам казка, а мені бубликів в’язка. От і казочці кінець, а хто слухав —молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (5054). Про золоту рибку. СУС 555. Записала Цеба Надія 2008 року. Цеба Галина Антонівна (1937). Полтавська область, Машівський район, Коновалівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
