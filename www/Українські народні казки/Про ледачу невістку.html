<!--#include virtual="/-/inc/general__page_start.inc" -->
<title>Про ледачу невістку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про ледачу невістку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про ледачу невістку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про ледачу невістку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були собі чоловік та жінка, і була у них одна дочка. Вона була гарною і вже дорослою, але нічого в них не робила, бо нічого не вміла, а тільки вміла в кріслі-гойдалці колихатися. Сидить собі, колишеться з ранку до полудня, потім злізе наїсться і знов колишеться.</p>
	<p>От доросла вона до того що прийшли до неї свати. А батьки кажуть:</p>
	<p>— Що ж її сватати, вона ж у нас нічого не вміє!</p>
	<p>— Як це не вміє?</p>
	<p>— А так! Вона тільки вміє в кріслі-гойдалці колихатися.</p>
	<p>А дівчина була гарною. Жених подивився та й каже:</p>
	<p>— Нічого, візьмемо. Не вміє, то навчиться.</p>
	<p>— То беріть разом з кріслом-гойдалкою.</p>
	<p>Взяли вони її і відгуляли весілля. А після весілля вона одразу стрибнула у крісло-гойдалку й давай гойдатися!</p>
	<p>На другий день батько-свекор рано став розподіляти роботу.</p>
	<p>— Ти, синку, іди на тік молотити, а ти, старенька, ставай коло печі, а я піду воза лагодити.</p>
	<p>А до невістки нічого не каже, вона собі колихається. Як прийшов вечір, посходились усі до хати. Батько каже:</p>
	<p>— Ну, я ниньки воза полагодив, а ти, старенька, що зробила?</p>
	<p>— А я ось хліба напекла, їсти зварила, в хаті позамітала...</p>
	<p>— А ти, синку, що зробив?</p>
	<p>— А я на току жито помолотив.</p>
	<p>— А ти, дочко, що нині робила?</p>
	<p>— Нічого, — каже, — я в кріслі-гойдалці колихалася.</p>
	<p>— Ну, — каже батько до матері і сина, — ви сьогодні заробили вечерю, їжте. А ти, невістко, не заробила, колихайся собі далі.</p>
	<p>І не дав їй їсти. Шкода синові стало своєї жінки. Взяв він шматок хліба та й хотів сховати за пазуху. Але побачив батько:</p>
	<p>— Куди це ти хліб береш? — питає. — Ти що, з’їси стільки?</p>
	<p>Нічого не відповів йому син. Задумалась невістка: «Що ж то воно буде?»</p>
	<p>Надумала та й на другий день почала замітати хату. А як замела, то пішла до криниці по воду. А ввечері батько її вже посадив за стіл. Так помаленьку стала вона вчитися до роботи. А згодом каже до батька:</p>
	<p>— Тату, давайте порубаємо крісло-гойдалку, я вже не буду в ньому колихатися, бо буду все робити.</p>
	<p>Порубали вони й спалили крісло-гойдалку. Так батько привчив ледачу дівчину до праці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>279 (7416). Про ледачу дівчину. СУС 1370А*. Записала Осонова Юлія 2009 року. Аброменко Світлана Дмитрівна (1940). Дніпропетровська область, Апостолівський район, Нива Трудова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про ледачу невістку <br><span class="article__headerDescription">Українська народна казка Кіровоградщини</span></h1>
	<p>Був собі чоловік та жінка, і була у них одна дочка. Вона була гарна, і вже й велика, але нічого в них не робила, а тільки вміла в колисці колисатися. Сидить собі, колишеться зранку до полудня, потім злізе, наїсться і знов колишеться. От доросла вона вже до того, що прийшли до неї свати. А батьки кажуть:</p>
	<p>— Що ж її сватати, вона ж нічого не вміє.</p>
	<p>— Як це не вміє?</p>
	<p>— А так! Вона тільки вміє в колисці колисатися.</p>
	<p>А дівчина гарна була. Жених подивився на неї та й каже:</p>
	<p>— Нічого, візьмемо. Не вміє, то навчимо.</p>
	<p>— То беріть разом з колискою.</p>
	<p>Взяли її разом з колискою, відгуляли весілля. А після весілля вона одразу стриб в колиску та й давай гойдатися.</p>
	<p>На другий день батько-свекор рано встав розподіляти роботу:</p>
	<p>— Ти, сину, іди на тік молотити, а ти, старенька, ставай до печі. А я піду воза лагодити.</p>
	<p>А до невістки нічого не каже, вона собі колихається. Як прийшов вечір, посходилися усі до хати. Батько й каже:</p>
	<p>— Ну, я ниньки воза полагодив. А ти, старенька, що зробила?</p>
	<p>— А ось хліба напекла, їсти зварила, в хаті позамітала.</p>
	<p>— А ти, сину, що зробив?</p>
	<p>— Я на току жито молотив.</p>
	<p>— А ти, дочко, що нині робила?</p>
	<p>— Нічого, — каже, — я в колисці колисалася.</p>
	<p>— Ну, — каже батько до матері і сина, — ви сьогодні заробили вечерю, їжте. А ти, невістко, не заробила, колишися собі далі.</p>
	<p>Та й не дав їй їсти. Шкода синові стало своєї жінки. Взяв він кусень хліба та й хотів сховати за пазуху. Але батько побачив.</p>
	<p>— Куди це ти хліб береш? Ти що, з’їси стільки?</p>
	<p>Нічого не відповів йому син. На другий день батько знову розподілив роботу і знову всі розійшлися. Осталася в хаті тільки невістка. Сидить в колисці, гойдається.</p>
	<p>Коли чує, в печі каша біжить і так смачно пахне. Вона тоді вискочила, помішала кашу, ложку облизала та й знову в колиску. І проколихалася цілий день.</p>
	<p>Ввечері знову посходилися. Батько всіх питає, хто що робив, і просить вечеряти. Питає й молоду невістку:</p>
	<p>— Що ти сьогодні робила, дочко?</p>
	<p>— А я в колисці колихалася. Але як каша збігала, то я злізла, помішала і ложку облизала.</p>
	<p>— То ти, дочко, стільки сьогодні з’їла, скільки заробила.</p>
	<p>І знову не дав їсти. Задумалася тоді невістка, що ж воно буде? Думала, думала та й на другий день почала замітати хату. А як замела, то пішла до криниці по воду. А ввечері батько і її до столу посадив.</p>
	<p>Так помаленьку стала вона привчатися до роботи. А згодом каже до батька:</p>
	<p>— Тату, давайте порубаємо колиску, я вже не буду в ній колихатися, бо буду все робити.</p>
	<p>Порубали вони й спалили ту колиску. Так батько привчив ледачу невістку до роботи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>171 (8064). Про ледачу невістку. СУС 1370А*. Записала Бондаровська Ольга 2010 року. Бучацька Мирослава Дмитрівна (1947). Кіровоградська область, Голованівський район, Свірневе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
