<!--#include virtual="/-/inc/general__page_start.inc" -->
<title>Андрієве стояння ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Андрієве стояння» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Андрієве стояння.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Андрієве стояння <br><span class="article__headerDescription">Українська народна казка Чернігівщини</span></h1>
	<p>В давні часи один багатий чоловік пішов до ворожки, щоб про свою долю узнати. Ворожка сказала йому, що він помре від руки свого сина. Задумався багач, але жінці нічого не сказав.</p>
	<p>Народила жінка сина. Виповнився йому рік, і тоді багач сказав жінці, що йому наворожили. Захвилювалася і заплакала мама, а батько вирішив позбутися сина. А жили вони на березі моря. Взяв він бочку, посадив туди сина, засмолив її, а синові штиркнув у бік ножем та й пустив у море. А в той час ішов корабель і хлопчика підняли на борт.</p>
	<p>20 років хлопець плавав на кораблі. Назвали його Андрій, бо витягли його за тиждень до Пасхи (з тих пір це свято й називається Андрієве стояння). Після двадцяти років плавання вся команда зійшла з корабля на берег відпочивати. Прийшли вони в село, де жив багач. Один добрий чоловік відвів Андрія до багача на ніч. А багач прийняв його на роботу — стерегти сад. Тільки якщо прийде злодій, два рази попередити, а на третій стріляти.</p>
	<p>А сам багач рішив перевірити, як хлопець працює. Прийшов у сад, а хлопець питає, хто такий. Він мовчить, за другим разом теж мовчить, а на третій раз хлопець вистрілив і вбив його.</p>
	<p>От Андрія судять. А на суді жінка багача була. Вона й розказала, що такі були умови — попереджувати і стріляти. Тому хлопця виправдали. Забрала вдова його до себе. Жив він у землянці доти, брудний ходив, обірваний. Вирішила жінка переодягнути його, помити. Тоді і побачила в нього шрам. Спитала звідки, а хлопець розказав усе, що знав.</p>
	<p>Зрозуміла жінка, що то її син. Розповіла йому правду, заплакали удвох. А хлопець після того обрікся і повз у храм Божий на колінах, щоб спокутувати тяжкий гріх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>84 (4537). Андрієве стояння. СУС (931). Записав Помаз Володимир (8 клас) 2008 року. Шара Наталя Пиліонівна (1929). Чернігівська область, Новгород-Сіверський район, Бирине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
