<!--#include virtual="/-/inc/general__page_start.inc" -->
<title>Як віл бігав наввипередки з конем ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як віл бігав наввипередки з конем» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як віл бігав наввипередки з конем.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як віл бігав наввипередки з конем <br><span class="article__headerDescription">Українська народна казка про тварин</span></h1>
	<p>Стрінувся одного разу ще за давніх, дуже давніх часів кінь з волом і завели жваву розмову про те, хто з них скоріше бігає. Кінь твердить своє, а віл своє.</p>
	<p>— Ти тільки подумай, — говорив сердито віл до коня, — я побіг би набагато швидше, ніж ти, але боюся, щоб земля не провалилась підо мною. Ти ж знаєш, який я великий, яка в мені сила!..</p>
	<p>— Це тобі так здається, — посміхаючись, сказав віл. — А якби дійшло до діла, то ти нічого не докажеш.</p>
	<p>— А ми можемо спробувати, хто швидше бігає, — рішуче махнув рогами віл.</p>
	<p>От і рішили вони випробувати свої сили — хто зможе швидше і довше бігти. Кінь рушив собі, а віл собі. Побігли наввипередки.</p>
	<p>— Та хіба я гірший від коня? Хіба я не докажу то, що кінь? — думав тепер віл, сердито махаючи рогами.</p>
	<p>Його страшенно сердило то, що кінь побіг набагато швидше, ніж він. Та, не гаючи й хвилини часу, рушив у путь і віл. Біг неборак з такою силою, що земля стогнала під його ногами.</p>
	<p>— Як бігти, то бігти, — думав собі віл.</p>
	<p>І, мабуть, все було б добре, якби вола по дорозі не стрінуло нещастя... Надбіг віл на глибокий рів і, мов галушка, полетів на дно.</p>
	<p>— Оце я так і думав, що земля провалиться підо мною, — бідкався тепер віл.</p>
	<p>Пролежав і простогнав на дні ями, може, з півгодини. Аж тут бачить: над ровом стоїть якийсь чоловік.</p>
	<p>— Що ти тут робиш? Як ти попав у таку глибоку яму? — посміхаючись, запитав незнайомий.</p>
	<p>— Попав — як попав, — процідив сердито віл, — але як звідси вибратися? Це ж глибінь, чоловіче добрий!..</p>
	<p>Потім віл розповів чоловікові про свою розмову з конем, а потім з сльозами в очах став просити та благати:</p>
	<p>— Допоможи мені, чоловіче добрий, вибратися звідси. Якщо ні, то я тут загину.</p>
	<p>— Не бійся, я тобі поможу, — відповів лагідним тоном чоловік.</p>

	<figure class="illustration">
		<img class="illustration__image" loading="lazy" decoding="async" src="/-/i/Як віл бігав наввипередки з конем — 01.png" alt="ЯК ВІЛ БІГАВ НАВВИПЕРЕДКИ З КОНЕМ — Українська Народна Казка Про Тварин" title="ЯК ВІЛ БІГАВ НАВВИПЕРЕДКИ З КОНЕМ — Українська Народна Казка Про Тварин">
		<figcaption class="illustration__caption">ЯК ВІЛ БІГАВ НАВВИПЕРЕДКИ З КОНЕМ — Українська Народна Казка Про Тварин</figcaption>
	</figure>

	<p>Потім побіг скоренько додому, запряг свої два воли у віз і побіг до тої ями, де знаходився віл. Спустився бічним ходом на дно ями, прив’язав вола до воза і за кілька хвилин віл був уже на поверхні ями, на березі.</p>
	<p>— Ніколи більше не буду я швидко бігти. Нехай біжить кінь, якщо він такий хитрий і розумний, я буду йти помалу, — заявив сердито віл, прощаючись з чоловіком.</p>
	<p>І від того часу, та і по сьогоднішній день, воли ніколи швидко не бігають і не спішать...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як віл бігав наввипередки з конем. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Пойда в 1971 р. на Закарпатті. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 51-е. арк. 13—14.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
