<!--#include virtual="/-/inc/general__page_start.inc" -->
<title>Про дідову дочку й бабину дочку ☼ Українська народна казка ☼ Народна творчість</title>
<meta name="Description" content="Українська народна казка Буковини «Про дідову дочку й бабину дочку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дідову дочку й бабину дочку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дідову дочку й бабину дочку <br><span class="article__headerDescription">Українська народна казка Буковини</span></h1>
	<p>Зійшлися дід з бабою і звели докупи свої діти. Дід мав дівку й баба мала дівку. Бабина дочка до роботи лінива, а дідова — людяна. Пішли вони на годенки. Кілко вони там побули, кілко пряли, дідова дівка великий клубок напряла, а бабина раз намотала на веретено. Туди йшли обидві разом і додому йдуть обидві разом. Підходя до хати, а через пліт перелаз. Дідова дівка перша йшла через перелаз, і клубок випав їй з-під пахи на землю. А бабина дівка схопила клубок і не дає. Каже:</p>
	<p>— На тобі це веретено, що я пряла, а цей клубок буде мій.</p>
	<p>— Та чого ж так?</p>
	<p>— А так. Не дам тобі клубок.</p>
	<p>Приходя вони додому, дідова дівка плаче. А бабина тішиться.</p>
	<p>— Бачите, — каже, — я напряла, а вона ні, та ще й хоче відібрати в мене клубок. Я не дала їй, а вона ще й плаче.</p>
	<p>Баба й каже:</p>
	<p>— Дивися, діду, твоя дівка нічого не хоче робити та ще й на мою нападає.</p>
	<p>І б’є дідову дівку. А дід каже:</p>
	<p>— Не треба нападати.</p>
	<p>Та й нічого більше не сказав.</p>
	<p>Дідова дівка побачила, що біда, і вирішила йти в білий світ. Та й пішла. А бабина лишилася дома. В дорозі стрічається дідовій дочці керничка. Треба її почистити. Бере вона, та дівка дідова, прочищає керницю. Вичистила, вимила. А керничка каже:</p>
	<p>— Я тобі ще стану на поміч.</p>
	<p>Іде вона далі. Іде та йде. І находи хатинку маленьку. У тій хатинці бабка старенька, і в бабки пічка дуже курить. Та й каже бабка до тої дівчини:</p>
	<p>— Відки ти й куди йдеш?</p>
	<p>А вона бере й розказує тій бабці, що мачуха б’є, і того вона в білий світ пішла.</p>
	<p>— Як так, дочко, то почисть мені пічку. Я тобі заплатю.</p>
	<p>Вона закотила рукави, почистила ту пічку, вимастила як треба. І бабка дала їй скатерку-самобранку. Та й каже:</p>
	<p>— Простелиш цю скатерку і скажеш три рази: «Скатерко, простелись! Щоб наїдки й напитки були». І все тобі появиться. Коли наїсишся, скажеш три рази: «Закрийся, скатерко!» І скатерка закриється, і нічого на ній не буде. І будеш ти жити з нею все життя.</p>
	<p>А дідова дівка каже до тої бабки:</p>
	<p>— Я вертаюся додому. Не прийме мене батько, то я собі прожию, де схочу.</p>
	<p>Та й повернулася дідова дочка назад. І знов проходи попри керничку. А керничка знов засмічена. Вона її почистила, і керничка заговорила до неї:</p>
	<p>— Бери в мене води. Будеш капати цею водою в звичайну воду і вмиватися. І будеш молода все життя.</p>
	<p>Взяла вона ту воду і пішла.</p>
	<p>Приходи дівка додому. А дід думав, що вона пропала. Дідови жаль було, а баба думає: «Добре, що пропала». Як прийшла вона, дід зрадів, а баба засмутилася. Дід питає:</p>
	<p>— Де, дівко, ходила?</p>
	<p>— А де? Ходила на зарібки.</p>
	<p>— А що ж ти заробила? — дід каже</p>
	<p>— Я зараз вам покажу, що заробила.</p>
	<p>Воду не показує, а скатерку витягає з сумки і каже до трьох раз: «Скатерко, розстелись! Щоб були на тобі наїдки й напитки». І появилися на скатерці різні страви й напитки. Дівка скликала своїх сусід, і всі їли й пили і дівчину хвалили.</p>
	<p>А баба до свої дівки шепче:</p>
	<p>— Іди й ти та зароби таке.</p>
	<p>Бабина дочка погодилася і пішла. Пішла на ту дорогу, що дідова дівка йшла. Йшла вона, йшла і зайшла до тої кернички. А керничка заговорила до неї:</p>
	<p>— Почисть мене, дівчинко. Я й тобі поможу щось.</p>
	<p>— А, буду бруднити руки!</p>
	<p>Та й пішла. Попала до тої бабки, що дідова дочка була. А в тої бабки знов пічка курить. Питає бабка:</p>
	<p>— Куди ти йдеш?</p>
	<p>— Іду на зарібки.</p>
	<p>— То почисть мені цю пічку.</p>
	<p>— Нє, я такої тяжкої й брудної роботи робити не буду. І відказала роботу. А бабка каже:</p>
	<p>— То йди далі, там легшу роботу найдеш. Там є Баба Яга. Їй треба сторожа.</p>
	<p>Пішла вона. Попадає якраз до Баби Яги, а та питає:</p>
	<p>— Дівчино, що тобі треба?</p>
	<p>— Що? Сторожувати у вас буду.</p>
	<p>— Добре. Роздягайся, дівчино. Бери два відра і принеси води. Принесла вона два відра води. Поки принесла, баба вже розпалила в печі. І каже їй:</p>
	<p>— Наливай у горщик.</p>
	<p>Вона налляла в горщик, а в печі вже горить. Баба каже:</p>
	<p>— Клади до печі.</p>
	<p>Вона обернулася спиною до баби, а Баба Яга штовхнула її в піч. І дівка згоріла.</p>
	<p>Баба чекає дома дочку. Чекала, чекала і вмерла. Так і не побачила більше свої дочки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 11 серпня 1985 року Боднар Гаврило Тимофійович (1914 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Баба Яга.html">Баба Яга в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
