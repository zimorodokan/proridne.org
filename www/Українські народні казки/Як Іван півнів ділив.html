<!--#include virtual="/-/inc/general__page_start.inc" -->
<title>Як Іван півнів ділив ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як Іван півнів ділив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван півнів ділив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван півнів ділив <br><span class="article__headerDescription">Українська народна казка Полтавщини</span></h1>
	<p>Жив собі Іван. Нічого він у господарстві собі не мав, але розумний був і любив панів дурити. Знайшовся в Івана якось півень. Зварив його Іван і вирішив віднести до пана. Прийшов якраз на панську вечерю і каже:</p>
	<p>— Приніс я панові в подарунок вареного півня!</p>
	<p>Здивувався пан та схотів з Івана посміятися, дарма що подарунка одержав.</p>
	<p>— Нас тут шестеро, а півень один. Поділи його, щоб по справедливості!</p>
	<p>— Добре, — каже Іван, — поділю і себе не забуду! Пану дамо голову, бо пан і є голова. Пані — серце, бо пані — панове серце. Лапки — паничам, щоб, як півні, бігали. Крильця — панянкам, щоб як на крильцях літали. А тобі, Іванище, ціле тулубище.</p>
	<p>Сподобався панові і його родині Іванів розум. За те, що перехитрив пана, дав той йому коня і віз жита. Приїхав Іван панським конем додому і сусіду похвалився, де такого набрав. А сусід Іванів був дуже заздрісним, хоч і був багатим.</p>
	<p>Зварив той сусід аж п’ять півнів і поніс до пана. «Я за п’ять півнів візьму у пана цілий маєток!» — думає собі.</p>
	<p>Приходить він до пана на вечерю.</p>
	<p>— Оце, — каже, — паночку, — дарую вам п’ять півнів.</p>
	<p>— Добре, — каже пан, — нас із тобою тут семеро, а півнів п’ять, ану ж поділи!</p>
	<p>І так думав сусід, і так міркував, ніяк не виходить! Кличуть тоді до пана Івана. Прийшов Іван. Подивився та й каже:</p>
	<p>— Як уже у світі так заведено, не будемо від Трійці відступати! Отож, пан, пані та один півень — трійця! Панич, ще один панич та ще один півень — трійця. Панянка, ще одна панянка та один півень, то трійця. Іван, півень і ще один півень, теж трійця!</p>
	<p>Подивувався пан з родиною Івановому розуму і знов його наділив, а багатого сусіда Іванового прогнав, щоб не брався не за своє діло із заздрощів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>169 (7077). Як Іван півнів ділив. СУС 122А. Записала Бойко Тетяна 2009 року. Михайлюк Надія Павлівна. Полтавська область, Чорнухинський район, Білоусівки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
