<!--#include virtual="/-/inc/general__page_start.inc" -->
<title>Як циган поміг чоловікови вилікувати жінку ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган поміг чоловікови вилікувати жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган поміг чоловікови вилікувати жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган поміг чоловікови вилікувати жінку <br><span class="article__headerDescription">Українська народна казка Гуцульщини</span></h1>
	<p>Дюбився піп з чужою жінкою. А чоловік їм був на заваді, і хотіли вони його якось збутися. Хоч на деякий час Порадилися вони, і каже жінка чоловікови, що слаба. — Привези мені з моря піску, то я би подужала. Пустився чоловік у дорогу до моря та й стрітив цигана.</p>
	<p>— Куди йдеш, чоловіче?</p>
	<p>— Іду, — каже, — шукати ліків, бо слаба моя жінка. Каже циган:</p>
	<p>— Чоловіче, я тебе пораджу. Ти залізь у цей міх, що я тут маю. І будеш видіти всю правду про свою жінку.</p>
	<p>Заліз чоловік у міх, і поніс його циган до його хати. Та й поставив чоловіка з міхом під лаву. А той циган усе до тої хати ходив, щоби грати жінці й попови на скрипці, бо вони любили під ту музику гуляти. Чоловік під лавою в мішку, а жінка з попом гуляє в хаті. Гуляє та й співає:</p>
	<p>Мій чоловік Григорій</p>
	<p>Пішов піску до морей.</p>
	<p>Ой пішов, ой пішов,</p>
	<p>Та й коби він не прийшов. А циган грає їм на скрипці та й приспівує:</p>
	<p>Чоловіче Григорій,</p>
	<p>Маєш ніж при собі,</p>
	<p>Пори міх на собі</p>
	<p>Та вилазь із міха.</p>
	<p>Що ж то буде за втіха!</p>
	<p>Гопа-цупа, гопа-дра,</p>
	<p>Жінку — раз, попа — два. Розпоров чоловік міха, вискочив та як дав попови й жінці, то більше вони ніколи не збиралися докупи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 15 січня 1984 року Ґеник Василь Семенович (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
