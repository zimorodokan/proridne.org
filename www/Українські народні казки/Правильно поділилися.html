<!--#include virtual="/-/inc/general__page_start.inc" -->
<title>Правильно поділилися ☼ Українська народна казка ☼ Народна творчість</title>
<meta name="Description" content="Українська народна казка Буковини «Правильно поділилися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Правильно поділилися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Правильно поділилися <br><span class="article__headerDescription">Українська народна казка Буковини</span></h1>
	<p>Їден чоловік ішов дорогою на базар і догнав чужу жінку. Йдуть вони собі далі та й розговорилися. Дивляться, на дорозі лежить валізка. Подивилися до тої валізки, а вона повна золота. А то пошта загубила. Каже чоловік до тої чужої жінки:</p>
	<p>— Тікаймо кукурудзами.</p>
	<p>Утекли вони, сіли в кукурудзах і почали ділитися. Він почав міряти шапкою: дві шапки грошей жінці, а шапку собі, дві шапки жінці, а шапку собі. Жінка й каже:</p>
	<p>— Нащо ви так робите? Я думала, що ви собі будете брати по дві шапки, а мені по їдній. Ви ж чоловік, ви могли й нічого мені не дати.</p>
	<p>А він їй:</p>
	<p>— Я даю вам по дві шапки, бо вас — двоє. Бачу, що ви будете мати дитину. Може, це не наше щастя, а того, що ще не народився.</p>
	<p>І далі міряє їй по дві шапки, а собі — по їдній. Поділилися вони і вернулися додому — він до себе, а вона до себе. І не знали вони, хто з них відки.</p>
	<p>А на пошті кинулися, що загубилася в дорозі валізка з грішми. Прийшли люди з пошти на базар, зробили високу трибуну. Їден виліз на трибуну і кричить:</p>
	<p>— Пошта загубила валізу з грішми. Хто найшов — нехай віддасть і дістане частину тих грошей!</p>
	<p>А з-поміж людей хтось каже:</p>
	<p>— Як хто найшов і правильно поділився, то вже не найдете. Другий раз кричить чоловік з пошти:</p>
	<p>— Хто найшов гроші і признається, то ми частину йому вділим. А збоку знов хтось каже:</p>
	<p>— Найшли і правильно поділилися — пропало. Вони й третій раз крикнули:</p>
	<p>— Хто найшов...</p>
	<p>А збоку третій раз сказав хтось:</p>
	<p>— Найшов, правильно поділився — пропало.</p>
	<p>Так і не найшла пошта своїх грошей, бо правильно поділилися. Може, це й справді було щастя того, що його ще на світі нема.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 1 червня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
