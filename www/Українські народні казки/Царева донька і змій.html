<!--#include virtual="/-/inc/general__page_start.inc" -->
<title>Царева донька і змій ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Царева донька і змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царева донька і змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царева донька і змій <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одного царя й цариці була дуже красива дочка. Батько її нікуди не пускав. Одного разу, коли не було нікого вдома, ця дівчина вийшла в сад погуляти. А люди говорили, що літає змій і краде дівчат у своє царство. І от, коли ця дівчина гуляла по саду, змій перетворився на дуже славного хлопця й прийшов до неї.</p>
	<p>Дівчина здивувалася: де міг взятися дуже гарний парубок? Коли ж він підійшов до неї, то перетворився в змія, вхопив дівчину і поніс до себе в царство.</p>
	<p>Коли батьки приїхали додому, то царівни не застали. Вони зрозуміли, що її вкрав змій. Тоді батько послав послів по світу і сказав, що віддасть свою дочку за того, хто знайде її. І передасть йому все своє багатство.</p>
	<p>Змій той жив на безлюдному острові. Туди не доходили ніякі кораблі, навіть пташки там не літали. Багато согласились допомогти, але ніхто не міг спасти дівчину.</p>
	<p>Одного разу до царя прийшов хлопець і сказав:</p>
	<p>— Я вашу дочку дістану, тільки дайте мені гарну карету і найкращу трійку коней.</p>
	<p>Цар не повірив, але дав те, що той запросив. У хлопця був чарівний перстень. От приїхав він до моря і з допомогою того персня збудував чудового моста на острів, щоб спасти дочку царя.</p>
	<p>Приїхав на острів, хлопець побачив, що змія вдома немає. Він був на охоті. Дівчина ходила по саду. Тоді хлопець підійшов до дівчини і сказав, хай та швидше сідає з ним у карету та їде до батьків.</p>
	<p>Не доїхавши до середини мосту, вони побачили, що за ними женеться змій. Тоді хлопець вийняв золотого перстня і зруйнував ту частину мосту, яку вони проїхали. Змій упав у море, де його завалило мостом.</p>
	<p>А хлопець із тією дівчиною приїхали додому. І було гучне весілля. Я там була, мед-вино пила, по бороді текло, а в рот не попало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>215 (7462а). Царева донька і змій. СУС —, новотвір. Записала Шинкарьова Аліна 2009 року. Нортенко Ольга Василівна (1951). Дніпропетровська область, Покровський район, Шахтарське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
