<!--#include virtual="/-/inc/general__page_start.inc" -->
<title>Що значить біда ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Що значить біда» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що значить біда.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що значить біда <br><span class="article__headerDescription">Українська народна казка Гуцульщини</span></h1>
	<p>Одна жінка била під хатою свого чоловіка. А другий чоловік їхав з поля т’хаті та й каже: — Коби ти моя, ти би мене не била. А вона кинула свого чоловіка, сіла з ним на фіру та й їде. Приїхали, вона зайшла до хати, розіткала піч, наклала ватру, набрала ріпи, намила, поставила в піч. А хазяйка заходить та й каже:</p>
	<p>— Ти що, чоловіче, служницю наймив? Та нам служниці не треба.</p>
	<p>— Та де? — каже. — Ця біда била свого чоловіка. А я сказав: «Коби ти моя, ти би мене не била». То вона скочила на віз, приїхала сюди і тепер не хоче йти т’хаті.</p>
	<p>Лягають вони спати. Чоловік ліг зі своєю жінкою, а вона жінку за ноги стягнула з лужка та й сама лягла коло чоловіка. Рано каже жінка чоловікови:</p>
	<p>— Чоловіче, дотепер ми жили добре, а тепер ся розходимо. Або відправляй її, або розходимося.</p>
	<p>Чоловік питає ту чужу жінку:</p>
	<p>— Що ти хоч’, аби ти пішла від мене? Я тобі заплачу за цілий рік. А вна каже:</p>
	<p>— Ні, все майно розділим по половині. Тоді піду.</p>
	<p>— Най буде.</p>
	<p>Поділилися вони всім. Лишилося не поділених три корові. Як їх ділити? Каже він:</p>
	<p>— Ти знаєш що? Я продам одну корову та поділимося грішми. І озмемо по корові.</p>
	<p>А вна каже:</p>
	<p>— Не хочу. Рубай корову наполовину.</p>
	<p>Чоловік вигострив сокиру та й іде до стайні рубати корову. Та й вона йде за ним. І каже:</p>
	<p>— Ставай ззаду і рубай по хребту, аби-с точно по половині втяв. Бо скоро буде одна половина більша, а друга менша, та я, — каже, — не уступаюся.</p>
	<p>Він підоймив сокиру, щоб рубати, а вона хап за сокиру та по лицю його! Та й каже:</p>
	<p>— Аби-с знав, що біда значить! Та й пішла геть. І нічого не брала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 24 квітня 1983 року Грицюк Никола Васильович (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
