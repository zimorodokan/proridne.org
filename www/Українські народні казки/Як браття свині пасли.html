<!--#include virtual="/-/inc/general__page_start.inc" -->
<title>Як браття свині пасли ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як браття свині пасли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як браття свині пасли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як браття свині пасли <br><span class="article__headerDescription">Українська народна казка Бойківщини</span></h1>
	<p>Були три браття — два мудрих, а третій, наймолодший, дурний. Ті два розумних щось роблять, а той дурний нічого не хоче робити, тілько попоїсть і на печи сидить. Кажуть тоти два браття мудрих: — Ходім наймемося до пана свині пасти.</p>
	<p>Пішли вони до пана й наймилися. Та дурний не лишається. Погодилися з паном, але пан каже:</p>
	<p>— Ви маєте свою їду їсти.</p>
	<p>Погнали свині на пасовище. То є п’ятдесят штук свиней. Пасуть вони тоти свині, приходить полуднє, поголодніли. А дурний сів собі на неньок та й сидить. Тоти так бігають за свиньми, що дух виходить з них. Та й кажуть два браття дурному:</p>
	<p>— Дурний, іди домів. Звариш галушок і принесеш нам.</p>
	<p>Дурний полетів, зварив галушок та й несе. Сонце так гріє. Дурний подивився назад себе, а то його тінь ззаду него йде. Він іде, й тінь іде за ним. Він стане, і тінь стане. Він іде, і тінь іде. Зачав метати він їй по одній галушці. Думав, що тінь буде їсти. Виметав усі галушки. Підходить г’браттям. Браття питаються:</p>
	<p>— Що-с нам приніс?</p>
	<p>— Нічо’-м вам, — каже, — не приніс, бо якась біда за мною йшла. Я іду, і біда за мною іде.</p>
	<p>Браття кажуть:</p>
	<p>— Дурний ти, та то тінь. Ти будь зі свиньми, а ми побіжимо додому — щось попоїмо. І зараз підійдемо. Але дивися, аби всі свині були тут. Бо як не буде свиней, то пан нас уб’є.</p>
	<p>Дурний каже:</p>
	<p>— Будуть всі свині.</p>
	<p>Тоти полетіли додому. А дурний врубав собі колик, і як де свиня іде, він тим коликом раз її вдарить. Поки тоти вернулися, він усі свині вибив. Браття ідуть та й дивляться — всі свині лежать. А тоти два кажуть:</p>
	<p>— Ми кажемо, що він дурний, а в него, видиш, всі свині лежать. Перед вечором треба гнати свині додому. Вони до свиней — свині не рушаються. Питають дурного:</p>
	<p>— Що ти зробив?</p>
	<p>— Що зробив? Казали-сте, би всі свині були тут, так всі суть. Вечір зібралися вони і тікають геть, бо як пан буде знати, так їх поубиває. Втікають вони вночі попри церкву. Дурний іде до церкви, здоймає двері, тоти, що ксьондз відтворяє, коли хрестить. І тікає він з тими дверима, дурний. Зайшли в ліс. А в лісі бояться на земли ночувати, бо в тім лісі ходять опришки. Лізуть вони на сосну, і дурний з дверми лізе. А якраз підходять під ту сосну дванадцять опришків.</p>
	<p>Наклали собі огонь і сидять округ, діляться грішми, золотом. Дурний на сосні тихо каже:</p>
	<p>— Йой, як мене рука болить, не можу двері держати. Тоти два браття кажуть:</p>
	<p>— Держи. Ми тобі допоможемо держати.</p>
	<p>А той дурний двері пустив, і вони впали просто на огонь. Тоти опришки кажуть:</p>
	<p>— Браття, втікаймо, бо на нас небесні двері падуть. Посхоплювалися опришки і зачали втікати. А їден опришок був гнилий, ніколи не спішився. Той дурний зліз з сосни та й питається опришок:</p>
	<p>— Що ти за їден? Дурний каже:</p>
	<p>— Я такий механік, що язики підголюю. Опришок:</p>
	<p>— Підголи й мені.</p>
	<p>Опришок виставив язик, а той йому язик і відрізав. Опришок доганяє своїх товаришів та й кричить на них:</p>
	<p>— Чекай, чекай!</p>
	<p>Він не міг сказати «чекай», бо язик короткий. Та й чують вони, що він кричить: «Тікай! Тікай!» Опришки ще дужче тікають. А дурний каже браттям:</p>
	<p>— Злазьте з сосни.</p>
	<p>Браття злізли з сосни, а він узяв палицю і набив їх.</p>
	<p>— Вам, — каже, — треба панські свині пасти?! А тоді каже:</p>
	<p>— ...Беріть ці гроші й золото.</p>
	<p>Взяли вони тоти гроші, пішли до пана, заплатили за свині. А пів мішка грошей лишилося їм. Прийшли вони додому й поженилися. І я був на весіллю, пив, гуляв. В роті було сухо, а в животі як би віником замів. І байці конець, розбився горнець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 26 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
