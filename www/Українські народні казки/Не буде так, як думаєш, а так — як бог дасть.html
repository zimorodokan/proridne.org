<!--#include virtual="/-/inc/general__page_start.inc" -->
<title>Не буде так, як думаєш, а так — як бог дасть ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Не буде так, як думаєш, а так — як бог дасть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не буде так, як думаєш, а так — як бог дасть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не буде так, як думаєш, а так — як бог дасть <br><span class="article__headerDescription">Українська народна казка Чернігівщини</span></h1>
	<p>Поїхали дід з бабою на базар. Дід воли продав, бабі під зад гроші у вузлику підсунув і пішов дивитися на коні. А цигани як почали перед бабою круть-верть, один спереду, а другий ззаду. Баба до переднього нагнулася, а той що ззаду за гроші і тікати. Дід прийшов, ходить, кругом воза і каже:</p>
	<p>— Ой, не так буде, як думаєш, а так буде, як Бог дасть.</p>
	<p>А пан проходив, почув і питає:</p>
	<p>— Що, ви, діду, це кажете?</p>
	<p>А дід і розказав йому.</p>
	<p>— Купуйте коні та їдьте додому. А як заробите, тоді й оддасте.</p>
	<p>Прийшов пан додому і пішов до цирульника голитися. А цирульник все точить і точить бритву. Пан сидить перед дзеркалом і згадав дідові слова: «Не так буде, як думаєш, а так буде, як Бог дасть». От він уже й голитися не хоче. А цирульник усе точить бритву та й думає, чи не здогадався часом пан, що йому пані заплатила, аби його вбив. А пан питає:</p>
	<p>— Чого ти мене не голиш?</p>
	<p>От цирульник і розповів усю правду.</p>
	<p>Пан пішов додому, вигнав жінку, а тоді до діда з бабою. Вони як побачили пана на порозі, то подумали що він за грошима прийшов. Поперелякувалися да давай проситься, бо ще в них грошей не було. А пан їм і каже:</p>
	<p>— Не треба мені оддавати гроші, я вам ще приніс, бо ви мене врятували.</p>
	<p>І розказав їм про жінку і про цирульника.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>210 (4392). Не так буде, як думаєш, а так, як Бог дасть. СУС —. Записала Андрусенко Тетяна 15 січня 2008 року. Володькіна Пелагея Трохимівна (1926). Чернігівська область, Ніжинський район, Безуглівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
