<!--#include virtual="/-/inc/general__page_start.inc" -->
<title>Неслухняна Мар’яна ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Неслухняна Мар’яна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Неслухняна Мар’яна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Неслухняна Мар’яна <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись, давно-давно жила собі сім’я і була у них донька Мар’яна. У дівчинка було все: і іграшки, і вбрання, які вона тільки бажала. Усе б було гарно, якби дівчина не була неввічлива і неслухняна.</p>
	<p>Якось вона зібралась у ліс по гриби. Коли дівчинка виходила, то мати їй сказала, щоб вона з усіма віталася і не ходила за чарівний струмочок у лісі. Мар’яна грубо відповіла, що вже не раз це чула, що вона вже доросла і все сама знає.</p>
	<p>Зайшовши до лісу, дівчина хутко почала збирати гриби. Коли вона дійшла до струмка, згадала, що їй наказувала мати, посміхнулася і перестрибнула через струмок.</p>
	<p>Перестрибнувши, вона побачила великий, білий гриб. Тільки дівчина хотіла його зірвати, аж гриб забурмотів:</p>
	<p>— Бачиш, яка погана дівчинка, матері не слухається, з людьми не вітається.</p>
	<p>Мар’яна злякалася, хотіла перестрибнути назад через струмок, та не побачила його.</p>
	<p>Тоді вона підійшла до великого гриба та грубо у нього спитала:</p>
	<p>— Кажи, де цей дурний струмок, куди він подівся?</p>
	<p>А гриб не відповів. Тоді дівчині стало зовсім нелегко і вона ласкаво зі сльозами спитала:</p>
	<p>— Грибочку, скажи, будь ласка, куди мені йти, щоб потрапити додому?</p>
	<p>Тоді гриб підняв голову, подивився на дівчинку і спитав:</p>
	<p>— А ти більше не будеш неввічливою і неслухняною?</p>
	<p>— Ні, грибочку, не буду, я тепер буду найслухнянішою і ввічливою, — відповіла Мар’янка.</p>
	<p>— Тоді добре, іди до того дуба, привітайся з ним з ним і з’явиться твій струмок. Тільки нікому ніколи не розповідай, що була тут, — сказав гриб.</p>
	<p>— Добре, до побачення, — сказала дівчина і зробила так, як їй сказав гриб. Після того, як вона привіталась з дубом, дійсно, з’явився струмок, через який дівчинка перестрибнула назад.</p>
	<p>З того дня ніхто не чув від Мар’янки поганого слова, казали, що дівчинку підмінили. Але за струмок і по цей день ніхто не ходить, бо всі знають, що чарівний. А хто ходив, той і зараз мовчить, бо пообіцяв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (7213). Неслухняна Мар’яна. СУС —. Записала Пастушенко Катерина 2009 року. Сімаченко Олександр Кузьмич (1945). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
