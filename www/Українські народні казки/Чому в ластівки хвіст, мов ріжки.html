<!--#include virtual="/-/inc/general__page_start.inc" -->
<title>Чому в ластівки хвіст, мов ріжки ☼ Українська народна казка ☼ Народна творчість</title>
<meta name="Description" content="Українська народна казка Поділля «Чому в ластівки хвіст, мов ріжки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому в ластівки хвіст, мов ріжки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому в ластівки хвіст, мов ріжки <br><span class="article__headerDescription">Українська народна казка Поділля</span></h1>
	<p>Багато-багато років тому правив світом страшний змій Жерикров. Харчувався він лише самою кров’ю. Нікого не жалів. А підлий комар був у нього на побігеньках. Гукнув одного разу змій комара і наказує йому:</p>
	<p>— Облети усю землю й покуштуй кров усіх живих істот. А коли повернешся, розкажеш мені, в кого найсолодша кров. Тих я зводитиму з світу.</p>
	<p>Полетів комар. Виконав наказ і повертається назад. Дорогою зустрів ластівку.</p>
	<p>— Куди літав? — питає та.</p>
	<p>— За наказом повелителя мого облетів усю землю, щоб дізнатися, в кого найсолодша кров.</p>
	<p>— Ну і в кого ж?</p>
	<p>— Найсолодша кров у людини, — пропищав комар.</p>
	<p>Ластівка занепокоїлась.</p>
	<p>— Не кажи, комаре, змієві правди. Людина добра, не губи її.</p>
	<p>— Ні, скажу!</p>
	<p>Ластівка знову:</p>
	<p>— Благаю тебе, не роби людині зла, вона мій друг і захисник.</p>
	<p>А комар:</p>
	<p>— Ні, скажу!</p>
	<p>Прилетів комар до Жерикрова, а ластівка вже кружляє.</p>
	<p>— Ну, — засичав змій, — розповідай про все, що розвідав. Не дай Боже, скажеш неправду...</p>
	<p>— Володарю мій і повелителю, — почав комар, — скажу тобі щиру правду, нічого не приховаю. Найсмачніша, найсолодша кров у...</p>
	<p>Хотів він сказати «у людини», та не встиг. Ластівка стрімголов кинулась на комара і відщипнула йому гострим дзьобом кінчик язика. Заметався комар над змієм, але нічого не може вимовити.</p>
	<p>А ластівка весело джеркоче:</p>
	<p>— Я знаю, Жерикров, що хотів сказати твій прислужник: найсолодша кров у змія.</p>
	<p>Розлютився змій, скрутився в клубок, стрибнув у небо, роззявивши пащу. Але ж нема пташки, проворнішої за ластівку. Метнулася вона вбік і Жерикров тільки її за хвостик схопив. Та рвонулася ластівка і втекла від лютої смерті.</p>
	<p>А страшний змій з трьома пір’їнками в зубах упав з висоти на землю вдарився об камінь та й навіки затих.</p>
	<p>Ось чому в ластівки хвостик, мов ріжки, і ось чому люди так люблять цю пташку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>229 (6543). Чому в ластівки хвіст, мов ріжки. СУС —. Записано 2009 року. Слободянюк Борис Федорович (1920). Вінницька область, Козятинський район, Пиковець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
