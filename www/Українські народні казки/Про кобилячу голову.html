<!--#include virtual="/-/inc/general__page_start.inc" -->
<title>Про кобилячу голову ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про кобилячу голову» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про кобилячу голову.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про кобилячу голову <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили дід та баба, і була в них онучка Оленка. Проситься якось Оленка в бабусі та дідуся в ліс з подружками за грибами та ягодами. Погодилась через якийсь час бабуся, але наказує їй:</p>
	<p>— Дивись, онучко, від подружок не відставай, бо легко в лісі заблукати, а там звірі страшні, до людей люті.</p>
	<p>— Добре, добре, усе зрозуміла, — відповіла Оленка.</p>
	<p>Довго ходили вони лісом, збирали гриби та ягоди. Та так сталося, що загубилася Оленка. Зайшла дуже далеко, не помітила, що вже ніч настала. Сіла вона та й заплакала. Та робити нічого, пішла дівчина лісом шукати дорогу додому та набрела на хатинку у лісі. Зайшла Оленка туди, огляділась, нікого не було видно. Побачила дівчинка, що пусто у будинку і лягла спочити, бо поночі вже було.</p>
	<p>Аж раптом чує Оленка, гуркотить, аж земля двигтить, Кобиляча голова летить. Зайшла господарка в хату, бачить, що хтось є, та питає:</p>
	<p>— Хто ти, звідки, що тут робиш, чому без дозволу заходиш?</p>
	<p>— Я в лісі заблукала. Відвези мене до бабусі й дідуся, я за ними дуже сумую, а вони, мабуть, плачуть за мною, — відповідає їй дівчинка.</p>
	<p>— Та ні, — говорить Кобиляча голова, — спочатку маєш ти мені наварити, напекти, прибрати, надбати, а потім я тебе відвезу додому, якщо добре усе зробиш.</p>
	<p>— Добре, — погодилась Оленка.</p>
	<p>Наступного дня, поки не було Кобилячої голови, Оленка наварила, напекла і прибрала, і надбала. Прилетіла Кобиляча голова додому, побачила, що дівчина усе гарно зробила, та й каже їй:</p>
	<p>— За те, що ти усе зробила, як я просила, віддячу тобі. Ти залізь до мене в одне вухо, набери там усякого добра, вилізь у друге.</p>
	<p>Так дівчинка і зробила, залізла в одне вухо, набрала і золота, і срібла, і дарунків дорогих, що не бачила таких ніколи, і вилізла в друге вухо.</p>
	<p>Відвезла Кобиляча голова Оленку додому до бабусі і дідуся. І зажили вони щасливо і багато.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>53 (7204). Про Кобилячу голову. СУС (480). Записала Безверха Інна 2009 року. Соколова Ольга Опанасівна (1956). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
