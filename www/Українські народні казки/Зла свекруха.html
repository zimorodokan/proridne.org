<!--#include virtual="/-/inc/general__page_start.inc" -->
<title>Зла свекруха ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Зла свекруха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зла свекруха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зла свекруха <br><span class="article__headerDescription">Українська народна казка Чернігівщини</span></h1>
	<p>Жила-була стара вдова. Були в неї три одружені сини. Та свекруха не дуже любила невісток, була груба з ними. Сини кожен день на панщину їздили, а невістки дітей доглядали. Як тільки вони залишалися з свекрухою, в хаті починалися сварки. І так кожен день. Терпіли невістки, терпіли і вирішили провчити свекруху.</p>
	<p>Як тільки чоловіки поїхали на панщину, схопили невістки свекруху, витягли з рота язик та так обкололи, що він в рот не поміщався. То вона нічого й не могла їм казати.</p>
	<p>Та мати завжди зустрічала на околиці після роботи своїх синів. А того дня їдуть сини, а мами нема. Вони в хату, а мати лежить в чистій полотняній сорочці, і ні слова їм не каже. Вони до матері і давай питати:</p>
	<p>— Мамо, а що сталося, що ви не вийшли нас зустрічати?</p>
	<p>А вона ні слова не каже, бо язик опух і в роті не поміщається. Помогли сини матері піднятися, а вона то на одну невістку покаже і на стіну тикне, то на другу і в груди тикне. Сини довго думали і ніяк не могли розгадати, що мати хоче сказати.</p>
	<p>А та невістка, яка заварила всю цю кашу, сказала, що вона знає, що хоче сказати свекруха. А сама дивиться в очі іншим жінкам, щоб ті її не видали.</p>
	<p>— Ми з тобою, чоловіче, — каже вона, — будемо жити в цій хаті, а середня невістка з чоловіком — в другій. А наймолодшій — в найновішій. Так мати хоче нам сказати.</p>
	<p>Отак відомстили невістки злій свекрусі. Вона скоро померла, а вони жили-поживали і горя не знали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>94 (4542). Зла свекруха. СУС —, варіант 289. Записала Ісаченко К. С. 2008 року. Шик Наталя Федорівна (1929). Чернігівська область, Новгород-Сіверський район, Ларинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
