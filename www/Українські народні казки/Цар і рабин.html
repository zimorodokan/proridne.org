<!--#include virtual="/-/inc/general__page_start.inc" -->
<title>Цар і рабин ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Цар і рабин» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар і рабин.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар і рабин <br><span class="article__headerDescription">Українська народна казка Закарпаття</span></h1>
	<p>Цар і жид ходили в єдну школу. Вийшов цар з школи й став правити державою. А жид був рабином. Перейшло много років, і цар написав рабину, хотів знати, як його цімбора жиє. І написав цар: «Я прийде до свого цімбори подивитися, як він жиє.» Взяв цар два солдати та приїхав. А в рабина була така стара хижа, же дощ крізь ню падав. Цурава була хижа. А мав другу кімнату, і в тій кімнаті були книги.</p>
	<p>Прийшов цар, а рабин молиться.</p>
	<p>— Він з небесним царем говорить, не з земним, — сказав цар і чекав під дверми, поки рабин одмолиться.</p>
	<p>Як ся одмолив, пустив його рабин до хижі. І повідав цар жидови:</p>
	<p>— Я хочу побачити, як ти жиєш.</p>
	<p>— Я жию, — каже, — бідно. З того жию, що книги читаю, та ми за то платять по дві коруни на день.</p>
	<p>Говорить жид царьови:</p>
	<p>— Я хочу тобі указати, що твоя жона ділає. І приніс він дзеркало, і положив на стіл.</p>
	<p>— Побачиш, царю, в дзеркало свою жінку.</p>
	<p>Цар подивився в дзеркало, а його жінка з міністром на постелі спить. Рабин питається:</p>
	<p>— Хочеш його вбити? Я тобі дам свій карабін. Держи до дзеркала, в саму середину, і твоя куля вб’є міністра у твоїй державі.</p>
	<p>І цар стрілив, і дзеркало сказилося.</p>
	<p>Жид дав царьови друге дзеркало. Зась положив на стіл:</p>
	<p>— Будеш дивитися, де твоя жінка діє мертвого міністра.</p>
	<p>Цар дивиться в дзеркало й бачить, що жінка ділає. А вона взяла покровець і міністра закрутила. І віднесла в пивницю. І там його положила в гордов. Гордов закрила. А там було ще триста гордовів з вином. І написала на гордові: «Кошарне вино». А кошарне — то було царське вино, його ніхто не мав права пити, лем цар і міністри.</p>
	<p>Приїхав цар дому. А перед від’їздом сказав йому жид, його цімбора:</p>
	<p>— Я прийду до тебе в два або три тижні в гості. Приїхав жид і каже:</p>
	<p>— Но, царю, ходіме. Я би хотів твого вина кошарного випити. Цар запрошує:</p>
	<p>— Ходи до пивниці, в мене є вино.</p>
	<p>Цар повів жида до пивниці, триста гордовів обійшли — для жида не було кошарного вина. Прийшли до триста першого гордова, а там написано: «Кошарне вино». Жид радить так:</p>
	<p>— Царю, ту є кошарне вино. Заклич цигана, дай му золота та бери на бричку царицю.</p>
	<p>Розденчили гордов, а там міністер.</p>
	<p>— От твоє кошарне вино.</p>
	<p>Забрали той гордов на бричку. І циган взяв царицю і завіз її ід’морю. [...] І прив’язав до гордова камінь і верг у море. І до цариці прив’язав камінь і верг у море.</p>
	<p>Приїхав циган дому:</p>
	<p>— Царю, я кончив діло. Заплатіть мені.</p>
	<p>І цар заплатив циганови. А жид говорить царьови:</p>
	<p>— Возьми за жону ту служницю, що жидам служить у божници. І він послухав жида і взяв тоту дівку. І взяв цар жида за міністра.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Полянська Гута, Перечинського району, Закарпатської області 31 березня 1991 року Штулер Михайло Йосипович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
