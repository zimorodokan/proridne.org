<!--#include virtual="/-/inc/general__page_start.inc" -->
<title>Не впусти рака з рота ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів), Полтавщини «Не впусти рака з рота» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не впусти рака з рота.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не впусти рака з рота <br><span class="article__headerDescription">Українська народна казка про тварин</span></h1>
	<p>Летіла ворона понад морем, дивиться — лізе рак. Вона хап його та й понесла через лиман у ліс, щоб, сівши де-небудь на гіллі, гарненько поснідати. Бачить рак, що приходиться пропасти, та й каже вороні:</p>
	<p>— Ей, вороно, вороно, знав я твого батька і твою матір: славні люди були!</p>
	<p>— Угу! — каже ворона, не роззявляючи рота.</p>
	<p>— І братів, і сестер твоїх знав, — каже рак, — що за добрі люди були!</p>
	<p>— Угу! — гугнить ворона, а рака кріпенько держить.</p>
	<p>— Та вже хоч вони і гарні люди, — каже рак, — а тобі не рівня. Мені здається, що й на світі нема розумнішої над тебе!</p>
	<p>— Еге! — крикнула ворона на весь рот і впустила рака в море.</p>
	<p>От тим-то, як кого одурять хвалою або улесливою річчю, то люди й кажуть:</p>
	<p>— Упустив рака з рота.</p>
	<p>А як кого остерігають, то кажуть:</p>
	<p>— Гляди, не впусти рака з рота.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Не впусти рака з рота. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 242/І. Час і місце запису не зазначені. Українські народні казки, вибрані для дітей. Упорядкував Б. Грінченко, К., 1907., стор. 81—82. Паралелі: Молода Україна. Часопис для дітей старшого й меншого віку. К., 1908—1914., 1909, № 9, стор. 25—26; Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 90, 481; Афанасьєв, стор. 104; Указатель сюжетов. [Составил В. Я. Пропп]. — Народные русские сказки А. Н. Афанасьева. В трех томах, т. 3, М., 1958., стор. 463; Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 183; Казкі пра жывёл і чарадзейныя казкі. Складальнік К. П. Кабашнікаў, Мінск, 1971., стор. 221—222. Сюжет даної байки відомий ще з давньоіндійського збірника повчальних байок «Панчатантра».</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Не впусти рака з рота <br><span class="article__headerDescription">Українська народна казка Полтавщини</span></h1>
	<p>Летіла ворона понад річкою, дивиться, лізе рак. Вона хап його і несе до високої сосни, щоб сівши на гілля, гарненько поснідати. Бачить бідолаха рак, що справи його кепські, та й каже вороні:</p>
	<p>— Ей, вороно, вороно, знав я твого батька і матір, хороші були люди.</p>
	<p>— Угу, — каже ворона, а рота не розкриває.</p>
	<p>— І братів, і сестер твоїх знав, — каже рак — прекрасні люди!</p>
	<p>— Угу, — каже ворона, а рака не відпускає.</p>
	<p>— Та хоч і хороші вони були люди, а ти все ж таки і за розумом, і за красою перша.</p>
	<p>— Таки твоя правда, — не втрималась ворона та й випустила рака з рота.</p>
	<p>Тому як кого одурять улесливою річчю, люди кажуть: «Упустив рака з рота».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (4991). Не впусти рака з рота. СУС 227*. Записала Петреченко Наталія 2008 року. Ступа Микола Тимофійович (1937). Полтавська область, Козельщинський район, Василівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
