<!--#include virtual="/-/inc/general__page_start.inc" -->
<title>Гроші ☼ Українська народна казка ☼ Народна творчість</title>
<meta name="Description" content="Українська народна казка Буковини, Полтавщини «Гроші» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гроші.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гроші <br><span class="article__headerDescription">Українська народна казка Буковини</span></h1>
	<p>Їден чабан пас вівці і найшов торбу грошей. Сів і б’є по тій торбі кирлигом. А тут їде з кучером пан та й питає:</p>
	<p>— Що це ти робиш?</p>
	<p>— Найшов гроші та б’ю.</p>
	<p>— Нащо ж ти їх, дурню, б’єш?</p>
	<p>— Бо це смерть.</p>
	<p>А пан каже:</p>
	<p>— Дурень ти.</p>
	<p>Взяв гроші на візок і поїхав. І думає пан: «Як би кучера вбити, щоб не ділитися грішми?» А кучер думає: «Як би пана вбити?» Кожен хоче собі всі гроші забрати.</p>
	<p>Пан дає кучерови гроші і каже:</p>
	<p>— Йди купи дві фляшки рому. Вип’ємо. Я почекаю тебе тут. Той пішов, купив дві фляшки рому і в їдну напустив труїни, щоби пан випив і вмер. А пан приготував рушницю і думає: «Як буде вертатися, застрілю його — і всі гроші мої». Кучер іде з ромом, а пан «бах!» і вбив його. Взяв фляшки з ромом, сів на візок та й каже до вбитого кучера:</p>
	<p>— Ну, дай Боже здоровля, дурню!</p>
	<p>Перехилив їдну фляшку, випив трохи, перевернувся і вмер.</p>
	<p>Жене чабан додому вівці, дивиться: стоять запряжені коні, на візку мертвий пан, а недалеко від візка лежить убитий кучер. Скинув чабан з візка пана, сів і поїхав. І всі гроші зосталися йому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 27 грудня 1979 року Харабара Іван Григорович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Гроші <br><span class="article__headerDescription">Українська народна казка Полтавщини</span></h1>
	<p>В одному селі жив мудрий чоловік, і було у нього три сини. Найстарший, Максим, до всякого діла беручкий.</p>
	<p>Він з любов’ю ходив за худобою, випасав у горах овець, а вночі гнав коней у степ. Шанував його батько за працьовитість і лагідну вдачу. Коли прийшов час синові одружуватися, дав йому доброго коня, дійну корову і кілька овець.</p>
	<p>— Хазяйнуй тепер сам, вдатний, — мовив старий.</p>
	<p>Другого сина звали Петро. Коли господар роздавав людям ремесла, то середньому синові подарував плуга. З того часу він вправно орав землю, зрошував її потом, а весною вчасно засівав зерном, щоб воно проростало дружними сходами, а восени своєчасно збирав гарний урожай. І хліба в сім’ї було завжди вдосталь. Побачив батько, що душа Петрова лежить до землі, вирішив йому віддати частину свого поля.</p>
	<p>— Нехай тобі земля допоможе стати справжнім господарем, — мовив старий.</p>
	<p>Найменшим був Іван. Ще з дитинства з ним усі панькалися, йому все дозволяли, і виріс він ледачий, не хотілося йому нічого робити, лежить у холодочку та й байдики б’є. Скільки батько йому не говорив, як надоумлював, нічого не допомогло. Інші працюють, а Іванові хоч би що. А до грошей був дуже ласий. Вирішив батько віддати його в науку. Може, хоч там розуму набереться. Та нічого з того не вийшло. Ледащо воно скрізь ледащо. Довелося забрати назад додому.</p>
	<p>Ідуть мовчки: батько попереду, а син ззаду плентається, ледве ноги пересуває. Чималу відстань треба подолати, щоб добратися до своєї домівки. Аж дивиться Іван, на дорозі розлилася чимала калюжа, а в ній гроші лежать. Ледве видно. Давай він гребти руками, вихльопувати пригорщами воду, ставати на коліна, оббігати з різних боків, поки якось дістав гроші. Добряче довелося попотіти. Оббрьоханий, замучений іде далі. На узбіччі стоїть копичка сіна, а біля неї кілька монет валяється.</p>
	<p>— Може, й тут є гроші, — подумав.</p>
	<p>Перевернув сіно, перебрав про пучечку, довгенько трудився, а того, що шукав, не знайшов. Не поталанило на цей раз. Думає: «Нічого все одно не робитиму, а грошей назбираю».</p>
	<p>Аж гульк, стоїть висока гора.</p>
	<p>— Полізу туди, може там схований скарб?</p>
	<p>Уже піт котиться градом, тіло болить нестерпно. Ноги ковзаються, а він не здається. Насилу видряпався на вершину і таки знайшов, що шукав. Знесилений ледве ступає по дорозі, уже й грошей не хочеться. А сам думає: «Де ж вони взялися?»</p>
	<p>Бачить іде попереду батько, щось виймає з кишені і кидає. Наздогнав він його, та й говорить:</p>
	<p>— Тепер, тату, я знаю, щоб гроші мати, треба добре працювати.</p>
	<p>Батько лише усміхнувся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>185 (7094). Гроші. СУС-. Записала Шпитяк М. В. 2009 року Мороз Оксана Йосипівна (1937). Полтавська область, Чорнухинський район, Богодарівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
