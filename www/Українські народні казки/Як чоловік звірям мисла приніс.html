<!--#include virtual="/-/inc/general__page_start.inc" -->
<title>Як чоловік звірям мисла приніс ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловік звірям мисла приніс» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік звірям мисла приніс.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік звірям мисла приніс <br><span class="article__headerDescription">Українська народна казка Гуцульщини</span></h1>
	<p>Їде чоловік узимі по дрова. Дивиться, стоять медвідь, лис і вовк. Чоловік їде бичками, а вони всі три стоять і перечаться. Медвідь каже, що він дужчий. А вовк каже, що він, вовк, дужчий. А лис каже, що він хитріщий і дужчий за їх обох. Каже медвідь:</p>
	<p>— Гозди чоловік їде. Він зараз нам скаже, котрий з нас дужчий. Тоді каже лис:</p>
	<p>— Не зачіпайте чоловіка, бо не мемо жити. А вовк та й медвідь кажуть:</p>
	<p>— Що ти знаєш?!</p>
	<p>Чоловік вертає бички в другий бік, а медвідь його кличе. Тоді чоловік їде д’ним. Каже медвідь:</p>
	<p>— Кажи нам, котрий з нас дужчий. А чоловік подумав та й каже:</p>
	<p>— Я так не можу сказати. Я мушу вернутися т’хаті за мислами. Тоді медвідь каже:</p>
	<p>— Але бички лишай тут.</p>
	<p>— Я не годен мисла нести, — каже чоловік. А вовк каже:</p>
	<p>— Я та й лис підемо з тобою.</p>
	<p>Тоді чоловік дає бичкам їсти і йде з вовком та лисом т’хаті. Прийшов та й набирає в мішки каміння та й складає під хату коло них двох, коло лиса й вовка. Тоді йде до хати, набирає собі м’яса буженого, солонини, часнику, хліба житнього. І мішок сіна. І один мішок з камінням прив’язує до вовка, а один до лиса. Кладе на них ті мішки, і треба їм іти почерез воду, почерез лавку. Він лиса пускає наперед себе, а вовка ззаду. А сам усередині межи ними йде. А каміння тяжке. Чоловік серед води лиш вовка за голову і в воду. І втопив його. А лис тоді до него каже:</p>
	<p>— А що буде зо мною? Відай, — каже, — й моє таке буде. А він каже:</p>
	<p>— Відай буде.</p>
	<p>Та лиса за хвіст, та й у воду.</p>
	<p>Та й приходить чоловік д’бичкам та й д’медведеви. А медвідь його питає:</p>
	<p>— А де вовк та й лис? Він каже:</p>
	<p>— Йдуть там іззаду.</p>
	<p>Тоді чоловік кладе ватру, бичкам дав їсти. Сідає собі на сани. І вистругав собі патичок. І м’ясо на патичок, часником помащує і на ватру. А медвідь питає:</p>
	<p>— Що ти таке пахуче їш?</p>
	<p>А недалеко в корчах спав дик. Чоловік каже:</p>
	<p>— Ади, те, що спить, їм.</p>
	<p>Дав йому чоловік покушати того м’яса. А медвідь сказав до него:</p>
	<p>— Це добре, я йду це вбити.</p>
	<p>І пішов дика вбив, і притягає т’чоловікови. Чоловік хоче того дика обробляти, а медвідь каже:</p>
	<p>— Знаєш що? Присили мене. Бо нім ти це обробиш, аби було м’ясо таке, як те, що ти давав покушати, то я можу вбити тебе й бички.</p>
	<p>Тоді чоловік рубає бучка, запарює у ватрі і крутить на таку вужевку. А медвідь сказав до грубого бука його присилити.</p>
	<p>— Аби я тобі не заважав, як ти будеш його оброблювати, — каже медвідь до чоловіка.</p>
	<p>І чоловік присилив його. Медвідь помуцувався і каже:</p>
	<p>— Ні, я врвуся. Давай, — каже, — ще крути.</p>
	<p>Тоді чоловік вкрутив ще одну вужевку і присилив нею медведя до бука. Медвідь поторгався і сказав:</p>
	<p>— Вже я це не годен урвати, би-с мене й убив. А чоловік на це сказав йому:</p>
	<p>— Відай так і буде. Тоді медвідь каже:</p>
	<p>— Добре нам лис казав: «Не зачіпайте чоловіка, най собі чоловік їде. Бо ми всі вигинемо».</p>
	<p>Тоді чоловік рубає грубий кіл, запарює у ватрі і медведя по голові. І вбив. І тоді дика на сани, медведя теж і поїхав додому.</p>
	<p>Та й витягнув собі чоловік з води лиса й вовка. Отакі чоловік мисла їм привіз. Та й так вони файно виграли з мислами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 9 травня 1987 року Ласійчук Марія Юріївна (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
