<!--#include virtual="/-/inc/general__page_start.inc" -->
<title>Звірі будують хату ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Звірі будують хату» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звірі будують хату.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звірі будують хату <br><span class="article__headerDescription">Українська народна казка про тварин</span></h1>
	<p>Зійшлася раз дичина в лісі: вовк, лис, кіт, заєць, когут, дик і качка та й стали ся радити. Вовк каже: «Самому небезпечно ходити по лісі, то би добре було, аби ми усіма разом ходили, перебували», А дик каже: «Се би добре було, але як хочете, то покладьмо собі хату, аби-м мали де перебувати в зимі, як метіль, мороз буде». Качка, кіт і когут пристали на тото та й кажуть: «Добре, покладім». Вовк каже: «Мені вашої хати не треба; які-сте дурні, як хочете хати, то кладіть собі». Каже: «Як буде мороз, метіль, то я піду в село за вівцями та й мені хати не треба». А лис также каже: «Та й мені хати не треба; як буде мороз та й метіль, то я піду в село за курми, залізу під стріху та й перебуду». А заєць так. само каже: «І мені хати не треба; як буде метіль, то зайду у сад, де є багато молодих дерев, обгризу кору, залізу у солому та й буду там сидіти». Вовк каже: «Будем видіти, що з того буде!» Та й усі три пішли, а тих четверо ся лишило.</p>
	<p>Як вони пішли, тогди взялися до роботи. Качка каже: «Ходім, найдем таке місце на хату, щоби була під хатов вода». Пішли вони, найшли таке місце та й взялися до роботи. Дик рив землю, качка воду носила. Як наносила води, то тогди пацюк замісив, зробив болото, та й когут робив глевки, а кіт уже мастив. Поклали вни хату, а качка каже: «Коли-м поклали хату, то ще викопаймо у хаті таку яму, аби була вода — як прийде зима, аби я не ходила далеко». Та й дик вирив таку яму, і качка наносила води повну яму тоту, а кіт каже: «Коли-м поклали хату, то покладьмо ще й піч, аби я мав де в зимі загрітися». А когут каже: «Коли-м поклали хату, то покладьмо ще жердку, бо я не призвичаєний на голій землі спати». Та й як вони вже ту жердку поклали, тогди пацюк каже: «Що-сте хотіли, то вже маєте; зробім же тепер постіль, аби я на голій землі не ночував». Пішли вони у ліс, наносили багато листя, зробили постіль та й вже по їх роботі. Каже дик: «Тепер ходім, наносім собі всілякої поживи».</p>
	<p>Порозходили вони ся, кожде носило для себе. Дик носив кукурудзи шульки, бараболі рив, що десь були там за лісом, качка собі бурякового листя наносила багато, а кіт миші лапав, горобці та й носив, а когут носив зерно, всілякі хробаки. Наносили вони вже того досить, зачали складати. Пацюк клав свою поживу попід стіни, качка під припічок понакладала, когут поробив полички та й на полички всьо складав также, а кіт миші складав на піч на комин, а горобці в комин вішав. Поскладали вни вже собі всьо в порядку, посідали та й сидять, як у бога за дверми. Кіт сидить на печі та й муркотить, когут на жердці піє, качка талапається в воді, а дик ліг собі на свою постіль, простягся та й рохкає.</p>
	<p>Але потис мороз, повіяла метіль. Вони собі позаходили до хати, ані гадки, вже всьо мають. Але вовк дуже змерз, нагадав собі, що добре йому казали хату класти. Каже: «Піду, буду їх просити, аби мі пустили до хати, аби-м ся хоть загрів». Прийшов він під хату, ледве дихає та й каже: «Втворіть, бійтеся бога, бо загину». А тоті всі четверо з хати кажуть: «Ми таких, як ти, до хати не пускаєм; ти казав, що тобі хати не треба». Кажуть: «Ти йди в село за вівцями». Вздрів вовк, що вже його не пускають, постояв трохи під хатов та й пішов.</p>
	<p>Але лис з зайцем также позмерзали, ледве живі. Та й заєць ішов і лис ішов, та й здибали вни ся. Лис питає зайця: «Куди ти йдеш?» А заєць каже: «Я видів, що уже тоті поклали хату, та йду, хоть ся загрію». А лис каже: «Та й я йду, ходім оба». Прийшли вони під хату та й знов гуркають, штукають: «Втворіть, бо загибаєм». А тоті в хаті вчули, що то лис з зайцем, та й кажуть: «Ідіть собі геть, ви не хотіли хату класти; ви казали, що вам хати не треба». Кажуть: «Ми вас не пускаєм. Ти, лисе, йди в село за курми, а ти, заєць, іди та й залізеш у солому та й там перебудеш».</p>
	<p>Вздріли вони, що вже їх не пускають до хати. Але там був під хатов дірявий горнець, вони залізли в той горнець та й байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Звірі будують хату. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 130. Зап. І. Волошинський в 1913 р. у с. Далешове Городенківського пов. (Гуцульщина) від Ш. Хімека. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 330—332.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
