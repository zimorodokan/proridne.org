<!--#include virtual="/-/inc/general__page_start.inc" -->
<title>Брехня ☼ Українська народна казка ☼ Народна творчість</title>
<meta name="Description" content="Українська народна казка Поділля, Подніпров’я (Наддніпрянщини) «Брехня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брехня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брехня <br><span class="article__headerDescription">Українська народна казка Поділля</span></h1>
	<p>Один цар захворів, та й наказав панам, мужикам, міщанам, щоб заходились його розважать, казати брехні, та такої, щоб у ній словечка правди не було. Почали пани цареві брехню казати от, що не збрешуть, так один одному заздрять, говорять один одному:</p>
	<p>— Яка там брехня, то правда.</p>
	<p>От найшли одного чоловіка, який вмів брехати і привели до царя.</p>
	<p>— Ну бреши!</p>
	<p>— Як жили ми ще з батьком та хазяйнували, у нас була нива за тридцять верст од нашої хати, а одного року така добра та красива пшениця вродила, одразу поспіла та й сиплеться. У нашого батька було семеро братів.</p>
	<p>Пішли ми всі косити, а їсти і пити забули взяти, а косили без відпочинку сім день і сім ночей не ївши і не пивши. Потім пішли додому, а мати таких гарячих галушок подала їсти, то я сів на порозі, а у нас там камінь лежав, одна галушка впала і крізь той камінь пройшла, а потім на сім сажнів у землю ввійшла.</p>
	<p>Тут пани як закричать:</p>
	<p>— Це може бути: сім днів чоловік вижив не ївши; а що камінь галушка пройняла, то, може, він млиновий, це ще не брехня.</p>
	<p>От на другий день кличуть його знову брехню казати.</p>
	<p>— Я як почав сам хазяйнувати, так усе ходив на охоту, та був у мене такий хорт, що я його ніколи не годував. А одного дня поїхав я з ним на охоту й зайця зігнав, а хорт за ним побіг, як догнав, так і ковтнув всього зайця. Тільки задні ніжки було видно. Я як устромив йому руку в рот, так і вивернув, як рукавицю, а після того ще сім років з тим хортом на охоту їздив.</p>
	<p>— Це — кажуть, — не брехня, це все може статися.</p>
	<p>Звісно, панів завидки беруть, що простий чоловік, та так бреше. Почали вони царя розбалакувати, почали розбалакувати, та й переконали царя, що це правда.</p>
	<p>От і на третій день іде чоловік до царя. Цар сидить, а коло нього увесь чин, генерали, сенатори, пани. От чоловік той каже:</p>
	<p>— Як господарювали ми з батьком, так оцей пан позичив у нас сто тисяч гривень, а оцей п’ятдесят тисяч гривень, а цей десять тисяч гривень так усіх по імені зве і гроші вищитує.</p>
	<p>Цар питає тих панів:</p>
	<p>— Це правда, чи брехня?</p>
	<p>А панам же сором сказати, що чоловік краще за них збрехав, та кажуть:</p>
	<p>— Правда, правда.</p>
	<p>— А коли правда, то заплатіть.</p>
	<p>Прийшлося їм платити, нічого не вдієш. Заплатили вони чоловікові. Він забрав гроші, ще й цар йому щось дав, та й пішов собі додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>186 (6452). Брехня. СУС —. Записано 2009 року. Дідусенко Галина Гаврилівна (1954). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брехня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Захворів раз якийсь цар і дає указ всім дворянам, всім селянам, всім міщанам до нього збиратися і його бавити, брехнею розважати. Та такою, щоб в ній і словечка правди не було. Ось дворяни що не збрешуть, то з заздрості один до одного і кажуть:</p>
	<p>— Та яка ж це, мовляв, брехня, це суща правда.</p>
	<p>От і з’явився один мужик.</p>
	<p>— Я, — каже, — можу!</p>
	<p>— Ну, бреши.</p>
	<p>— Ось як жили ми, — каже, — ще з батьком та господарством займалися, так була в нас нива за тридцять верст від села, і вродила один рік пшениця. Та така гарна, відразу ж і поспіла і обсипається. А було нас семеро братів. Як пішли ми косити, а хліба і забули взяти. І косили без перепочинку сім день та сім ночей, не ївши, не пивши. А як підійшла неділя, ми додому вечеряти. Прийшли, а мати і подала нам таких гарячих галушок. Сіли ми на порозі, а у нас там камінь лежав. Як сів я на той камінь, як схопив галушку, а вона крізь мене так і проскочила, та ще й крізь камінь пройшла, та ще на сім сажнів у землю ввійшла!</p>
	<p>Тут пани й кажуть:</p>
	<p>— Що ж, — кажуть, — це може трапитися: сім днів не ївши мужик виживає, а що галушка камінь пробила, то, може, то був мірошницький камінь. Це, — кажуть, — ще не брехня!</p>
	<p>От звуть його знову назавтра брехні розказувати.</p>
	<p>— Я, — говорить мужик, — як став сам господарювати, все на полювання ходив. А був у мене такий хорт, що я ніколи його не годував. Ось поїхав я раз з ним на полювання, підняв зайця, нацькував хорта, а хорт за ним. Наздогнав його і проковтнув, тільки задні ніжки видно. Зліз я тоді з коня і до хорта. Як засунув йому руку в рот, так і вивернув його, як рукавицю, а після того ще сім років з тим хортом полював.</p>
	<p>А пани знову:</p>
	<p>— Е, — кажуть, — це ще не брехня, все це може статися.</p>
	<p>Відомо, панів заздрість бере, як, мовляв, так: простий мужик, а їх перед царем криє. Почали царя так і сяк заговорювати, і запевнили, що це, мовляв, правда. Ось іде мужик, і на третій день до царя. Цар сидить, а навколо нього всі чини, генерали, сенатори, все. От мужик каже:</p>
	<p>— Як хазяйнували ми з батьком, так от цей пан позичив у нас сто тисяч, а цей ось п’ятдесят, а цей — десять.</p>
	<p>Та так всіх по іменах і називає і гроші підраховує. Цар і запитує:</p>
	<p>— Ну що, правда?</p>
	<p>А панам соромно зізнатися, що мужик краще їх збрехав, і:</p>
	<p>— Правда, правда!</p>
	<p>— А коли правда, то й сплатите.</p>
	<p>Довелося їм платити. Забрав той гроші. Та ще й цар йому щось дав. І пішов собі мужик додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13 (7162). Брехня. СУС порівн. 1920Н*. Записала учениця Лифар Катерина 2009 року. Головенко Тамара Микитівна. Дніпропетровська область, Жовтневий район, Личково</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брехня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Панок — сухий пеньок був дуже ласий до казок. Раз, коли була неділя, він покликав до себе батрака і каже:</p>
	<p>— Справа ось яка.</p>
	<p>На стіл насипав золота копицю і каже:</p>
	<p>— Батраку, розкажи мені яку-небудь небилицю, щоб я сказав тобі: брехня. Тоді все золото буде твоє.</p>
	<p>Батрак сказав:</p>
	<p>— Гаразд. Хай буде й так. Найнявся я в одного пана бджоли пасти. А бджіл було тих 100 роїв. Забув я, чи пив той мед чи їв. Утром треба було вставати і кожну бджілку напоїть, і кожну бджілку подоїть.</p>
	<p>— Може й так.</p>
	<p>— Одного дня щитаю, не хватає одинадцяти бджіл. Де ж мої бідні бджілки подівались? Дивлюсь, десять летять, а одну бджілку вовки на шмаття за лісом роздирають. Смикнув себе за чуба, пролетів і загруз по самого пупа біля лісу, біля своєї бідної бджілки. Побіг до себе, взяв я штик, відкопав і спас я свою бідную бджілку. Хоч вірте, хоч ні, з своєї бідної бджілки сім бочок сала насолив.</p>
	<p>Пан згодився:</p>
	<p>— Може й так. Може й так.</p>
	<p>— Зібрав я з бідної бджоли кості, бо косарі коситимуть і коси потуплять.</p>
	<p>Пан витріщив очі:</p>
	<p>— Як? Та може й так, може й так.</p>
	<p>— Один кістяк я взяв і кинув, а він уперся аж у небо. Ой, лаятимуть же святі. Полізу та й заберу кістяк. Пішов до верболоза, сплів вірьовку та й поліз на небо. Глядь, на небі хмарки трясуться, а в хаті святі горілку п’ють. Думаю: «Хай їм біс, а то ще хтось заїде в ніс». Пішов спускатися на низ до верболозу, вірьовка кінчається. Я доточив і спустився вниз аж у верболіз. І що ж я бачу? Бачу, що ваш покійний батенько обшарпаний свиней пасе.</p>
	<p>Пан очі витріщив, як рак, і каже:</p>
	<p>— Брехня!</p>
	<p>— Все золото моє!</p>
	<p>Бабусі були глухі і ті сміялися: хі-хі. Один півень славний в курнику кричав: «Ку-ку-рі-ку, хвала і слава батраку!»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27 (7176). Брехня. СУС порівн. 1920Н*. Записала вчитель зарубіжної літератури Коба Валентина Іванівна 2009 року. Ковтун Іван Іванович (1945). Дніпропетровська область, Царичанський район, Ненадівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брехня <br><span class="article__headerDescription">Українська народна казка Кіровоградщини</span></h1>
	<p>Жили дід і баба, і було в них п’ятеро дітей. От дід і каже:</p>
	<p>— Давай скажемо дітям, що йдемо по гриби, заведемо їх у ліс і покинемо.</p>
	<p>От зібрали вони дітей і кажуть:</p>
	<p>— Ходімо по гриби у ліс.</p>
	<p>Найменший хлопчик набрав у кармани камінчиків і пішли вони. Коли дійшли до лісу, то він кидав камінчики на стежку. Дід і баба залишили дітей у лісі і пішли додому.</p>
	<p>Полягали спати, аж хтось стукає у вікно. Дід з бабою побачили, що прийшов найменший хлопчик і питають:</p>
	<p>— Ти один?</p>
	<p>— Так, я один, упустіть мене.</p>
	<p>Коли дід з бабою відчинили двері, усі п’ятеро дітей зайшли до хати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5 (7886). Брехня. СУС —, порівн. 480. Записала Чернявська Юлія 2011 року. Ковтун Надія Кирилівна (1935). Кіровоградська область, Олександрівський район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
