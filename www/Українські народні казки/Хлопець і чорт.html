<!--#include virtual="/-/inc/general__page_start.inc" -->
<title>Хлопець і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Хлопець і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хлопець і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хлопець і чорт <br><span class="article__headerDescription">Українська народна казка Бойківщини</span></h1>
	<p>Жив собі пан. Мав дім на дванадцять кімнат. В одинадцять кімнат ходив, а в дванадцятій не мав права ночувати — бо як піде до тої кімнати ночувати, на рано буде мертвий. Каже він: хто би ту кімнату довартував, то би ся женив з його донькою. Були на селі такі герої, що казали: «Я довартую». А піде вартувати — на рано мертвий. Не много, тілько п’ять героїв пропало.</p>
	<p>А їден хлопець двадцяти років заходить до пана і каже:</p>
	<p>— Пане, чи я би наймився у вас на роботу? Пан йому:</p>
	<p>— Мені треба слуги, але не такого, як ти. Хлопець питається:</p>
	<p>— А якого ж вам треба?</p>
	<p>— Мені такого треба, аби мені кімнату довартував. Хлопець каже:</p>
	<p>— Пане, я можу довартувати, але би ви тото все постарали, що мені буде треба.</p>
	<p>— Постараю, — каже пан, — що тобі треба. Все постараю.</p>
	<p>— Привезіть мені дуба, п’ять метрів довгого і п’ятдесят сантиметрів загрубого. Закопайте його в ті кімнаті так, аби чотири метри був у земли, а метер зверху.</p>
	<p>Пан тото зробив.</p>
	<p>— І зробіть мені такий ланц, дванадцять метрів задовгий, і дванадцять шнурів по дванадцять метрів. І два желізні клини, і желізний молот. І аби був сплетений у дванадцять ремінців батіг. Постарайте п’ятдесят літер бензини, півлітри вина, кілограм ковбаси, бохонок хліба, кілограм горіхів і кілограм камінців, таких формою, як горіх. І таку скрипку, що ніхто ще на ній не грав.</p>
	<p>Цар тото все знайшов.</p>
	<p>Хлопець бере два желізні клини, розколює ту частину дуба, що верх землі, клини лишає в дубі, бере простирало і то прикриває. Сидить собі. Вже смерклося. Дивиться він на годинник — одинадцята година ночі. Хлопець запалив собі в кухні і піджарює ковбасу. Приходить дванадцята година, хлопець їсть. Заходить чорт з шістьма головами і каже хлопцеви:</p>
	<p>— Збирайся. Хлопець йому:</p>
	<p>— Чекай, чорте дурний, най попоїм. Хлопець попоїв.</p>
	<p>— Збирайся, — каже чорт.</p>
	<p>— Чорте дурний, все, що на світі жиє, як попоїсть, то попити хоче. Так чи ні?</p>
	<p>Чорт:</p>
	<p>— Пий.</p>
	<p>Той наливає собі вина та й п’є. Чорт каже:</p>
	<p>— Ти п’єш, а мені не даєш. Дай і мені.</p>
	<p>Той розбиває бочку з бензином, наливає в відра, та й випив чорт всю бензину. І каже хлопцеви:</p>
	<p>— Ну, збирайся.</p>
	<p>— Чорте дурний, — каже хлопець, ще маю трохи горіхів, най попоїм.</p>
	<p>Хлопець бере собі в кулачок горіхів та й кусає. Чорт каже:</p>
	<p>— Ти кусаєш, мені не даєш. Хлопець йому:</p>
	<p>— Ти не питаєш.</p>
	<p>— Давай, — каже чорт.</p>
	<p>А він йому замість горіхів дав тих камінців. Взяв чорт у рот, але тілько іскри посипалися з камінців, а й одного камінця не розкусив. Каже чорт:</p>
	<p>— Но, збирайся, ходім. Хлопець:</p>
	<p>— Чорте дурний, хто по світі ходить, як попоїсть і нап’ється? Забавитися треба. Яка би звір не була, попоїсть, нап’ється і попідскакує.</p>
	<p>Чорт каже:</p>
	<p>— То забавляйся.</p>
	<p>Хлопець узяв тоту скрипку та як заграв! Чорт йому:</p>
	<p>— О, де-с я був, ще такої музики не чув. От якби-с мене навчив так грати.</p>
	<p>А хлопець і каже:</p>
	<p>— В мене є верстат — я б тебе навчив ще краще грати, як вмію сам.</p>
	<p>— Ану, де в тебе той верстат? Той взяв простирало і каже:</p>
	<p>— Пхай тут свої пальці.</p>
	<p>Чорт як запхав свої пальці в того дуба, а хлопець ударив молотом по клинках, клинки повискакували, і чорта імило за пазурі. Кричить він:</p>
	<p>— Пусти мене! Не хочу грати! А хлопець каже:</p>
	<p>— Е, мене не так боліло, а видиш, як граю.</p>
	<p>Хлопець бере той ланц і чорта до дуба припинає, прив’язує його. Бере тих дванадцять шнурів по дванадцять метрів і обмотує чорта. А тоді сідає собі, відпочине трохи, бере батіг і починає хрестити чорта. Наб’є, наб’є, сяде й вип’є трошки вина.</p>
	<p>Рано, коли ся розвиднило, іде пан дивитися, що той новий слуга зробив. Та як подивився пан на чорта, так відразу вмлів. Пані підійшла — таке саме, подивилася — і вмліла.</p>
	<p>Тримає він чорта, ніде не пускає. У полудни, в дванадцятій годині, приходить чортів брат, має штири голови. Прип’ятий чорт каже тому другому:</p>
	<p>— Іди за десяту границю і привези документи від сеї кімнати. Той чорт пішов і приніс документи, а хлопець його батогом, батогом. Документи взяв і того чорта відпустив, що був прип’ятий.</p>
	<p>А як утікав той чорт, то сказав хлопцеви:</p>
	<p>— Я з тобою стрінуся на десятій границі.</p>
	<p>Уже й пан, і пані ночують у тій кімнаті — ніхто не приходить. Тоді пан каже хлопцеви, би він женився з його донькою. А хлопець:</p>
	<p>— Я женитися не буду, аж поки чогось не напуджуся.</p>
	<p>Пан думає: «Як ти ся чорта не напудив, то кого ти напудишся?» А дівчина того пана каже:</p>
	<p>— Я його напуджу. Пан їй:</p>
	<p>— Нє? Як він чорта не напудився, то й тебе не напудиться. Вечір, як смерклося, тота дівчина взяла собі лямпочку і пішла за стайню. Там були корчі. На тих корчах горобці ночували. Вона зловила їх і тримала собі до рання. А рано поклала їх собі за пазуху і сіла з тим хлопцем снідати. Їдять вони, дівчина його заговорює, розчепила собі блюзку і пташок з-за пазухи просто йому під ніс. Він напудився. Каже:</p>
	<p>— Як я напудився!</p>
	<p>Так ся верг, що аж до стіни головою вдарився. Тоді всі потішилися, що він буде женитися. Поженилися, а тоді він каже:</p>
	<p>— Хочу поїхати додому, там, де я ся родив.</p>
	<p>Запрягає він коні в бричку, бере з собою жінку, гроші на дорогу і їде. Їдуть, їдуть, приїжджають на десяту границю. А там дорогу їм переходить той чорт. Хлопець думає: «Мені вже тут конець». Але каже жінці:</p>
	<p>— Що я буду робити, ти дивися і би-с ти не боялась.</p>
	<p>Чорт спирає фіру. А хлопець бере жінку за ноги і ставить на голову. Сукенка впала донизу. А чорт:</p>
	<p>— То ти й сюди привіз верстат, що пальці справляє?</p>
	<p>Подивився чорт і втік. А хлопець приїхав там, де він ся родив — ні мати, ні хати, нічого нема.</p>
	<p>Та й вернувся з жінкою до пана. Та й усе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 25 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
