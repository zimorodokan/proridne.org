<!--#include virtual="/-/inc/general__page_start.inc" -->
<title>Про солом’яного бичка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про солом’яного бичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про солом’яного бичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про солом’яного бичка <br><span class="article__headerDescription">Українська народна казка Чернігівщини</span></h1>
	<p>Жили-були дід і баба. Бідні були: ні скотини ніякої не було в них. От баба і каже дідові: «Зроби мені солом’яного бичка». Ото дід пішов по берегах, назгрібав соломняччя, приніс додому та й зв’язав з нього бичка. Ну, а щоб той не трусив сміттям, вимазав смолою. Зраділа баба і повела його пасти. Пасла, пасла та й заснула. Аж тут вовк із лісу. Думав забрать бичка та тільки лапнувся за нього, так і прилип до смоли. Проснулась баба, побачила таке та й за дідом.</p>
	<p>Прибіг дід, одвів вовка у погреб, зачинив.</p>
	<p>На другий день веде баба бичка пасти. Пасла, пасла, а тоді заснула на колодці. Вийшов з лісу ведмідь, уздрів солом’яного бичка, ухватив його та й прилип.</p>
	<p>Водила баба довго того бичка пасти, поки в погребі не опинилися ще лисиця і заєць. Ото дід взяв ножа, сів біля погреба та й гострить. Гострить, гострить і приспівує: «Познімаю з усіх шкури, буде з бабою на шуби, буде й під ноги, щоб ступати було добре». Звірі перелякалися, давай у діда проситися, щоб випустив на волю, добра принести вдоволь обіщали. Жаль стало бабі звірів, підговорила діда, щоб пустив нещасних.</p>
	<p>Полягали дід з бабою спати. Чують, дак у дворі щось діється: шумить, скрипить, гуде. Вони до дверей, а там у дворі всього — і бочки з медом, і утята, і гусята, і корови, і овечки. А зайчик для бабці ще й намисто приніс, золоті сережки та браслети.</p>
	<p>Цінували дід з бабою солом’яного бичка, жаліти дуже стали. Живуть вони й зараз у достатку й щасті, у хатинці, що скраю села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (4169). Про солом’яного бичка. СУС 159. Записала Вовк Н. М. в січні 2007 року. Харсіка Марія Яківна (1922). Чернігівська область, Бобровицький район, Старий Биків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
