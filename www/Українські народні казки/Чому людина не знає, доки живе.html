<!--#include virtual="/-/inc/general__page_start.inc" -->
<title>Чому людина не знає, доки живе ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чому людина не знає, доки живе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому людина не знає, доки живе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому людина не знає, доки живе <br><span class="article__headerDescription">Українська народна казка Кіровоградщини</span></h1>
	<p>Ішов одного разу Ісус Христос зі Святим Петром. Побачили чоловіка, який городить пліт.</p>
	<p>— Чому з такого тонкого пруття городиш? — питає чоловіка Святий Петро.</p>
	<p>— Не таке воно тонке, — відповів чоловік.</p>
	<p>— Узяв би ти товстого пруття, щоб пліт був сильнішим, — сказав Ісус Христос до чоловіка.</p>
	<p>— А нащо мені сильніший пліт? — сказав чоловік. — На мій вік і цього вистачить.</p>
	<p>— А хіба ти знаєш, скільки будеш жити? — записав Ісус.</p>
	<p>— Звичайно, знаю. Ще два роки залишилося мені прожити на цьому світі, то і цей пліт видержить.</p>
	<p>Ісус Христос і Святий Петро попрощалися з тим чоловіком і пішли своєю дорогою.</p>
	<p>— Це недобре, що людина знає, скільки живе, — мовив Ісус Христос, — краще вже нехай чоловік не знає, доки буде жити, тоді він буде гарно працювати і дбати про себе і свою родину.</p>
	<p>Від того часу ні один чоловік не знає, скільки буде жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111 (7994). Чому людина не знає, доки живе. СУС -793*. Записав Шурунга Ярослав 2010 року. Шурунга Віра Миколаївна (1954). Кіровоградська область, Олександрійський район, Грузьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чому людина не знає, доки живе <br><span class="article__headerDescription">Українська народна казка Чернігівщини</span></h1>
	<p>Одного разу ішов Ісус Христос з Святим Петром по дорозі і зустріли мужика, який огорожу робив. Ісус питає в нього:</p>
	<p>— Чого ти з таких тонких жердок городиш?</p>
	<p>А мужик і каже:</p>
	<p>— До моєї смерті хватить.</p>
	<p>— Хіба ти знаєш, скільки жити будеш?</p>
	<p>— Звичайно, знаю. Мені залишилося два роки. Цієї огорожі мені досить, а кому треба, хай робить іншу.</p>
	<p>Тоді Ісус Христос каже до Петра:</p>
	<p>— Це погано, що людина знає, скільки вона буде жити. Краще хай не знає дня своєї смерті, тоді вона буде дбати про себе і своїх близьких.</p>
	<p>З того часу і по сьогоднішній день жодна людина не знає, скільки вона буде жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (4213). Чому людина не знає, доки живе. СУС —. Записано 2008 року. Бойправ Галина Миколаївна. Чернігівська область, Козелецький район, Тужар</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
