<!--#include virtual="/-/inc/general__page_start.inc" -->
<title>Казка про молоду рибку і пана боба ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Казка про молоду рибку і пана боба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Казка про молоду рибку і пана боба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Казка про молоду рибку і пана боба <br><span class="article__headerDescription">Українська народна казка про тварин</span></h1>
	<p>У прозорій теплій водиці купалась молода рибка зі своєю мамою. Та захотілось їй попливти швидше і кудись далеко. Так допливла вона до берега. Дивиться, а на березі росте великий зелений біб.</p>
	<p>— Добрий день, бобище! — з насмішкою привіталась молода рибка.</p>
	<p>— Здоров була, куценька, — відповів біб.</p>
	<p>Молода рибка образилась за це і навіть заплакала. Мало того, пішла скаржитись до своєї мами — великої риби.</p>
	<p>— Мамо, — каже вона, — мене біб назвав куценькою!.. Хіба це справедливо? Невже я не маю хвостика?</p>
	<p>— А може, ти його чимсь образила?</p>
	<p>— Ні, мамочко, ні.</p>
	<p>— Ось ходім до нього, і я спитаю, чому він тебе ображає. Попливли до берега, де ріс біб, обидві риби — мати і донечка.</p>
	<p>— Добрий день, шановний пане бобе! — привіталась риба-мати.</p>
	<p>— Доброго здоров’я, пані рибо!</p>
	<p>— А чого це ти, шановний пане бобе, образив мою донечку, назвавши її куценькою?</p>
	<p>— Яке привітання, така й відповідь, дорогенька! Вона назвала мене «бобище», а я її — «куценька».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Казка про молоду рибку і пана боба. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. А. М. Вербовецький в 1968 р. у с. Іванівка Теребовлянського пов. Тернопільської обл. від С. Т. Вєрбовецької (58 р. ). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 703, арк. 3.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
