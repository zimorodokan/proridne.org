<!--#include virtual="/-/inc/general__page_start.inc" -->
<title>Чарівний кінь ☼ Українська народна казка ☼ Народна творчість</title>
<meta name="Description" content="Українська народна казка Поділля «Чарівний кінь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний кінь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний кінь <br><span class="article__headerDescription">Українська народна казка Поділля</span></h1>
	<p>Жила в одному селі стара бабуся. Мала вона внука і чарівного коня. Якось їхав тим селом пан. Побачив він того коня і так він йому сподобався, що він купив його.</p>
	<p>Пройшло кілька років. Бабуся каже до внука:</p>
	<p>— Піди до пана, подивись, як там наш кінь. А ще попроси його, щоб дав коня, бо треба поле зорати і пшеницю посіяти!</p>
	<p>Приходить внук до пана із своїм проханням, а пан йому відмовив, не схотів позичити коня. Стояв він у стайні за дванадцятьма замками і дванадцятьма дверима. Коли кінь почув голос хлопця, він перебив ті двері і замки, і прибіг до свого колишнього хазяїна. Пан розгубився і сказав:</p>
	<p>— Я тобі коня не позичу, але назначу тебе своїм слугою.</p>
	<p>Хлопець погодився. Він робив усе, що наказував пан. Але панові все було не до вподоби і він надумав позбутися слуги. Загадав йому таке завдання:</p>
	<p>— Ти знайди дванадцять кобилиць, видій їх, молоко скип’яти і скупайся в ньому. А якщо не зробиш цього, я тебе накажу стратити.</p>
	<p>Хлопець зажурився і пішов у стайню до коня. Розповів йому про своє горе.</p>
	<p>— Не журись, — сказав кінь, якось ми впораємось з цим завдання. Скажи панові нехай дасть 333 шкури з корів, свиней, коней і кролів.</p>
	<p>Пан дав хлопцеві все, що він просив. Сів тоді хлопець на коня і приїхали вони до річки.</p>
	<p>— Тут ми будемо ловити диких кобилиць, — сказав кінь, — я стрибну у воду, а ти пильно дивись у річку. Як будуть виходити із річки різні кольори, то ти чекай, поки не покажеться червоний. А коли побачиш його, стрибай у воду. То буду я.</p>
	<p>— Добре, — відповів хлопець.</p>
	<p>Хлопець пильно вдивлявся у річку, а коли побачив червоний колір, швидко стрибнув у воду. З води на берег він вигнав дванадцять кобилиць.</p>
	<p>Хлопець почав кидати шкури, а кобилиці бігли за тими шкурами поки не забігли в обору.</p>
	<p>В нього ще зосталося 111 шкур. їх він вкинув в обору і поки кобилиці їх рвали і шматували, він видоїв їх. Молоко позливав у котел і закип’ятив.</p>
	<p>— А як же скупатися в ньому? — задумався хлопець.</p>
	<p>Та тут знову на допомогу поспішив кінь. Він підбіг до котла, в якому кипіло молоко, дмухнув у нього три рази і сказав:</p>
	<p>— Тепер купайся.</p>
	<p>Хлопець скупався у молоці і став дуже гарним. Коли пан побачив хлопця, він теж захотів помолодіти. І тільки стрибнув у кипляче молоко, більше не виліз з нього</p>
	<p>З того часу володарем всього панського добра став хлопець. У всіх справах допомагав йому вірний кінь.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (6053). Чарівний кінь. СУС (531). Записав Цицюра Богдан (7 клас) 2008 року. Мельничук-Холодюк Василина Платонівна (1915). Хмельницька область, Старокостянтинівський район, Ілляшівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
