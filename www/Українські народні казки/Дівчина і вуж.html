<!--#include virtual="/-/inc/general__page_start.inc" -->
<title>Дівчина і вуж ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дівчина і вуж» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина і вуж.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина і вуж <br><span class="article__headerDescription">Українська народна казка Чернігівщини</span></h1>
	<p>Жив чоловік і жінка, і була у них дочка. Одного разу пішла вона у ліс по гриби, а там і впіймав її вуж. Та то був не вуж, а молодий зачарований хлопець.</p>
	<p>І забрав він її до себе. Так жила вона з ним багато років, додому не поверталась. Ну, вже народилося у них двоє дітей, уже й дітки подорослішали. Проситься вона у вужа, щоб пустив її в гості до батьків. І пустив він її.</p>
	<p>Прийшла вона до батьків, а ті постаріли дуже. Радісною була зустріч. Батько і мати почали випитувати у них, де вони живуть, хто у них батько. Але вони не признавалися, мати берегла таємницю.</p>
	<p>Одного разу мати пішла кудись і хлопець побіг за нею, а дівчинка залишилася. От дід і баба й почали її розпитувати. Вона й сказала, що їхній батько вуж, а живуть вони у лісі, у дуплі.</p>
	<p>Ліс був недалеко, дід-за сокиру і пішов та порубав вужа на частини. А то ж був не вуж, а хлопець, скоро із нього спало б чаклунство і він став би хлопцем.</p>
	<p>Прийшла дочка із своїм сином, а батько й каже:</p>
	<p>— Уже нема в тебе вужа, ти вільна. Я його зарубав.</p>
	<p>Вона стала ридать і сказала батькам, що вони їх не побачать. А тоді мовила:</p>
	<p>— Ти, — каже, сину, — лети соловейком, ти, дочко, лети зозулею, щоб ти летіла і гнізда не мала, а я полечу горлицею.</p>
	<p>І знялось три пташки й полетіло. А дід і баба тихо руками сплеснули і гірко заплакали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (4273). Дівчина і вуж. СУС 425М. Записано 2008 року. Чепуль Парасковія Григорівна (1925). Чернігівська область, Бахмацький район, Стрільники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
