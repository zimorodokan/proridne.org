<!--#include virtual="/-/inc/general__page_start.inc" -->
<title>Як дід і баба шинкували ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як дід і баба шинкували» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід і баба шинкували.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід і баба шинкували <br><span class="article__headerDescription">Українська народна казка Бойківщини</span></h1>
	<p>Був собі дід і баба. Вони дітей не мали, а свою працю в корчмі пропивали. Пили вони в корчмі до темної ночі. А як вийдуть з корчми, то вже так темно, хоть вибери очі. Каже дідо:</p>
	<p>— Годі нам поночі ходити. Я вже інший спосіб придумав. Ми будеме собі удома пити.</p>
	<p>Баба каже:</p>
	<p>— Добре ти придумав, діду.</p>
	<p>Переспали вони одну ніч і оголосили всім людям, що запродують свою господарку. Посходилися люде купувати. Попродали вони гуси й качки. І пішов дідо в корчму і взяв собі бочівку горівки. Узяв собі теліжку і привіз ту бочівку домів. Розкрив бочівку, почав пити горівку. І каже він до баби:</p>
	<p>— Давай, бабо, три мідяні, а я тобі зараз горівки наточу.</p>
	<p>Вийняла баба три мідяні, заплатила дідови, і дідо дає бабі горівки пити, та як у корчмі. П’є баба. А дідо каже:</p>
	<p>— І я хочу пити.</p>
	<p>Тоді баба каже:</p>
	<p>— Давай три мідяні, я тобі зараз горівки наточу.</p>
	<p>Та й так вони пили три дни, а тих три мідяні переходили то до діда, то до баби. На четвертий день побачили, що вже мало в бочці горівки. Бочівочка не доїться. А дід каже:</p>
	<p>— Бабо, у тебе грошіє.</p>
	<p>— Ніт, діду, ти брешеш, у тебе гроші.</p>
	<p>І почали сваритися, бо п’яні. Дідо до баби, почав бабу бити. Баба не дається. І збила баба діда кулаками по носі. І сміється з діда, і каже:</p>
	<p>— Ей, діду, з носа юшка ллється.</p>
	<p>Відступилася набік і сміється.</p>
	<p>А дід сів та й зажурився. Що має робити? Чи шинкувати, що в бочці є, чи вже перестати?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49 (1890). Як дід і баба шинкували. СУС —. 3 липня 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
