<!--#include virtual="/-/inc/general__page_start.inc" -->
<title>Пори року ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Пори року» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пори року.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пори року <br><span class="article__headerDescription">Українська народна казка Кіровоградщини</span></h1>
	<p>Жили батько Рік і мати Земля. І було у них чотири дочки-красуні: Зима, Осінь, Літо, Весна. Зима була білолиця, червонощока, а характером сувора, жартів не любила. Весна ніжна, лагідна, із зеленими очима, які так і сяяли, мов та веселка. Осінь мала золоті коси, а очі були сумними-сумними, плакала часто.</p>
	<p>Кожній дочці батьки самі вибрали вбрання. Зиму одягали в біле плаття, Весну — в зелене, для Літа — барвисте, а для Осені — золоте. Дружно жили, разом робили. От тільки як треба одягатися, так і сваряться між собою дівчата. Одягає Зима біле вбрання, а Літо і говорить:</p>
	<p>— І я хочу таке.</p>
	<p>Надіває Осінь золоте плаття, а Весна і собі мріє таке ж одягнути.</p>
	<p>Терпіли батьки їхні сварки, а одного разу і вирішили:</p>
	<p>— Ну що ж, нехай кожна надіне вбрання того кольору, який подобається.</p>
	<p>Одяглися дівчатка, радіють. Літо в білому, Весна — в золотому, Зима наділа зелений наряд, а Осінь — яскравий, мов веселка.</p>
	<p>Ой, що ж то почало діятися на світі! Сніг, дощ, спека, мороз, листопад — все переплуталось, все було разом. Врожай не встиг достигнути, пташенята і звірята не встигли вирости. Отже, недовго довелося носити дівчатам чужий одяг. Звірі, птахи, люди прийшли до них додому, просять:</p>
	<p>— Любі пори року, надіньте своє звичайне вбрання, яке вам батьки дали, а то жити неможливо.</p>
	<p>Вислухали сестри це і зрозуміли, що кожна носить не просто одяг, а одяг життя для всього живого на Землі. І з тих пір кожна носить те вбрання, що батьки їй дали. І живуть вони в мирі і злагоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>287 (8189). Пори року. СУС —, новотвір. Записано 2010 року. Шепеленко М. І. (1929). Кіровоградська область, Компаніївський район, Лозуватка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
