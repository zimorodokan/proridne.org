<!--#include virtual="/-/inc/general__page_start.inc" -->
<title>Любов як вітер ☼ Українська народна казка ☼ Народна творчість</title>
<meta name="Description" content="Українська народна казка Поділля «Любов як вітер» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Любов як вітер.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Любов як вітер <br><span class="article__headerDescription">Українська народна казка Поділля</span></h1>
	<p>Побралася молода пара. Дуже вони вже любилися, пилинки одне з одного знімали. От якось запитує чоловік жінку:</p>
	<p>— А чи дуже ти мене любиш, мила?</p>
	<p>— Та як тобі сказати, коханий, люблю тебе так як вітерець у жнива.</p>
	<p>Як же розізлився чоловік.</p>
	<p>— Це виходить, що ти мене зовсім не любиш, тому що, хто любить вітер?</p>
	<p>Кричав він довго, так розходився, що схопив сокиру та й зарубав жінку.</p>
	<p>— Так їй і треба, якщо вона мене не любить то хай і нікого не любить.</p>
	<p>Але прийшли жнива. Вийшов чоловік у поле. Жне пшеницю, піт з чола капає, дихати важко, а урожай зібрати треба, нікуди не дінешся. І ось по полудні повіяв легесенький вітерець, ніби залоскотав чоловіка, обвіяв його прохолодою, обдав свіжим подихом, як кохана поцілувала, так легко і радісно стало і робота пожвавішала.</p>
	<p>— Тож он як же мене любила моя дружина, — зрозумів чоловік, — що порівняла це почуття із вітром в жнива. Адже це було таке почуття, яке додає сили, допомагає вижити в важку годину, це почуття, яке і цілує, гладить, і ніжить в одну секунду.</p>
	<p>Зрозумів чоловік та пізно. Не було вже поруч коханої, ніжної, люблячої дружини.</p>
	<p>Ось так часом буває, що із-за нашої гордині та дурості ми втрачаємо людей, які нас по-справжньому люблять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>217 (6484). Любов як вітер. СУС 923А. Записано 2009 року. Коберник Галина Анатоліївна (1961). Вінницька область, Літинський район, Петрик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
