<!--#include virtual="/-/inc/general__page_start.inc" -->
<title>Лисиця-великопостниця ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця-великопостниця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця-великопостниця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця-великопостниця <br><span class="article__headerDescription">Українська народна казка про тварин</span></h1>
	<p>Унадилась лисиця до одного чоловіка курей красти. Вже той хазяїн як не залягав, що не робив, так ні, ніяк не впіймає її. А далі й надумав. Взяв убив гуску і повісив в садку на яблуні, де лисиця проходить, а під гускою набив гострих гвіздків.</p>
	<p>От уночі біжить через садок лисиця і побачила ту гуску. Вже вона виляла коло неї, виляла, не достане з землі, а плигати боїться, щоб на крючку не почепиться. А далі вернулась в ліс, найшла вовка і каже йому: «Ти, братику, сьогодні не п’ятницюєш?» — «Ні. А хіба що?» — «Та я набачила там в одному місці гуску, так сьогодні, бач, п’ятниця, а я великопостниця». — «О, а мені аби попалась! Веди, де та гуска?» — «Та ходім, коли хочеш», — каже лисиця.</p>
	<p>От прийшли. Вовк, нічого не думавши, зараз плиг до тії гуски. Товкнув її мордою — гуска впала додолу, а сам повис на крючку. Лисиця підобрала гуску та й ходу в ліс. «Ти ж казала, що сьогодні п’ятницюєш», — промовив вовк. «Еге, — каже лисиця, — тому п’ятниця, хто назад не поп’ятиться».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця-великопостниця. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 30/І. Зап. П. Іванов у м. Куп’янську Харківської губ. від І. Тура. Час запису не зазначений. Відділ рукописів Інституту етнографії ім. М. М. Миклухо-Маклая АН СРСР (Москва)., ф. 22, од. зб. 331, арк. 69—70.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
