<!--#include virtual="/-/inc/general__page_start.inc" -->
<title>Як цар три дочки пропив ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як цар три дочки пропив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як цар три дочки пропив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як цар три дочки пропив <br><span class="article__headerDescription">Українська народна казка Закарпаття</span></h1>
	<p>Був цар, а любив пити. Мав три дівки. Та пішов до лісу, сів собі, підперся й думає. Не має грошей, не є за що пити. А медвідь прийшов та питає: — Царю, що ти журишся? — Та що ся журю? Не маю грошей. А медвідь каже:</p>
	<p>— Дай ми найстаршу дівку, я тобі дам мішок золота.</p>
	<p>— Бери, бери дівку.</p>
	<p>І дав йому медвідь мішок золота. І наказав:</p>
	<p>— На вечір ту би-сь прийшов з дівкою.</p>
	<p>На вечір прийшов цар дому та й каже дівці:</p>
	<p>— Підеме на гулянку. — Де?</p>
	<p>— До лісу.</p>
	<p>Дівка не знала, чого. Прийшли вони в ліс, а медвідь прибіг та вхопив дівку й побіг з нею.</p>
	<p>А цар прийшов додому та напився, проспався, а рано знов починає пити. І так пив і пив та пропив тоти гроші. Вже не має за що пити. Тоді він знов іде до лісу та журиться. Не має грошей. Летить орел та й питає:</p>
	<p>— Царю, що журишся?</p>
	<p>— А, так і так. Грошей не маю.</p>
	<p>— Я ти дам два мішки золота, дай ми середущу дівку.</p>
	<p>— Та бери.</p>
	<p>І дав йому дівку, взяв гроші й далі п’є. А орел вхопив дівку та й пішов. Вже лем єдна дівка лишилася, найменша.</p>
	<p>А цар пропив усі гроші. Уже пішов не в ліс, а ід’морьови та сів на берег. Та й думає, що він буде колисатися над водою, та й упаде в море, та й ся втопить. Бо нема грошей. А риба припливла та питає:</p>
	<p>— Що собою махаєш?</p>
	<p>— Хочу ся втопити.</p>
	<p>— Стій, не топися.</p>
	<p>— Грошей не маю.</p>
	<p>— Я ти дам три мішки золота, а ти дай ми дівку найменшу.</p>
	<p>— А як ти возьмеш?</p>
	<p>— Не твоє старання, як я возьму. Возьму, — каже риба. Дала йому риба гроші. А він собі їх позагрібав, поносив дому та п’є далі.</p>
	<p>І прийшла велика буря, велика вода. І вигнала воду на поле. А та велика риба скликала всі риби. Припливли вони аж до хижі. І тота риба дівку взяла й понесла в море.</p>
	<p>А цар пив, пив та й тото пропив. І знов пішов ід’морьови. Може, риба ще там та ще йому дасть грошей. Та собою махав, махав, та й упав у воду, та й утопився. Та й конець тій казці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Дубриничі, Перечинського району, Закарпатської області 30 березня 1991 року Бабич Гаврило Васильович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
