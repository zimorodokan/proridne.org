<!--#include virtual="/-/inc/general__page_start.inc" -->
<title>Старе добро забувається ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Старе добро забувається» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Старе добро забувається.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Старе добро забувається <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу ішов дядько у чуже село молотить. Далеченько від села назустріч йому вибігає вовк та й каже:</p>
	<p>— Сховай мене, дядьку, бо мене охотники хочуть убить.</p>
	<p>Дядько пожалів вовка, заховав у мішок і пішов. Аж тут охотники появилися з лісу і питають дядька:</p>
	<p>— Чи не бачив, дядьку, вовка, що тут десь побіг?</p>
	<p>Він каже:</p>
	<p>— Бачив... Побіг он туди, в сторону.</p>
	<p>Охотники пішли у ту сторону, куди дядько указував. Коли їх не стало видно, вовк і питає:</p>
	<p>— Чи є охотники?</p>
	<p>Дядько каже:</p>
	<p>— Уже скрились.</p>
	<p>Тоді вовк і каже:</p>
	<p>— Ну, тепер випускай мене.</p>
	<p>Дядько розв’язав мішок і випустив вовка. Він тоді і каже дядькові:</p>
	<p>— Тепер я тебе з’їм.</p>
	<p>Дядько з ним довго войтувався, поки почули і посходилися звірі. Дядько й каже:</p>
	<p>— От я його спас, а він мене хоче з’їсти.</p>
	<p>Всі звірі загули в одно — щоб з’їсти, а послідня була лисиця, та й каже:</p>
	<p>— Я не вірю, щоб вовк був у мішку.</p>
	<p>Вовк розлютувався і вліз у мішок, а хвіст зверху. Лисиця й каже:</p>
	<p>— Я не повірю, щоб це його хвіст уліз у мішок.</p>
	<p>Вовк заховав увесь хвіст.</p>
	<p>Лисиця й каже:</p>
	<p>— Я не повірю, щоб вовк був у мішку зав’язаний.</p>
	<p>Дядько й зав’язав. А лисиця й каже:</p>
	<p>— Ану, дядьку, як ви будете вимолочувать снопи, бо я й досі не бачила, як ціпами молотять.</p>
	<p>Дядько вже як ішов молотить, то в його був ціп. Тоді дядько й почав молотить — всі звірі розбіглись. Дядько вовка вбив і пішов дальше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>221 (6196). Старе добро забувається СУС 155. Записано 2009 року. Селевко Варвара Григорівна (1925). Черкаська область, Драбівський район, Рецюківщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Старе добро забувається <br><span class="article__headerDescription">Українська народна казка Чернігівщини</span></h1>
	<p>Ішов дядько у друге село молотити, а тут біжить вовк і каже:</p>
	<p>— Сховай мене, бо охотники хочуть убити мене.</p>
	<p>Дядько заховав вовка у мішок і пішов. Ідуть охотники і питають його:</p>
	<p>— Чи не бачив, дядьку, вовка, що тут десь побіг?</p>
	<p>Він і каже:</p>
	<p>— Бачив, побіг в ту сторону.</p>
	<p>Стрільці пішли в ту сторону, куди дядько вказував. Охотники пішли — вовк і питає:</p>
	<p>— Чи є охотники?</p>
	<p>— Уже скрились.</p>
	<p>Тоді вовк і каже:</p>
	<p>— Ну, тепер випускай мене.</p>
	<p>Дядько випустив, а вовк і каже:</p>
	<p>— Тепер стара хліб-сіль забувається. Тепер я тебе з’їм.</p>
	<p>Дядько з ним довго войдувався, поки почули і посходилися звірі. Дядько й каже:</p>
	<p>— От я його врятував, а він мене хоче з’їсти.</p>
	<p>Всі звірі загули в одно — щоб з’їсти дядька, а лисиця каже:</p>
	<p>— Я не повірю, щоб вовк був у мішку.</p>
	<p>Вовк розлютувався, заліз у мішок, а хвіст зверху.</p>
	<p>Лисиця каже:</p>
	<p>— Я не повірю, щоб вовк був у мішку зав’язаний.</p>
	<p>Дядько й зав’язав. Лисиця й каже:</p>
	<p>— Ану, дядьку, покажіть, як ви будете вимолочувати снопи, бо я й досі не бачила, як ціпами молотять.</p>
	<p>Дядько вже як ішов молотить, то в його був ціп. Тоді дядько й почав молотить вовка в мішку — всі звірі розбіглися. Дядько вовка вбив і пішов далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>70 (4151). Старе добро забувається. СУС 155. Записала Клещева С. П. 2007 року. Воляник Євдокія Григорівна (1935). Чернігівська область, Бобровицький район, Браниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
