<!--#include virtual="/-/inc/general__page_start.inc" -->
<title>Як коваль змія переміг ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як коваль змія переміг» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як коваль змія переміг.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як коваль змія переміг <br><span class="article__headerDescription">Українська народна казка Кіровоградщини</span></h1>
	<p>Жив колись змій. Він їв людей і не давав їм спокою. Коваль збудував недалеко від змієвого лігва собі кузню та й задумав, як би звести того змія зі світу, щоб він людей не губив. Як зачує змій, що коваль кує в кузні, то стає йому досадно від того стуку. Прилетів змій до кузні, а вона зачинена залізними дверима. Змій і гукає:</p>
	<p>— Гей, ковалю, що ти тут ляпаєш, не даєш мені спати? Я тебе з’їм!</p>
	<p>— Що ж, твоя воля! Дай лиш мені востаннє помолитися.</p>
	<p>— Молись!</p>
	<p>От коваль узяв молот та й давай скоріше робити гвіздка.</p>
	<p>— Чом же ти не молишся, а знову ляпаєш? — гукає змій.</p>
	<p>— Це я, молячись, ляпаю по ковадлу, — каже коваль.</p>
	<p>— Ну швидше, а то в мене вже слина з рота тече.</p>
	<p>— Зараз!</p>
	<p>От зробив коваль гвіздка.</p>
	<p>— Вже! — гукає. — Я готовий! Ти як, — питає, — мене їстимеш? Ось у стінках є дірки, так ти просунь сюди свій язик, я сяду на нього, ти мене й проковтнеш.</p>
	<p>Згодився змій. Просунув у дірку язика, а коваль за гвіздка та й прибив ним зміїв язик до стіни. Змій туди-сюди посмикав — не одірветься. А коваль взяв вуздечку та й загнуздав змія. Запріг його в плуга і давай орати ним поле. Орав ним доти, аж поки змія не ухекав. Люди зраділи, що коваль переміг змія, дякували йому за своє спасіння.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41 (7923). Як коваль змія переміг. СУС —. Записала Січкар Альона 2010 року. Мишковець Марія Євменівна (1934). Кіровоградська область, Олександрівський район, Івангород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
