<!--#include virtual="/-/inc/general__page_start.inc" -->
<title>Страх ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Страх» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Страх.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Страх <br><span class="article__headerDescription">Українська народна казка Кіровоградщини</span></h1>
	<p>Відколи живуть люди, існує Страх. Ходить він, мов привид, поміж хатами, турбує господарів. Та якось трапився йому на дорозі один чоловік обдертий. І погляд у нього — ніби світ йому зовсім збайдужів. Лежить собі посеред шляху, хоч би тобі що.</p>
	<p>— Вступись мені! — суворо наказує Страх.</p>
	<p>Чоловік навіть бровою не повів.</p>
	<p>— Невже ти мене не боїшся? Я Страх! Ще жодна людина мене так не зустрічала.</p>
	<p>— Мені нема чого втрачати. Ані гроша за душею, і життя мені не шкода.</p>
	<p>— Сміливий ти, чоловіче, — сказав Страх, — раз мене не злякався. За твою хоробрість зроблю я тебе щасливим. Проси, що хочеш!</p>
	<p>— Їсти, — простогнав чоловік.</p>
	<p>Страх посміхнувся:</p>
	<p>— Я тобі можу дати більше. Знаєш, скільки я в людей добра відібрав?! На, ось візьми гроші. Тут тобі на все життя вистачить, — сказав і зник.</p>
	<p>Минуло кілька років. Завів чоловік господарство таке, що сусіди від заздрощів мало не луснуть, і жінка у нього хоч куди, на все село краля.</p>
	<p>Та не забув про безталанного Страх. З’явився якось серед ночі, як то завжди він приходить до людей. Затремтів усім тілом чоловік над грішми і багатством своїм. Згадав і Бога, і диявола.</p>
	<p>— Ти чого тремтиш? — підійшов до нього ближче Страх. — Не впізнаєш мене?</p>
	<p>А чоловік ще дужче злякався, додолу упав, ледь не зомлів.</p>
	<p>— Тепер ти такий, як і всі! — сказав Страх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>247 (8147). Страх. СУС —. Записала Батрак Ірина 2010 року. Ткаченко Домна (1932). Кіровоградська область, Добровеличківський район, Гаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
