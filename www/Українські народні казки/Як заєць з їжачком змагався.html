<!--#include virtual="/-/inc/general__page_start.inc" -->
<title>Як заєць з їжачком змагався ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як заєць з їжачком змагався» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як заєць з їжачком змагався.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як заєць з їжачком змагався <br><span class="article__headerDescription">Українська народна казка Кіровоградщини</span></h1>
	<p>Жив заєць Хвалько. Одного разу він став хвалитися, що він найшвидше бігає з усіх звірів, що йому рівних немає. А їжачок, який заховався за пеньком, тихеньким голосом каже:</p>
	<p>— Я тебе обжену.</p>
	<p>— Хто, ти? — сміючись запитав заєць. — У тебе коротенькі ноги.</p>
	<p>А їжачок сказав:</p>
	<p>— Давай поб’ємося об заклад.</p>
	<p>І стали вони бігати вздовж поля по двох борознах. Зайчик став у одну борозну, а їжачок у другу. А перед забігом їжак сказав своїй жінці, щоб та йшла на фініш, і коли заєць буде добігати, щоб вистрибувала і кричала: «А я вже тут!»</p>
	<p>От стали вони на старт. Заєць як рвоне, аж курява з-під ніг полетіла, а їжак відступив собі назад. Заєць летить, вуха на спину. Але не встиг він добігти, як їжачиха вискочила з борозни і кричить:</p>
	<p>— Я вже тут!</p>
	<p>У зайця аж очі на лоб повилазили. Він не міг придумати,як це такий маленький їжачок з такими маленькими лапками міг обігнати його. І запропонував ще раз пробігти. Рвонув ще швидше. Так бігав із сторони в сторону, поки не помер.</p>
	<p>Будь мудрим, а не хвальковитим!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>227 (8126). Як заєць з їжачком змагався. СУС 275А*. Записала Коротич Ірина 2010 року. Коротич Анатолій Васильович (1949). Кіровоградська область, Добровеличківський район, Добровеличківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
