<!--#include virtual="/-/inc/general__page_start.inc" -->
<title>Волохате, пелехате — на гроші багате ☼ Українська народна казка ☼ Народна творчість</title>
<meta name="Description" content="Українська народна казка Поділля «Волохате, пелехате — на гроші багате» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Волохате, пелехате — на гроші багате.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Волохате, пелехате — на гроші багате <br><span class="article__headerDescription">Українська народна казка Поділля</span></h1>
	<p>Колись давно, за царя Опенька, як була земля тоненька, жили собі два дід і баба. В діда була дочка і в баби була дочка. Дідова дочка була дуже роботящою, вся хатня робота була на ній, а бабина лежала на п’єцу, ніжилася в подушках, лінь розвивала.</p>
	<p>Одного разу дідова дочка не вспіла зробити всієї хатньої роботи. Розсердилася баба та й каже до діда</p>
	<p>— Діду, твоя дочка ледача, вези її в ліс, хай її вовка з’їдять.</p>
	<p>Запріг дід коня в санки та й повіз дочку в ліс. Їхали вони довго і приїхали до старої хатки. Хатка була зачинена і ніхто в ній не жив. Дід вйокнув на коня та й поїхав додому.</p>
	<p>Осталася дівчина в хатці. Скоро поприбирала, розпалила в печі, зварила горщичок каші. Аж чує дівчина,хтось коло хати вовтузиться. А тоді почувся стук в двері. І голос чути:</p>
	<p>— Дівко, дівко, одчини!</p>
	<p>Дівчина одчинила.</p>
	<p>— Дівко, дівко, пересади через поріг.</p>
	<p>Вона й пересадила.</p>
	<p>— Дівко, дівко, ходімо гуляти!</p>
	<p>— Я не маю що вбрати, — отвічає вона.</p>
	<p>— Заглянь мені в праве вухо.</p>
	<p>Дівчина як подивиться в праве вухо, а там вдяги різної, якої хочеш. Витягла собі дівчина одежі, скільки хотіла, а тут півень:</p>
	<p>— Кукуріку!</p>
	<p>Волохате, пелехате, на гроші багате щезло, а дівчина осталася з багатством в хатці.</p>
	<p>А дідові стало шкода своєї дочки. Поїхав він у ліс, щоб забрати її додому. Приїхав у ліс до хатинки, забрав дочку. Їде і думає, що вдома буде свою дочку шанувати, а бабиній не поздоровиться.</p>
	<p>Як приїхали дід з дочкою додому, зняли з санок скриню з багатством. А баба як побачила, тупнула ногою і сказала, щоб дід і її дочку в ліс віз.</p>
	<p>Привіз дід бабину дочку до лісу і посадив в тій самій хатинці. В хаті був рейвах, а бабина дочка підкинула віника ногою і не хотіла робити порядок. Сіла коло столу, наїлася каші і почала дрімати.</p>
	<p>Раптом хтось попід хату загупав, а тоді почувся стук у двері. Грубий голос сказав:</p>
	<p>— Дівко, дівко, одчини!</p>
	<p>— Невеликий пан, одчиниш сам!</p>
	<p>— Дівко, дівко, пересади через поріг.</p>
	<p>— Невеликий пан, сам перелізеш!</p>
	<p>— Дівко, дівко, ходімо гуляти!</p>
	<p>Дівка пішла гуляти. Волохате, пелехате так гуляло з дівкою, що розтрясло її, поки півні заспівали. Лишилися тільки кості.</p>
	<p>На третій день дід приїхав по бабину дочку і бачить перед хатою тільки купу кісточок. Він зібрав їх і повіз додому. Баба з розпачу зійшла з ума, а дід став жити зі своєю дочкою. А вона скоро вийшла заміж за багатого чоловіка.</p>
	<p>І стали вони жити-поживати і хліб жувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (7868). Волохате, пелехате — на гроші багате. СУС 480. Записано 2010 року. Наливайчук Василь Федорович (1930). Хмельницька область, Волочиський район, Щаснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
