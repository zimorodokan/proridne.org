<!--#include virtual="/-/inc/general__page_start.inc" -->
<title>Як циган чорта обдурив ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як циган чорта обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган чорта обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган чорта обдурив <br><span class="article__headerDescription">Українська народна казка Закарпаття</span></h1>
	<p>Було де не було, в якомусь селі жив циган. Бідував, більше голоден, як ситий ходив.</p>
	<p>Взяли ’го у військо. Тут їв ліпше, як дома. Колись і м’яса на обід перепало.</p>
	<p>Вислужив військо, повернувся домів — і знову голод. Мусив красти.</p>
	<p>Дізнався, що в лісі пасеться велике стадо свиней. Стадо було панське...</p>
	<p>Циган дочекався темної ночі й пішов красти. Йде, роздумуючи, й чує: хтось крокує. Спершу не звертав уваги, бо думав, що йому лиш причулося. А потім знову вчув кроки. Дивиться, а позад нього чоловік.</p>
	<p>— Хто ти?</p>
	<p>— Я чорт. А ти?</p>
	<p>— Я циган.</p>
	<p>— Та де йдеш?</p>
	<p>— Йду з голоду красти свиню.</p>
	<p>— І я йду з тобою, бо й я би їв м’ясо... Но, та будемо красти в’єдно.</p>
	<p>Дійшли до стада, загорожа була висока, оббита дошками. Перелізли через неї й почали вибирати собі кругленьких свиней. Чорт кидає через загороду по одній, а циган не може підняти. Якось натрапив на маленького веприка і того одного перекинув...</p>
	<p>Перелізли загороду й женуть свині лісом. Ще було темно. Звідає чорт:</p>
	<p>— Як поділимося?</p>
	<p>— Та чи ти значив свої? — Я ні... А ти значив?</p>
	<p>Я значив... Я котре хотів перекинути, то кожному підкрутив хвіст д’горі.</p>
	<p>Каже чорт.</p>
	<p>— Добре. Тоді із закрученими хвостами най будуть твої, а з прямими — мої.</p>
	<p>І так договорилися.</p>
	<p>Зійшов місяць на небі, почали ділитися. Циган бере із закрученими хвостами, то забрав усі, лиш один сухоребрий веприк тримав хвіст прямо, бо хворий був. І його взяв собі чорт...</p>
	<p>Чорт сердитий... Видить, що циган його обманув, і каже:</p>
	<p>— Я так трудився, а мені дістався сухий веприк.</p>
	<p>— Тобі, чорте, лиш видиться, що ти багато трудився.</p>
	<p>— Ей, цигане, цигане, більше з тобою ніколи не піду красти.</p>
	<p>І відтоді є народна приповідка: циган і чорта обмане!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як циган чорта обдурив. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1036. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 190 — 191. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
