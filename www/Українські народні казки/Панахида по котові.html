<!--#include virtual="/-/inc/general__page_start.inc" -->
<title>Панахида по котові ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Панахида по котові» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Панахида по котові.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Панахида по котові <br><span class="article__headerDescription">Українська народна казка про тварин</span></h1>
	<p>У одного чоловіка був учтивий кіт, ніколи не робив шкоди. Як хазяїн не дасть сам, так він, бувало, мимо ласощів пройде і не гляне на них. Кіт одними мишами тіко й жив. Попервах йому було гарно, мишей було невпоїд, а далі миші стали бояться, зря не показувались з нори. Виткне, бувало, з нори головку, обдивиться кругом і тоді тіко вилізе з нори, а як почує кошечий дух, так мерщій ховається поглибте в норку. Котові припадало хитрувать на всі лади. Іноді прикидавсь сонним або дохлим, а іноді, бувало, просиджував цілий день біля нори, вижидаючи, поки миша виткнеться з нори.</p>
	<p>Одного разу кіт просидів цілий день біля нори і ні одної миші не піймав. Він тоді, наглядівши неподалеко од нори край хворостини, котрий стирчав з криші, і повис на ньому передніми лапами. Молода миша виткнула голову з нори і побачила, що кіт висить, вернулась в нору і розказала всім своїм родичам: «Братці! Я бачила новинку, радуйтесь і веселіться...» — «Що таке?» — спитали подруги. «Та що, нашого ворога повісили! Тепер ми вільно будем гулять». Миші одна за другою почали витикаться з нори і потихеньку підближались до кота. А стара миша, котра уже не раз була в бувальцях, сварилась на мишенят: «Не ходіть далеко, а то він вас одуре; знаю я його хитрощі. Може він висить без вірьовки, тоді бережіться».</p>
	<p>Мишенята не послухались старої миші, всі вилізли з нори і на радощах налагодились одслужить молебінь своєму богові, що збавив їх од лютого ворога. Одна з них була ловка і одважна, підступила до кота ближче всіх і почала читать віршу:</p>
	<div class="poem">
		<p>
			Жив мурлика<br>
			Та був мурлика,<br>
			Кіт сибірський,<br>
			Рост богатирський;<br>
			Сіра на йому шкурка,<br>
			Вуси як у турка;<br>
			Був він бішений,<br>
			На кражі помішаний,<br>
			За те, мабуть, і повішений.<br>
			Радуйтесь, миші,<br>
			Радуйтесь, криси,<br>
			І вся наша природа,<br>
			Настала тепер нам свобода!
		</p>
	</div>
	<p>Не вспіла миша закінчить віршу, кіт ожив і миттю кинувсь до миш і ну їх хапать! Чимало тоді перепсував їх, штук три задушив до смерті, а кілька штук скалічив, ледве повтікали, куди яка попала. Кіт сів біля нори і беріг миш, поки сикнеться яка до нори ховаться в своє гніздо. Опісля того миші переселились в друге місце.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Панахида по котові. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Тарасевський в м. Шебекіно Бєлгородського пов. Курської губ. від К. Гонтарєва. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 242—243.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
