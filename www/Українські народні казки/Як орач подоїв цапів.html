<!--#include virtual="/-/inc/general__page_start.inc" -->
<title>Як орач подоїв цапів ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як орач подоїв цапів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як орач подоїв цапів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як орач подоїв цапів <br><span class="article__headerDescription">Українська народна казка Бойківщини</span></h1>
	<p>Посходилися міністри й барони до короля Матяжа. І там ся гостили, а після гостини зібрав король мадярських міністрів і баронів і їм сказав:</p>
	<p>— Ходім подивитися по поли. Подивимося, як люди працюють, як збіжжя сіють.</p>
	<p>Пішли вони дивитися, і там єден орач сидить на плузі і курить собі файку. Він курить, а тут приходить Матяж-король.</p>
	<p>— Добрий день!</p>
	<p>— Добрий день.</p>
	<p>— Чи спізнаєш мене? — мовить.</p>
	<p>— Спізнаю вас, королю. Матяжу.</p>
	<p>— Сказав тобі хто чи сам спізнав мене?</p>
	<p>— Спізнав вас сам.</p>
	<p>— Ну то добре. А скілько ти тут заробляєш?</p>
	<p>— Три золоті.</p>
	<p>— А де тоти три золоті діваєш?</p>
	<p>— Єден, — мовить, — золотий лишаю собі на поживу, одним довг віддаю, а еден у довг даю.</p>
	<p>— Ага. То, — мовить, — дуже мудро, дуже мудро. А як тобі ще далеко?</p>
	<p>— Як далеко? Та як волам поза роги.</p>
	<p>— То вже поваго, — мовить король Матяж. — А скільки тобі ще лишилося з тридцять двох?</p>
	<p>— З тридцять двох мені вже лишилося хіба десять.</p>
	<p>— То вже недобре. А чи подоїв би ти ще цапів?</p>
	<p>— Та би доїв, королю Матяже, але, — мовить, — нема їх.</p>
	<p>— Тепер я відходжу. То, що ми говорили, би-сь нікому не виказав, поки не увидиш моє лице.</p>
	<p>— Добре.</p>
	<p>І пішли вони собі під ліс, король Матяж і міністри. Полягали в холодок і мовить король Матяж:</p>
	<p>— Слухайте, панове. Ви відгадайте, викажіть мені, що то я тайно з тим орачем говорив. Що то за таємниця у нас з ним була? Котрий викаже мені, то, дам йому великий чин. А лягаю собі на півгодини спати, а ви думайте собі.</p>
	<p>Він собі ліг, а вони єден по другому, єден по другому, та й пішли д’тому орачеви. Прийшли д’орачеви та й питаються:</p>
	<p>— Розкажи нам, що ти говорив з королем Матяжем? Ти повідав, же три золоті заробляєш. Єден тобі на поживу, другий, — мовив ти, — довг віддаєш, а третій у довг даєш, на борг.</p>
	<p>Зняв орач шапку і мовив:</p>
	<p>— Ану про золотівці всі мечіть.</p>
	<p>Їм тамка було п’ятьдесять або шістьдесять. Кожний кинув йому в шапку по золотівці, і він їм розказав. Мовить:</p>
	<p>— Єден золотий собі, другий боргую, бо діти годую, а на третій старих родичів годую, довг їм віддаю.</p>
	<p>А ті пани питають:</p>
	<p>— А що то король питав вас, коли казав: «Як далеко?», а ви сказали: «Як волам поза роги»?</p>
	<p>— Ага. Дуже добре. По золотівці мечіть.</p>
	<p>Кинули вони йому по золотівці. Мовить він:</p>
	<p>— Він питався, як далеко я виджу. А я сказав, же так, як волам поза роги.</p>
	<p>— А що він мовив: із тридцять двох скільки ся лишило?</p>
	<p>— Мечіть про золотівці.</p>
	<p>Вони третій раз йому кинули по золотівці.</p>
	<p>І він мовив:</p>
	<p>— Треба знати, же молодий чоловік має усе тридцять два зуби. А я сказв королю., що в мене хіба десять ся лишило.</p>
	<p>А вони взлостилися та й кажуть:</p>
	<p>— А король казав, щоби ти це не виказав, поки його лице не увидиш.</p>
	<p>А орач мовив:</p>
	<p>— А на грошах, же ви мені дали, чиє лице? Не короля нашого лице?</p>
	<p>Тоді вони вернулися до короля і сказали йому, що вже все знають. І стали звідувати, аби він сказав, що він говорив з орачем про цапів. А король Матяж мовить:</p>
	<p>— Той орач продоїв вас, як цапів, видоїв до одного шеляга з ваших кишень.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>121 (2331). Як орач подоїв цапів. СУС 921А+921F*. 26 серпня 1990 р. Драч Антон Григорович (1909). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
