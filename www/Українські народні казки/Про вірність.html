<!--#include virtual="/-/inc/general__page_start.inc" -->
<title>Про вірність ☼ Українська народна казка ☼ Народна творчість</title>
<meta name="Description" content="Українська народна казка Поділля «Про вірність» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вірність.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вірність <br><span class="article__headerDescription">Українська народна казка Поділля</span></h1>
	<p>Давно це діялось. Молодий парубок Михайло покохав дівчину з сусіднього села. Її звали Катерина. Вона була розумна та гарна. Михайло був щасливий, що у нього така наречена, хоч і була дівчина з дуже бідної сім’ї.</p>
	<p>Заздрила їхньому щастю найкраща подруга Катерини — Орися. Вона була теж гарна та й ще з багатої сім’ї, але щастя у коханні не було.</p>
	<p>Одного разу, коли Катерина прийшла до подруги в гості, вона її пригостила чаєм, який не відрізнявся нічим від звичайного. Дівчина його випила. Але з того дня їй стало погано. Катерина почала худнути, поблідла. Возив Михайло свою кохану до різних знахарів, але все марно.</p>
	<p>Батьки не могли змиритися з цим горем і разом з Михайлом надіялися, що Катерина одужає, але всі знахарі говорили, що дівчина повільно помирає.</p>
	<p>Михайло не покидав свою кохану Катерину і виконував всі її бажання. Наприкінці весни, коли у лісі з’явилися суниці, дівчині захотілось піти до лісу. Парубок збирав і носив дівчині ягоди, а вона зі смаком їх з’їдала. Захотілося їй спати. Михайло сів біля Катерини, вона поклала голову йому на коліна і міцно заснула. Парубок не зводив погляду із дівчини. Він замітив, що рот у коханої почав повільно розкриватися і звідти з’явилася голова вужа. Михайло не міг поворухнутися, але коли виліз весь вуж, він почав будити свою кохану. Прокинувшись, Катерина відчула полегшення.</p>
	<p>Повернувшись додому, хлопець розповів все батькам нареченої, але вони попросили у нього, щоб нічого не казав дочці. З тих пір вона почала поправлятися, з’явився рум’янець. Михайло був на сьомому небі від щастя.</p>
	<p>Відсвяткували весілля. Зажили вони щасливо, в любові та злагоді. З’явилися у них діти і жили вони заради своїх дітей.</p>
	<p>У глибокій старості Михайло наважився розповісти про те, що сталося у лісі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>160 (6426). Про вірність. СУС —. Записано 2009 року. Андрушко Надія Дмитрівна (1947). Вінницька область, Літинський район, Бірків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
