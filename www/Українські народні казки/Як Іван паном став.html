<!--#include virtual="/-/inc/general__page_start.inc" -->
<title>Як Іван паном став ☼ Українська народна казка ☼ Народна творчість</title>
<meta name="Description" content="Українська народна казка Буковини «Як Іван паном став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван паном став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван паном став <br><span class="article__headerDescription">Українська народна казка Буковини</span></h1>
	<p>Мав Іван семеро дітей. Був дуже бідний і пішов до пана пасти телята. А пан познайомився з його жінкою і зачав до неї ходити. Іван ходи по полю за телятами, кидає паличкою то в їден бік, то в другий та все каже:</p>
	<p>— І так біда, і так біда. А пан питає:</p>
	<p>— Що ти, Іване, так махаєш паличкою? Що то за біда в тебе? А Іван каже:</p>
	<p>— Я вам не скажу, а лиш барині вашій скажу. Пан не доглупався, в чім діло, і каже:</p>
	<p>— То скажи їй.</p>
	<p>Пішов Іван до пані, а вона питає:</p>
	<p>— То що в тебе за біда?</p>
	<p>— Я би сказав вам, пані, але ви скажете панови, і він мене прожене.</p>
	<p>— Та кажи, я не скажу йому. Іван каже:</p>
	<p>— Ваш пан до мої жінки ходи.</p>
	<p>— Як він ще раз піде, ти прийди і скажи мені.</p>
	<p>Дивиться Іван — пішов пан до його жінки. Прибігає він до пані і розказує їй це. А паня каже:</p>
	<p>— Як він ходить до твої жінки, то ти приходь до мене. Іде Іван рано за телятами і каже:</p>
	<p>— І так добре, і так добре. А пан питає:</p>
	<p>— Що то в тебе таке добре? А Іван:</p>
	<p>— Як я дізнався, пане, що ви ходите, до мої жінки, то хотів вас убити. Але то було б недобре, бо мене б посадили в тюрму. І недобре було, що ви до мої жінки ходили. А тепер ви до мої жінки ходите, а я — до вашої. І мені добре, і вам добре.</p>
	<p>Пан почав сварити жінку:</p>
	<p>— Чого ти приймаєш Івана?</p>
	<p>— А чого ти до його Марії ходиш?</p>
	<p>Збирає пан баль. З’їхалися пани. Прикликали й Івана. І розказав пан, що Іван до його жінки ходи. Пани й питають Івана:</p>
	<p>— То правда?</p>
	<p>— Правда.</p>
	<p>І розказав Іван усе, як було. І колегія панів розсудила, щоб пан з панею розійшлися і розділили все майно пополам. І пан пішов з Марією, а Іван з панею. І став Іван паном. І тих панів аж у революцію розгромили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 13 травня 1980 року Мазур Олексій Федорович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
