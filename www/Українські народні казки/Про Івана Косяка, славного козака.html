<!--#include virtual="/-/inc/general__page_start.inc" -->
<title>Про Івана Косяка, славного козака ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про Івана Косяка, славного козака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана Косяка, славного козака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана Косяка, славного козака <br><span class="article__headerDescription">Українська народна казка Кіровоградщини</span></h1>
	<p>За давніх-давен в мальовничому українському селі жила вродлива дівчина Конопляночка. Мала дівчина коханого, Івана Косяка — козака, вродливого та мужнього хлопця. Молодята готувалися до весілля, та несподівано налетів Змій Героїнович і вкрав красуню Конопляночку. Невтішний Іван відправився на пошуки коханої.</p>
	<p>Ішов день, ішов два, тиждень, місяць, через макові поля, переплив ацетонову річку і дійшов до хатинки на курячих ніжках. В ній мешкала Баба-Яга. Привітався Іван лагідно та до земельки низько вклонився. Сподобалося Бабі таке привітання, і вирішила вона не їсти його, а вислухати:</p>
	<p>— Що привело тебе сюди, юначе? — запитала стара.</p>
	<p>— Украв мою кохану Конопляночку Змій Героїнович, а я йду її визволяти. Допоможи мені, бабусю, знайти цього злодія, повік твоєї допомоги не забуду.</p>
	<p>Баба-Яга насупилася і відказала:</p>
	<p>— Маю я зуба на цього негідника, образив він Бабусю-Ягусю, сам кайфував, а зі мною, старенькою, не поділився, сучий син. Ну що ж, допоможу я тобі. На ось тобі пігулку драмадолу. Куди вона покотиться, туди й іди. Вона приведе тебе до Змія Героїновича.</p>
	<p>Подякував Іван Бубусі-Ягусі і пішов туди, куди котилася пігулка. Довго чи коротко, але дійшов він до палацу Змія Героїновича.</p>
	<p>Сидить Змій на троні і, грізно дивлячись, говорить:</p>
	<p>— Ну що, Іване, будемо битися, курити чи миритися?</p>
	<p>— Будемо курити.</p>
	<p>І почали… Скурили один косяк — нічого, скурили другий — нічого, скурили третій і Змій здався:</p>
	<p>— Ну, що ти хочеш з мене?</p>
	<p>— Поверни мені мою кохану Конопляночку, — відповідає Іван.</p>
	<p>Нема чого робити Змієві, дав він Іванові в’язку з трьома ключами і говорить:</p>
	<p>— Твоя Конопляночка за другими дверима, відкривай і забирай її. Тільки попереджую, не відкривай перші та треті двері, бо може бути лихо.</p>
	<p>— Гаразд, — відповів Іван і пішов.</p>
	<p>Став юнак навпроти перших дверей, так йому кортить їх відкрити. Ех! Була, не була, де наше не пропадало!</p>
	<p>Відкрив, а там… одні нюхають, другі — коляться, треті — курять. І так йому захотілося до них приєднатися. Але стримався козак, вийшов з кімнати.</p>
	<p>Підійшов він до других дверей, а за ними Конопляночка, та така гарненька, рум’яненька. Зраділа, кинулася коханому на шию, слізьми вмилася від радості. Взяв він її на руки і виніс з другої кімнати, а перед очима постали треті двері. Цікавість розпирала Івана. І, не звертаючи уваги на попередження Конопляночки, що навіть Змій-Героїнович не заходив у ці двері, хлопець їх все ж таки відчинив. А звідти виходять… опер-група та лікар-нарколог.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>208 (8106). Про Івана Косяка, славного козака. СУС —, новотвір. Записала Горобець Олена 2010 року. Кушнір Ніна Іванівна (1946). Кіровоградська область, Гайворонський район, Гайворон</p>
			<p>Ось як відображається в народній творчості наша страшна дійсність (М. Зінчук).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
