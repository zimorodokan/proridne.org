<!--#include virtual="/-/inc/general__page_start.inc" -->
<title>Про Подолянина ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про Подолянина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Подолянина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Подолянина <br><span class="article__headerDescription">Українська народна казка Закарпаття</span></h1>
	<p>Жив бідний чоловік. Пішов раз у ліс по дрова, а поки вернувся, бузьок їм приніс дванадцятого хлопчика.</p>
	<p>Зайшов чоловік до хати, кладе сокиру під постіль, а жона гойкає:</p>
	<p>— Не вдар дитину! Кладе сокиру в закуток, а жона знову:</p>
	<p>— І там мале! Кладе під лавицю, а жона:</p>
	<p>— Сокоти, бо там теж хлопчик! Думає собі чоловік, що він, бідняк, буде робити з дітьми, чим їх буде годувати?!</p>
	<p>Й зі страху втік до лісу та пропав.</p>
	<p>А хлопці ростуть, ростуть. «Уже стали розумними. Звідають свою маму:</p>
	<p>— Мамко, де наш нянько?</p>
	<p>— Сини мої, — говорить мати. — Ваш отець був бідний чоловік. Налякався, як він вас вигодує, та й утік до лісу. Відтоді про нього не чути нич.</p>
	<p>— Но, мамко, йдемо ми його шукати.</p>
	<p>Зібралися, йдуть лісом. Раз видять геть зарослого чоловіка. Хлопці за ним, але чоловік дуже налякався й утік.</p>
	<p>Хлопці вернулися домів, взяли паленки й поклали в колибу. Самі заховалися — й чекають.</p>
	<p>Зайшов той чоловік в колибу, покрутився, покрутився, втямив паленку, напився, впав на землю й заснув.</p>
	<p>Тоді хлопці вхопили ’го й понесли домів. Айбо не впізнають, чи то їх отець, чи дехто інший.</p>
	<p>Дома поклали ’го на постіль, постригли, і тоді жона нараз впізнала свого чоловіка.</p>
	<p>Як ся пробудив, хотів утікати. Але сини ’го обстали й кажуть:</p>
	<p>— Не втікайте! Ви наш няньо.</p>
	<p>За місяць чоловік привик до дітей.</p>
	<p>Час минав. Хлопці великі вже, треба їм ся женити. Посилають вони свого вітця до поганого воєводи сватати його дванадцять дівок.</p>
	<p>Чоловік пішов, засватав дівки, й договорилися, коли буде свадьба.</p>
	<p>Хлопці готовляться до свадьби, але хто лишиться дома? Так посудили, що найменший Подолянин, а вони привезуть його жону.</p>
	<p>— Ой, ви мою жону не привезете, — каже Подолянин.</p>
	<p>— Чом би-сьмо не привезли? Будемо везти свої та й твою привеземо.</p>
	<p>— Увидите, що не привезете.</p>
	<p>Довго, дуже довго їхали до поганого воєводи. Накінець доїхали. Посвадьбували й вертаються з жонами домів.</p>
	<p>Однієї ночі спали під високим дубом. Переночували, рано встають, а навколо них така вода, що не видно другого берега! Що буде?</p>
	<p>Раз видять — біжить до них на татоші страшний чоловік. Звали ’го Ковач. Каже:</p>
	<p>— Но, чому стоїте на місці? Не йдете далі?</p>
	<p>— Вода довкола.</p>
	<p>— Слухайте, що я вам повім: ви відси не вийдете, кедь мені не дасте те, що не має пари.</p>
	<p>— У неї є пара вдома, — відповіли хлопці, бо зрозуміли, що хоче Подолянинову жону.</p>
	<p>— Кедь мені не дасте її, то звідси не вийдете, — сказав Ковач і понісся на татоші.</p>
	<p>На другий день знову з’явився:</p>
	<p>— Ци дасте?</p>
	<p>— Ні!</p>
	<p>— Но, та всі повмираєте тут!</p>
	<p>Всі журяться. Вже й поголодніли. Думають: тут треба погибати.</p>
	<p>Радяться, що чинити. І досудили, що дадуть йому жону Подолянина.</p>
	<p>І коли на третій день Ковач з’явився, дали ’му невісту молодшого брата. І вода нараз пропала. Смутні вернулися на свою вітцівщину.</p>
	<p>— Но, чи не казав я вам, що ви не привезете мою жону, — говорить Подолянин. — Мушу я сам йти за нею.</p>
	<p>Зібрався й пішов прямо до Ковача.</p>
	<p>Подолянин був такий чоловік, що мури ’му ся розступали, куди йшов. І скоро потрапив крізь стіни до своєї жони, котра плакала в темниці, прив’язана золотим ланцом.</p>
	<p>Як увиділа хлопця, зраділа.</p>
	<p>— Я твій наречений — Подолянин... І розв’язав свою жону й поніс її геть.</p>
	<p>Чує Ковач: його татош ірже. Прибіг у хлів та й звідає:</p>
	<p>— Що ся стало?</p>
	<p>— Подолянин поніс дівку.</p>
	<p>— Чи можемо ’го догнати?</p>
	<p>— Можемо!</p>
	<p>Наївся Ковач, напився, сів на татоша й за одну хвильку був коло Подолянина.</p>
	<p>Одібрав дівку й каже:</p>
	<p>— Не уб’ю тя, бо ще-сь молодий. Але більше до мене не пробуй іти.</p>
	<p>Приніс доньку воєводи у свою палату й знову прив’язав золотим ланцом.</p>
	<p>А Подолянин не втихомирився. Знову крізь мури увійшов до жони, стягнув перстень з її пальця й показав Ковачеві:</p>
	<p>— Чув-им, що ви наймудріший майстер на світі. Учиніть такий перстень, як сей.</p>
	<p>— Го, се перстень з пальця моєї жони!</p>
	<p>— Ні. Можете подивитись.</p>
	<p>Ковач скоро до дівки, а Подолянин ще скоріше — крізь мури. Надів перстень жоні на перст і зник.</p>
	<p>Ковач увидів свій перстень на руці дівки й вернувся у свою кімнату.</p>
	<p>Тут ’го вже чекав Подолянин.</p>
	<p>Ковач учинив перстень.</p>
	<p>Тоді Подолянин приніс свою жону й каже:</p>
	<p>— Учиніть із глини сяку дівку!</p>
	<p>— Бо се моя жона!</p>
	<p>— Не будьте дурні! Йдіть подивіться свою.</p>
	<p>І крізь мури скоро поніс жону там, де була. Знову перехитрив Ковача.</p>
	<p>Й той вчинив ’му подібну дівку...</p>
	<p>Тепер Подолянин взяв свою жону й замість неї прив’язав подібну, а самі — тікай!</p>
	<p>Айбо татош все знав наперед й дуже заїржав, що аж земля потряслася.</p>
	<p>Прибіг Ковач.</p>
	<p>— Що ся стало?</p>
	<p>— Подолянин поніс дівку.</p>
	<p>— Чи можу ще спочити, наїстися й догонити ’го?</p>
	<p>— Можеш!</p>
	<p>Так і було. Ковач наївся, виспався, сів на татоша й за одну хвилину догонив Подолянина. Взяв дівку, а хлопцеві каже:</p>
	<p>— Ще раз тобі відпущу вину, айбо більше не роби таке, бо змушений буду тебе скітити.</p>
	<p>Подолянин сів та зажурився. А далі знову пішов крізь мури до своєї жони й радяться, що чинити? Каже жона:</p>
	<p>— Слухай, Подолянине, на краю світа є баба, котра мас такого татоша, як Ковач. Наймися служити до неї й проси за службу того татоша.</p>
	<p>Подолянин так і зробив. Йде до баби служити. Йде, йде, йде. Раз видить прив’язаного до дуба вовка. Звідає:</p>
	<p>— Що сталося?</p>
	<p>— Підлі люди прив’язали мене до дерева, щоби-м здох. Подолянин пустив вовка на волю.</p>
	<p>— Но, кедь ти такий добрий, дам тобі три волоски. Як будеш у біді, припали волоски на ватрі, а я нараз прибіжу тобі на поміч.</p>
	<p>Подолянин поклав волоски в кишеню і йде далі. Дійшов до ріки. Видить: на березі лежить риба, ледь жива. Взяв і кинув рибу у воду...</p>
	<p>— Но, кедь ти такий добрий, на тобі три луски. Як будеш в біді, припали їх, а я нараз буду коло тебе.</p>
	<p>Подолянин поклав їх до кишені. Йде далі. Видить: тоне лисиця... Врятував її.</p>
	<p>— Но, кедь ти такий добрий, на три волоски, та як попадеш в біду, припали їх, а я нараз буду коло тебе!</p>
	<p>Поклав волоски до кишені й іде далі.</p>
	<p>Раз втямив малу хижку, підходить ближче і ближче і видить: коло неї город, а на городі — на кожному колику надіта чоловіча голова.</p>
	<p>Подолянин прямо у двір і — до хижі. Тут жила баба. Поклонився.</p>
	<p>— Бабко, чи приймете мене служити?</p>
	<p>— Де би ні. Будеш попасувати мої коні.</p>
	<p>— Добре, бабко. Добре...</p>
	<p>На другий день Подолянин вигнав коні в поле. Ліг на траву й заспав. Понадвечір пробудився, а коней ніде не є. Шукає. Шукає — не годен знайти. Журиться. Й здогадався, що у нього є шерсть з вовка. Розклав ватру, припалив волоски, й нараз з’явився вовк:</p>
	<p>— Яка біда сталася?</p>
	<p>— Пропали коні.</p>
	<p>— Оті коні — бабині доньки. Вони вже перекинулися на овець. Но нич. Я скочу межи отару й оті вівці вхоплю та викину вон. А ти візьми узду і вдар одну й другу, і нараз стануться кобилами.</p>
	<p>Так і було. Подолянин пригнав їх бабі. Баба сердита. Лупить колом кобили (доньки) й усяко їх обзиває.</p>
	<p>Рано Подолянин назад жене кобили на поле. Й знову заснув. Пробудився, а коней не є. Шукає, шукає, а далі нагадався, що у нього є луска з риби. Розклав ватру, припалив луску, й з’явилася риба.</p>
	<p>— Якась біда?</p>
	<p>— Пропали коні.</p>
	<p>— Тут вони, у воді. Вчинилися рибами. Я викину їх вон, а ти вдар одну й другу уздою, і стануться назад кобилами.</p>
	<p>Так і було. Сів Подолянин на кобилу й пригнав їх бабі. Баба ще гірше розсердилася. Била, била кобили-доньки, мало їх не вбила.</p>
	<p>Рано Подолянин знову погнав коні на поле й одразу заспав. Пробудився пізно, а коней не є. Шукає, шукає — не може знайти. Й здогадався, що у нього є волоски з лисиці. Наклав ватру й припалив їх:</p>
	<p>З’явилася лисиця:</p>
	<p>— Що за біда, легіню?</p>
	<p>— Пропали коні.</p>
	<p>— Тепер їх тяжко буде знайти. Вони вчинилися яйцями, й баба сіла на них. Та є у баби золотий когут на поді. Я зачну когута душити, й баба мусить встати з яєць, щоб когута врятувати. А ти вдар яйця уздою, й стануть кобилами.</p>
	<p>Так і було. Подолянин загнав кобили до хліва. Баба ’го закликала й похвалила за добру службу. Потім звідає:</p>
	<p>— Та що хочеш за свою службу?</p>
	<p>— Нич, лиш тою худеньке лошатко.</p>
	<p>— Я тобі дам кобилу. Лошатко здохло.</p>
	<p>— Я, бабко, хочу лиш лошатко. І мусила баба дати лоша...</p>
	<p>Подолянин прив’язав за шию лошатка мотузок і тягне. Як потяг геть далеко, лошатко проговорило: — Подолянине, глянь, ци баба позирає?</p>
	<p>Подолянин глянув.</p>
	<p>— Ой, позирає за нами.</p>
	<p>— Но, та ще ня тягни далі.</p>
	<p>І тягнув лоша доти, доки баба не зайшла до хижі.</p>
	<p>Тоді лоша затрясло собою, й учинився з нього кінь-татош.</p>
	<p>— Куди йдемо? — звідає Подолянина.</p>
	<p>— Йдемо за жоною до Ковача, котрий має твого брата татоша.</p>
	<p>— Та як хочеш: попід небо ци землею?</p>
	<p>— Попід небо...</p>
	<p>Подолянин сів на татоша, й за хвилину були в Ковача. Хлопець, взяв жону, сіли на коня й летять над хмарами. А Ковачів татош так заіржав, що черепиця з хліва посипалася.</p>
	<p>Прибіг Ковач, сів на татоша й зачав доганяти Подолянина.</p>
	<p>І догнав ’го. Айбо Подолянинів кінь упізнав свого брата й попросив ’го, аби скинув з себе дводушника Ковача.</p>
	<p>Татош підлетів високо й скинув ’го. Тот упав і розсипався на порох.</p>
	<p>Тоді Подолянин поклав свою жону на Ковачевого татоша, і так вернулися додому.</p>
	<p>Ще й нині живуть, кедь не повмирали. На вербі — дзвінчик, а нашій казці кінчик.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про Подолянина. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 327В **. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 59 — 63. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
