<!--#include virtual="/-/inc/general__page_start.inc" -->
<title>Михайлик-кучерик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Михайлик-кучерик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Михайлик-кучерик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Михайлик-кучерик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Єкось жив собі такий файний кучерєвий хлопчина-пастушок, шо його неня не знала, чи на небі є більше зір, чи більше кучерів у її сина на голові. Його звали Михайлик-Кучерик. Він стеріг цілу днину вівців і бринтів собі на березовій денцівці або сидів під ялицею над потічком, який стікав у річку Черемош і дививси у хвилі, шо мерехтіли на сонці.</p>
	<p>Неня висварила хлопця, бо його вівці гет розбіглиси по горбах і тєжко було їх зігнати до одної купи й пригнати т’хаті. Неня з сином жили убого, тому Михайлик мав мрію, шоби неня купила собі новий кептарик, той шо вона вбирала у неділю, вже був старий і полатаний.</p>
	<p>— Михайлику-Кучерику! Шо ти видиш у потічку? — запиталиси хлопці.</p>
	<p>— Я увидів багато скарбів, — відказував він.</p>
	<p>З Михайлика хлопчаки-вітрогони весь чєс смієлиси, обкидали смерековими шишками. Йому було тєжко слухати, як глузували з нього.</p>
	<p>— Зачекайте! — кликнув тоді він. — Піду в теє царство лісів і принесу цілі бесаги. Ви ші увидите!</p>
	<p>Михайлик-Кучерик прокинувся, ше заки сонце засвітило, і вийшов тихо з хати, шоби неня не пробудиласи. І вирушив на пошуки скарбів. По дорозі він бринтів на денцівці і раптово увидів велетенського ведмедя.</p>
	<p>— Слава Ісусу Христу, — говорив привітливо Михайлик.</p>
	<p>— Я вижу, ти мудрий хлопець, — відбурмотів ведмідь, — зараз піду нирну в ріку, а ти повважай мені за той чєс, аби ніхто не відімкнув воріт до казкового царства. Передусім один пастушок, шо зветься Михайлик і має голову, повну кучерів і пустих думок.</p>
	<p>Ведмідь був уже старий і не видів, шо Михайлик мав на голові солом’яну крисаню. Тим часом хлопчик винув свою денцівку та й забринів свою файну пісню. Тоді залізні ворота самі відімкнулися. Не гаючи чєсу, він перескочив поріг казкового царства.</p>
	<p>Зайшовши туди, Михайлик побачив, шо на високім престолі, застеленім зоряним килимом, сиділа дуже файна дівчина.</p>
	<p>— Шо ти шукаєш у мене? — загомоніла вона.</p>
	<p>— Я шукаю кусень золота для мої нені, — відговорив Михайлик.</p>
	<p>— Ти дуже файний, і твоя гра припала мені до душі, але мій дєдя-місяць віддасть мене на відданнє за того, хто має більше кучерів на голові, як я зір на небі, — відповіла князівна тяжко.</p>
	<p>Тоді Михайлик скинув гет солом’яну крисаню й поклав свою кучерєву голову на князівнині коліна. Вона стала рахувати і нарахувала кучерів на голові більше, ніж зір на небі. Князівна зраділа й попрохала дєдю-місяця, шоби він дав згоду їм побратися.</p>
	<p>Недовго вагаючись він дозволив. Через декілька днів вони відгуляли своє весілля. Михайлик згадав про свою нещасну бідолаху-неню й вирішив навідати її. Він привез їй багато подарунків, а також крисаню та запаску і великі бесаги скарбів.</p>
	<p>Стали радісно жити Михайлик та князівна в своєму царстві, всіх поважали, а саме головне, шо Михайлик більше ніколи не знав, шо таке бідність і глузування&nbsp;<a id="_ftnref1" href="#_ftn1"><sup>1</sup></a>.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a id="_ftn1" href="#_ftnref1"><sup>1</sup></a> Ця казка на гуцульському діалекті, бо розповідачка переселилася на Наддніпрянщину з Гуцульщини. (М. Зінчук)</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83 (7233). Михайлик-кучерик. СУС —. Записала Чергінець Світлана 2009 року. Малищюк Євдокія Миколаївна (уродженка с. Яблуниця Верховинського району Івано-Франківської області) (1936). Дніпропетровська область, Петриківський район, Хутірське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
