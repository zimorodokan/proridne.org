<!--#include virtual="/-/inc/general__page_start.inc" -->
<title>Золоті ляльки ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Золоті ляльки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золоті ляльки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золоті ляльки <br><span class="article__headerDescription">Українська народна казка Полтавщини</span></h1>
	<p>Колись давно-давно жив собі один цар. І надумав він випробувати мудрість царя сусідньої держави. Для цього він велів своїм майстрам-ювелірам зробити із золота три однакові ляльки й послав їх з гінцем царю-сусіду. Гінцеві ж наказав:</p>
	<p>— Ляльки ці мають однакову форму, вагу й розміри. Але вартість їх різна. Одна з них дуже дешева, друга дорожча, а третя — найдорожча. Хай розкаже цар, у чому тут таємниця.</p>
	<p>Цар уважно розглянув ті ляльки, що прислали йому, але різниці між ними не бачив. Розпитував своїх найдосвідченіших майстрів, але всі вони говорили, що ляльки між собою нічим не відрізняються.</p>
	<p>Тим часом слава про ляльки котилася далі і далі. Почув про них сирота-хлопчина, який сидів у в’язниці. Якось хлопчик каже сторожеві:</p>
	<p>— Якби мені показали ті ляльки, я б знайшов різницю між ними, але за це хай мене випустять на волю.</p>
	<p>Сторож про все доніс царю. Невдовзі показали хлопцеві ляльки. Він, придивившись, помітив у них у вухах дірочки. Взяв тоненьку дротинку і обережно просунув її у вухо першої ляльки. Дротинка виткнулася у неї з рота. Взяв тоді другу ляльку. Дротинка виткнулася з іншого вуха. У третьої ляльки дротинка застряла у вусі.</p>
	<p>Усі присутні були дуже здивовані. Тоді хлопчик мовив:</p>
	<p>— Ляльки подібні до людей, то й цінити їх треба, як цінять людину. Перша лялька нагадує базікала — язикату та ненадійну людину, тому ціни їй зовсім немає. Друга лялька мені нагадала неслуха — неуважну, пихату і вперту людину. Ні доброго слова, ні мудрої поради вона не послухає. Третя лялька нагадує мудру людину. Їй нема ціни, а тому ця лялька з усіх найдорожча.</p>
	<p>Хлопчика похвалили за розум і став він радником у свого царя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (7130). Золоті ляльки. СУС —. Записала Касьян Юлія 2009 року. Касьян Лідія Василівна (1928). Полтавська область, Кобеляцький район, Бутенки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Золоті ляльки <br><span class="article__headerDescription">Українська народна казка Кіровоградщини</span></h1>
	<p>Колись давним-давно був собі цар. І надумав він випробувати мудрість короля сусідньої держави. Для цього велів цар своїм майстрам-ювелірам зробити з золота три однакових ляльки й послав їх гінцем королю-сусіду. А гінцеві наказав:</p>
	<p>— Ляльки ці мають однакову форму, вагу і розміри. Але вартість їх різна. Одна з них дуже дешева. Хай відповість король, у чому тут таємниця.</p>
	<p>Король уважно розглянув ті ляльки, що прислали йому, вертів так і сяк. Та хоч як вдивлявся він у кожну ляльку, різниці між ними не бачив. Розпитував найдосвідченіших своїх майстрів. Але й вони всі зійшлися на одному: ляльки між собою нічим не відрізняються.</p>
	<p>Тим часом слава про дивні ляльки котилася далі й далі. Почув про них і сирота-хлопчина, який жив у тому місті. Прийшов він до воріт та й каже сторожі:</p>
	<p>— Якби мені показали ті ляльки, я б знайшов різницю між ними.</p>
	<p>Сторожа донесла королеві про хлопця. Провели його в палати, показали ляльки. Хлопець, уважно придивившись, помітив у них у вухах дірочки. Взяв тоді він тоненьку дротинку і обережно просунув у вухо першої ляльки. Дротинка виткнулася у неї з рота. Взяв він тоді другу ляльку й знову просунув у вухо дротинку. Вона виткнулася з іншого вуха. У третьої ляльки дротинка застряла у вусі.</p>
	<p>Усі присутні цим були дуже здивовані. Тоді хлопчина й каже:</p>
	<p>— Вельмишановний королю! Ляльки подібні до людей, то й цінити їх треба так, як цінять людину. Перша нагадує базікала — язикату, пусту, ненадійну людина. Та й ціна такій ляльці — ламаний гріш. Друга лялька мені нагадала неслуха — неуважну, пихату й уперту людину. Ні доброго слова, ні мудрої ради людина така не послухає.</p>
	<p>Третя ж лялька нагадує мудру людину, вдумливу, небагатослівну. Такій людині нема ціни, тож ця лялька з усіх найдорожча.</p>
	<p>З такою розгадкою таємниці ляльок погодилися всі присутні. Хлопчину похвалили за розум і одразу ж послали відповідь хитрому цареві. А мудрий хлопчина-сирота став радником у свого короля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (7960). Золоті ляльки. СУС —. Записала Близнюк Олена 2010 року. Криворучко Валентина Федорівна (1944). Кіровоградська область, Новомиргородський район, Листопадове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
