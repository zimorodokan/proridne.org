<!--#include virtual="/-/inc/general__page_start.inc" -->
<title>Як селянин скарб знайшов ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як селянин скарб знайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як селянин скарб знайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як селянин скарб знайшов <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись селянин. Сім’я була велика і дуже бідувала. Хатина світила обдертими боками. Холодно і голодно було в оселі. Засмальцьована піч, два-три казанки на полиці, стіл та дві лави попід стінами — ото й усе добро.</p>
	<p>Своєї землі селянин не мав, а тому мусив наймати у багатого сусіди забур’янене кам’янисте поле, щоб хоч якось прогодувати сім’ю. Від зорі до зорі працював він у полі. Але кам’яниста земля малий давала врожай. Та ще й половину всього зібраного забирав сусід. Так і бідував селянин з року в рік.</p>
	<p>Якось, виполюючи бур’ян, зачепив сапою щось тверде. «Знову клятий камінь, — подумав, — доведеться викопувати». І почав відгортати землю. Аж раптом помітив, що замість каменя виднілися ковані боки великої скрині. Довгенько довелося поморочитися селянинові, щоб відрити скриню. Підняв ляду, а там повно золота та срібла. Бідоласі і мову відібрало. Коли ж опам’ятався, оглянувся, чи ніхто не бачить. Закрив ляду, опустив скриню у яму і засипав землею. Потім узяв сапу і рушив додому.</p>
	<p>Зранку селянин пішов до сусіда і спитав його, чи не погодився б він продати йому поле. Той погодився, бо користі з каменистого поля було мало. Але ціну заломив високу.</p>
	<p>Селянин швиденько побіг додому, одкрив майже пусту скриню і з-під купи лахміття витяг вузлик з грошима. їх було замало. Він подивився по хаті, але не побачив нічого, щоб можна було продати. Тоді пішов до хліва, де ремиґала худюща корова, стояли кози і вівці, та ще його добрий помічник кінь. Все це селянин повинен був продати, щоб зібрати таку суму грошей.</p>
	<p>Сяк-так спродався і надвечір стискав у кулаці заповітну суму.</p>
	<p>На другий день вдосвіта він узяв гроші і пішов до сусіда. Віддав гроші, хазяїн зрадів, бо думав, що обдурив простака.</p>
	<p>Повернувшись додому, селянин узяв лопату і швиденько пішов на своє поле, відшукав схованку, відкопав скриню. Довго втішався золотом, потім звалив скарб на плечі і подався додому.</p>
	<p>Відтоді його родина не голодувала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>227 (5534). Як селянин скарб знайшов. СУС —. Записано 2008 року. Тихонова Ольга Логвинівна (1929). Черкаська область, Кам’янський район, Вербівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
