<!--#include virtual="/-/inc/general__page_start.inc" -->
<title>Небилиця ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Небилиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Небилиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Полтавщини</span></h1>
	<p>Давно це було, ще я була маленька, дід парубкував, а батька й на світі не було. Достатки в нас звісно які.</p>
	<p>От пішли ми дідом на заробітки. Трапилися добрі заробітки: якби приложив копійок три, то назбиралося б шажків шість. Ото вештаючись по заробітках, ми повернулися, а якраз батько народився. Сидів на печі та вже передкував.</p>
	<p>Пішли ми у ліс по дрова на хрестини. Дивимося, аж під лопухом ведмідь лежить. Ми до нього, а він — навтьоки. Ми під лопух, а там кубло, а в ньому шестеро яєць. Ніяк не можемо їх викотити, то я вже ледве в шапку зібрала.</p>
	<p>Приходимо додому, а в нас свиня квокче. Так ми й підсипали під неї яйця, а вона висиділа шість волів-соколів. А в нас уже землі Донської розвелося. Хотіли орати, приїздимо, аж лихо тяжке. Вовки внадилися і всю землю виносили, а на тому місці — болото.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>105 (5001). Небилиця. СУС —. Записала Кузьмич Юлія 2008 року. Костина Варвара Марківна (1936). Полтавська область, Козельщинський район, Пашківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Полтавщини</span></h1>
	<p>Як був я маленький, іду та й іду. Коли чую у вербі пищать печені каченята .Я руку — не влізу, ногу — не влізу. Тоді я весь скрутивсь і вліз, поїв ті каченята, став вилазить — не вилізу. Так я сходив додому, взяв сокиру, прорубав більшу дірку та й виліз .Узяв сокиру за пояс та й іду.</p>
	<p>Коли дивлюсь пасеться кобилка. Я сів на неї та й їду. Кобилка тюк-тюк, а сокирка цюк-цюк, та й перерубала кобилку надвоє .Я взяв гілочку з верби та й збив кобилку. Сів та й їду, а з тієї гілочки виросла верба аж до неба. Я по тій вербі поліз на небо. Поки з богом побалакав, то кобилка пішла і вербичку понесла...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (4806). Небилиця. СУС —. Записала Радченко Ольга 2008 року. Шкурлега Марфа Оксентіївна (1908). Полтавська область, Зіньківський район, Пишненки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Полтавщини</span></h1>
	<p>Мишка побігла в норку.</p>
	<p>Де норка?</p>
	<p>Вода залила.</p>
	<p>Де вода?</p>
	<p>Віл випив.</p>
	<p>Де віл?</p>
	<p>Довбня вбила.</p>
	<p>А де та довбня?</p>
	<p>Черви поточили.</p>
	<p>А де черви?</p>
	<p>Кури поклювали.</p>
	<p>А де ті кури?</p>
	<p>У ліс полетіли,</p>
	<p>А де ліс?</p>
	<p>Далеко. Квітками заріс.</p>
	<p>А де квітки?</p>
	<p>Дівчата порвали.</p>
	<p>А де ті дівчата?</p>
	<p>Козаки забрали.</p>
	<p>А де ті козаки?</p>
	<p>Весілля зіграли.</p>
	<p>І стали жить-поживать та добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>166 (4816). Небилиця. СУС —. Записала Бойко Марія 2008 року. Бойко Ніна Федорівна (1948). Полтавська область, Зіньківський район, Шилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Як був мій дід маленький, а батька ще на світі не було, так ми з дідом чумакували. У нас було дві пари волів чужих, а третя не наша; три рижих, а один четвертий. Так ми з дідом ловили по лісу ведмедів. Дід було кілка заструже, а я з-за куща як тюкну на ведмедя, так він з переляку роззявить рота та так на кілка і наштрикнеться. То я ззаду дрючком і закладу, то ми тоді з дідом як заходимось, та так, мовляв, шкуру і знімем.</p>
	<p>Так ми тоді як почали з дідом багатіти, та начали орать по печі, і по пічурках, і по запічках, і під припічком, та як виорали дванадцять десятин по печі та по пічурках, так як уродив у нас хліб! Так ми на комині поклали дванадцять стогів. Та як унадились миші; а в нас був кіт здоровий, та як погнався за мишами. Миші під стіг, а кіт на стіг, та так і повалив їх у помийницю.</p>
	<p>Так ми з дідом вистругали три токи: на одному молотили мак, на другому так, а на третьому запалили той стовп, що ціпи вішали. А в нас було коров багато! Так за погребом коров доїли, кобилою масло колотили, а молока було так багато, що в море возили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>87 (5562). Небилиця. СУС —. Записано 2008 року. Рак Наталка Овсіївна (1914). Черкаська область, Чигиринський район, Топилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Чернігівщини</span></h1>
	<p>Казки не знаю, а небилицю можу розказати. Та тільки цур не перебивати і «брешеш» не казати.</p>
	<p>Було це тоді, як батька ще на світі не було, а ми з дідом на печі вдвох жили. Та добре жили, на комині пшеницю сіяли. Та було у нас п’ять курок дійних, сім півнів бджолиних.</p>
	<p>От раз дід дав мені здоровенну копійку да й каже:</p>
	<p>— Піди на базар, купи кобилу да сокиру.</p>
	<p>Поїхав я, купив найбільшого оселедця та бубликів в’язку, поснідав ловко, а тоді купив кобилу і сокиру. Ув’язався та й поїхав додому. Моя кобила трюх-трюх, а сокира цюк-цюк да й одрубала кобилі ногу.</p>
	<p>А я ж хлопець не дурний. Зліз з кобили, одрубав гілку з верби та й прив’язав кобилі замість ноги. Їхав, їхав і зачепилася верба за самісіньке небо. Дивлюся, а там циган лопатою гроші гребе. Я привітався і пішов далі. Іду, а кум Харитон (той, що вмер минулого року) у чугунці сидить. А в тому чугунці смола кипить, а з носа в нього щось сиплеться. Я й питаю:</p>
	<p>— А чого це ти, куме, сюди забрався?</p>
	<p>— Е, чого. Та того, що при житті табак нюхав.</p>
	<p>Я бігом у кишеню та й викинув кисет. Пішов собі далі і зайшов до раю. А там річка сметани тече, над нею дерева ростуть, а на них вареники гречані. Під тими деревами люди лежать та всі в білих сорочках. Чоботи в них дьогтем намазані так, що аж тече. Як хто захоче їсти, то відкриває рот, а вареники самі в рот скачуть.</p>
	<p>— А чи не можна й мені прилягти? — питаю їх.</p>
	<p>— Тобі не можна, бо ти ще не вмер.</p>
	<p>Пішов я назад. Дійшов до цигана, дивлюся — нема моєї верби. Як тепер злізти? Випросив я у цигана полови за гроші і давай плести вірьовку. Сплів таку довгу, що аж до землі дістала. Ліз, ліз, а тут де не взялася чортова руда миша та й перегризла вірьовку. Я й полетів у болото. Загруз так, що лиш голову було видно. Прилетіла дика гуска, змостила гніздо на голові і нанесла яєць. Дивлюся, іде вовчище з довгим хвостом і став яйця їсти. Я як ухватив його за хвоста, так і одірвав.</p>
	<p>Стирчу на болоті і горюю. Коли це приходить ведмідь з ще більшим хвостом. Хотів яйця їсти, а я ухопився за хвоста. Ведмідь як рвонув, так і витяг мене з болота. А то я б і досі там сидів і киснув.</p>
	<p>Ну, що хороша моя казочка? А як ні, то бери пирога та будь здорова.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>102 (4553).Небилиця. СУС —. Записала Овсієнко Олена Миколаївна 2008 року. Сич Володимир Романович (1937). Чернігівська область, Новгород-Сіверський район, Об’єднане</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Чернігівщини</span></h1>
	<p>Товчу, товчу мак, за ступою дяк.</p>
	<p>— Дяче, дяче, чого це ти плачеш?</p>
	<p>— Миша книжку вкрала.</p>
	<p>— А де ж тая миша?</p>
	<p>— Полізла під піч.</p>
	<p>— А де ж тая піч?</p>
	<p>— Вода залила.</p>
	<p>— А де ж та вода?</p>
	<p>— Воли попили.</p>
	<p>— А де ж ті воли?</p>
	<p>— Хлопці забрали.</p>
	<p>— А де ж тії хлопці?</p>
	<p>— Пішли на войну.</p>
	<p>— А де ж та война?</p>
	<p>— Не знаєм ні ти, ні я.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (4000). Небилиця. СУС —. Записав Микола Зінчук 27 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Небилиця <br><span class="article__headerDescription">Українська народна казка Чернігівщини</span></h1>
	<p>Жив зять Будима і була в нього ряба кобила. Сім день довга, три дні лиса, день біжить, а сім лежить. Пішов зять до власті, попросить</p>
	<p>коляски, щоб повезти посвятити паски. Запряг зять кобилу, проїхав крізь могилу, від’їхав на тростці — посипалися з кобили ребра й кості. Коляска розторощилась, паска розтрусилась. Став зять паску собирати і всіх родних споминати і тещу, і сваху, що наділили жінку невдаху. І пішов тещу в гості просити. Теща зятя угостила, з любов’ю по спині вмастила. Зять і плати не схотів та додому полетів. Ловить мушки, пече пампушки, товче гнилиці, пече паляниці. Солому січе — пироги пече. Сіно смаже — пироги маже. Та все докупи складає, тещу в гості визирає.</p>
	<p>Пішов тещу в гості просити, юбка в прачках, сорочка в скачках, чоботи в кравця, спідниця в шевця, хомут у лісі, дуга в стрісі. Та й діда дома нема. Вирвала тещу лопушину, підв’язала хвартушину, нарвала лободи, натикала сюди-туди. Хмелем підв’язалась, хороше прибралась. Та як іде до зятя в гості та подивиться, сама сміється.</p>
	<p>Прийшла до зятя в гості. Зять тещу вгостив, за стіл посадив до стіни очима, до столу плечима. Загадав тещі мухи щитать. Нащитала сто, двісті. «Отепер, тещо, дам їсти». Запер у катран, тещу за коси та зубами об лаву. «Отепер дам зілля тещі на похмілля». Теща й зілля не схотіла та додому полетіла. «Тікай, діду, з печі, я погрію хоч спину та плечі. Тобі добре в зятя мед-вино пить, а мені не можна й спину нагріть».</p>
	<p>А в тещі була сучка-брехучка. Як брехне — теща здихне. Вікна застеляє, двері замикає, проклятого зятя в гості кликати думає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>181 (4023). Небилиця. СУС —. Записав Микола Зінчук 29 жовтня 2007 року. Луценко Надія Денисівна (1926). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
