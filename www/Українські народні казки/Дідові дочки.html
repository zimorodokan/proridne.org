<!--#include virtual="/-/inc/general__page_start.inc" -->
<title>Дідові дочки ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дідові дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідові дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідові дочки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив на світі один чоловік, ну як чоловік — дід. Життя його було складне: рано овдовів, потім знову женився і знову жінку поховав. І так остався з дев’ятьма дочками: вісім від першої, селючки, а десята — панчихи гордої. Поки діти були малі, тягнувся, пупа рвав, та й залишили його сили рано.</p>
	<p>Тоді дочки вже гуртом тягли хазяйство, волів водили на тирло самотужки, орали, боронку тягали, сіяли хліб. Коли хліб дозрівав, самі жали і на волах возили. І знову прийшов август місяць, встали дівчата рано-вранці і на поле жати пшениченьку, жали-жали до сьомого поту.</p>
	<p>От зійшла зоря рання, сіли дівчата поснідати, завели пісню, а одна не співає, тільки бурчить, що батько їх працювати заставляє. Всі мовчать. А що їм казати, хай балакає. Жнуть далі, зайшло вже сонце ясне, зібрались дівчата додому, а дорога через ліс лежала. Ніколи вони не губились, завжди до своєї хатини доходили, а батько стрічав їх біля фіртки.</p>
	<p>Так от ідуть вони лісом. Тихо все, тільки дерева шумлять. Коли чують, гул страшенний, земля під ногами, мов жива, ходить. Злякались дівчата, розбіглися і заблудилися.</p>
	<p>От іде старша дочка по лісі, плаче, а назустріч їй її мати вся біла-біла, а гарна... Привіталась і питає:</p>
	<p>— Кого ти, доню, найбільше любиш?</p>
	<p>А та їй відказує:</p>
	<p>— Я тебе, мамо, любила і люблю, і сестер люблю, та найбільше — батька. Все життя ми з ним вкупці, і ні разу він не образив мене, тож батька найбільше люблю.</p>
	<p>Таке було з усіма, крім останньої. Їй привиділась її мати й спитала:</p>
	<p>— Кого ти, доню, найбільше любиш?</p>
	<p>Та навіть не думала, відповіла:</p>
	<p>— Себе!</p>
	<p>Тут з’явився знову вітер, земля загула, опинились вісім дочок на галявині, де ждав їх уже батько, дев’ята в лісі зосталась. Довго блукала по лісі, набрела на вовків голодних, а далі... все й так ясно.</p>
	<p>Таке воно і є на світі, а хто послухав — духом ситий!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>84 (7234). Дідові дочки. СУС —. Записала Благун Аліна 2009 року. Коваленко Софія Григорівна (1935). Дніпропетровська область, Петриківський район, Лобойківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
