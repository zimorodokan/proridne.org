<!--#include virtual="/-/inc/general__page_start.inc" -->
<title>Чарівні люстерко, килим і яблучко ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чарівні люстерко, килим і яблучко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівні люстерко, килим і яблучко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівні люстерко, килим і яблучко <br><span class="article__headerDescription">Українська народна казка Полтавщини</span></h1>
	<p>Був колись король, мав він трьох синів. Коли прийшов час женитися, то</p>
	<p>сталося так, що всі троє закохалися в одну панну. Та жоден з них про це не</p>
	<p>знав.</p>
	<p>Якось зібралися вони її сватати. Приїхав перший, другий і третій . Вони не</p>
	<p>могли погодитися, кому вона дістанеться. От дівчина й каже:</p>
	<p>— Хто принесе мені найпотрібніший дарунок, за того й піду.</p>
	<p>Брати всілися на коней та й поїхали світ за очі. Їде старший брат, по дорозі зустрів діда. Хлопець розповів свою історію. А дід і каже:</p>
	<p>— Підожди, я тобі поможу . Візьми оце люстерко. Захочеш узнати, що зараз у кого діється, то в ньому й побачиш.</p>
	<p>Хлопець подякував діду та й поїхав далі. А той дід перенісся на дорогу другого королевича та став розпитувати, куди той їде. Хлопець розповів усе, що з ним сталося. Старий другому брату подарував килим і сказав:</p>
	<p>— Цей килим відвезе туди, куди захочеш.</p>
	<p>Хлопець подякував дідові і повернувся назад. А дід тим часом перенісся на дорогу третього парубка, і запитав, куди той їде. Після розповіді третього королевича дід дав йому чарівне яблуко і сказав:</p>
	<p>— Коли хто вмиратиме, то дай з’їсти яблуко і той оживе.</p>
	<p>Хлопець взяв яблуко і вернувся назад. З’їхались королевичі в одному місці, стали показувати свої дарунки.</p>
	<p>— Ану подивимось в люстерко, — каже перший, — що наша панна робить.</p>
	<p>Подивились і побачили, що вона помирає. Брати засмутилися. Ото середній і каже:</p>
	<p>— Сідаймо на килим і повезімо їй яблуко.</p>
	<p>Брати посідали, наказали килиму везти. Килим знявся і повіз братів на двір до їхньої пані. Молодший брат тільки притулив до її губ яблуко, вона враз одужала. Показали брати їй свої дарунки, вона й каже:</p>
	<p>— В люстерко не дивитимусь, на килимі не літатиму, а яблуко для здоров’я візьму. Хто його приніс, за того і піду.</p>
	<p>Справили вони гучне весілля та й зажили щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43 (4633). Чарівні люстерко, килим і яблучко. СУС 653А. Записав Дронь Сергій (6 клас) 2008 року. Дронь Євдокія Степанівна (1947). Полтавська область, Лохвицький район, Гамаліївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
