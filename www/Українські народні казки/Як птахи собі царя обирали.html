<!--#include virtual="/-/inc/general__page_start.inc" -->
<title>Як птахи собі царя обирали ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як птахи собі царя обирали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як птахи собі царя обирали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як птахи собі царя обирали <br><span class="article__headerDescription">Українська народна казка Полтавщини</span></h1>
	<p>Гусак каже:</p>
	<p>— Я — птиця з хорошого роду і я можу бути царем.</p>
	<p>А чапля каже:</p>
	<p>— Гусю, гусю! Ти царем не можеш бути, бо всього боїшся, зрозумів? А я, чапля, хорошого роду, я буду царем.</p>
	<p>Чайка, почувши це, каже:</p>
	<p>— Чапле, чапле! Ти — жабоїдка та ракоїдка. Ти тільки поглянь на себе. А я — хорошого роду, я буду царем.</p>
	<p>Горобець каже:</p>
	<p>— Чайко, чайко! Стули краще пельку. Твоє діло — кужіль та веретено. А я — хорошого роду, я буду царем.</p>
	<p>А синиця каже:</p>
	<p>— Горобчику, любий! Ти вже не так чиниш, як наші батьки робили: на одній гілочці сиділи і одно зернятко їли, а ти — чужі коноплі п’єш та ячмінь б’єш! Лети собі геть!</p>
	<p>А селезень каже:</p>
	<p>— Я б з радістю був у вас царем, так синиця йшла заміж, то я охрип. Попортив у горлі. Як жаль, що я не можу бути царем.</p>
	<p>А орел сидів на дереві та слухав їх розмову. Потім як шугне між ними. Всі його злякалися і залишили царем. Так він царем і досі над усією птицею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>124 (7124). Як птахи собі царя обирали. СУС —. Записала Стрюк Марина 2009 року. Мосієнко Тетяна Василівна (1930). Полтавська область, Кобеляцький район, Бутенки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
