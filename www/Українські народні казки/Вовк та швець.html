<!--#include virtual="/-/inc/general__page_start.inc" -->
<title>Вовк та швець ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вовк та швець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та швець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та швець <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив на узліссі дід. Дід був шевцем. Внадився до нього вовк колядувать. Приходить і каже:</p>
	<p>— Діду, благослови колядувать!</p>
	<p>— Так мені нічого тобі давать.</p>
	<p>— Благослови, бо тебе з’їм.</p>
	<p>— Ну колядуй.</p>
	<p>Вовк колядує:</p>
	<p>Дід та бабка,</p>
	<p>Солом’яна хатка,</p>
	<p>Та кінь Скачок,</p>
	<p>Семеро овечок,</p>
	<p>Сучка Пустолайка,</p>
	<p>Кішка Судомайка.</p>
	<p>Давай, діду, вівцю.</p>
	<p>Прийшлося віддавать. Забрав вовк вівцю потяг у ліс. Минає два дні, знову приходить.</p>
	<p>— Діду, благослови колядувать!</p>
	<p>— Так мені нічого тобі давать.</p>
	<p>— Ну я й тебе з’їм.</p>
	<p>— Ну колядуй.</p>
	<p>Вовк колядує:</p>
	<p>Дід та бабка,</p>
	<p>Солом’яна хатка,</p>
	<p>Та кінь Скачок,</p>
	<p>Семеро овечок,</p>
	<p>Сучка Пустолайка,</p>
	<p>Кішка Судомайка.</p>
	<p>Давай, діду, вівцю.</p>
	<p>І так він виколядував всі семеро овець. Проходить деякий час, знову приходить.</p>
	<p>— Діду, благослови колядувать!</p>
	<p>— Так мені нічого тобі давать.</p>
	<p>— Ну а тепер діду я й тебе з’їм.</p>
	<p>Ну дід і каже:</p>
	<p>— Знаєш що вовчику, не їж мене поки що, я тобі на зиму шубу пошию.</p>
	<p>Вовк погодився.</p>
	<p>— Тільки мені потрібно тебе обмірять.</p>
	<p>Пішов дід взяв аршин. Вовк протягнувся. Дід взяв його за хвоста. А тоді тим аршином:</p>
	<p>— Аршин уздовж та вшир.</p>
	<p>Та як почав молотити! Вовк кричав, кричав а тоді як рвонувся що аж хвіст у руці у діда залишився.</p>
	<p>«Ну, — думає дід, — все, звільнився від вовка».</p>
	<p>Пройшло декілька днів. Вовк залікував свої рани. Надумає все рівно помститися дідові. Зібрав зграю вовків і пішов до діда. Дід помітив що вовки біжать. «Ну все, — думає, — пропав!» У дворі стояв дуб, дід заліз на саму верхівку, сів і сидить. Вони прибігли, шукали, шукали, а потім гульк вверх, побачили. Думають, як його дістати. Вовк куций каже:</p>
	<p>— Я стану внизу, а ви по мені вилазьте один на одного.</p>
	<p>Бачить дід що ось-ось дістануть його. Каже сам собі:</p>
	<p>— Понюхаю перед смертю табачку.</p>
	<p>Нюхнув та як чхне:</p>
	<p>— А-а-пчхи!</p>
	<p>— А куцому вовкові почулося «Аршин», він як кинеться з місця. Попадали вовки та повбивалися, а куций відскочив, упав і помер з переляку. Дід познімав шкури, вичинив, нашив шуб і продав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (7196). Вовк та швець. СУС 163+121. Записано 2009 року. Підставний Микола Кіндратович (1930). Дніпропетровська область, Магдалинівський район, Ковпаківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
