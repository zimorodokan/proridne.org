<!--#include virtual="/-/inc/general__page_start.inc" -->
<title>За живою водою ☼ Українська народна казка ☼ Народна творчість</title>
<meta name="Description" content="Українська народна казка Закарпаття «За живою водою» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За живою водою.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За живою водою <br><span class="article__headerDescription">Українська народна казка Закарпаття</span></h1>
	<p>Були собі дід і баба та мали єдного синка. А той синок не такий був певний, нерозвинутий був.</p>
	<p>Чути, же в єдного царя жінка похворілася. Селом ішли й бубнували: хто би такий ся найшов, жеби тої живої води приніс? А тота вода за морем. І той син діда й баби, що ся в спузі бавив, каже так:</p>
	<p>— Мені треба дати коня та міх грошей.</p>
	<p>Прийшов він до царя, й цар йому дав коня та міх грошей, і дав му на дорогу міх хліба. Він ся забрав, сів на коня й пішов горами та лісами. Уже смеркається на вечір, він призирається в лісі, маленька хижка там. Там ся маленько світить. Прийшов він, поклопкав, отворила баба та говорить:</p>
	<p>— Заходи до хати. Що ти, — говорить, — хочеш? Ту ще ніяка душа не приходила. Я тебе можу з’їсти.</p>
	<p>А він говорить:</p>
	<p>— Ти мене не їж, я тобі дам гроші.</p>
	<p>— А що ти глядаєш коло нас?</p>
	<p>— Я, — говорить, — іду за живою водою. А де є тота жива вода? А то була Інджібаба. Вона мала кліпи аж по землю. Він вийняв і дав їй пару стовок грошей. Тоді Інджібаба йому так сказала:</p>
	<p>— У мене є сестра, що жиє на третій горі. Зась буде там мати хижу. А ти ту свого коня лиши, бо твій кінь там не піде. Я ти дам свого коня.</p>
	<p>Вивела коня з хліва, а його коня повела унну.</p>
	<p>— На, — говорить, — сідай на мого.</p>
	<p>Він собі сів, і кінь з ним знявся в луфт і летить через єдну гору, і через другу, і через третю. Прийшов там — зась маленька хижка, а там така стара баба, Інджібаба зась, бо то дві сестри були. Та й говорить:</p>
	<p>— Що ти ту прийшов? Що ти глядаєш ту коло нас? Ту ще така нечиста душа не приходила, а ти прийшов. Я тебе можу з’їсти.</p>
	<p>Говорить він:</p>
	<p>— Не їджте мене. Я маю чим заплатити. Вийняв гроші, насипав їй там, кілько треба було.</p>
	<p>— Но, — говорить, — я знаю, де ти йдеш. Ти би хотів мати живу воду. Свого коня лишай, а я ти дам свого. В мене є ще єдна сестра, й ти, — говорить, — до тої сестри підеш. І та сестра поведе тебе, куди треба.</p>
	<p>Дала вона йому свого коня, той кінь знявся в луфт і полетів до третьої сестри. Призирається він, а там таке маленьке поле. На тім полю маленька хижка й в ній бабка сидить коло вікна.</p>
	<p>— Та де ти йдеш, синку? Ту, — говорить, — ніхто не приходив, а ти, така нечиста душа, прийшов сюди. Я знаю, — говорить, — чого ти прийшов. Ти прийшов по воду для цариці.</p>
	<p>А в тої Інджібаби, як і в двох її сестер, кліпи аж до землі.</p>
	<p>—...Знаєш що, — каже Інджібаба, — я тобі дам свого коня, а твого ту прив’яжу. І, — говорить, — будеш іти. Під он тою горою поле. На тім полю побачиш великий будинок. А за тим будинком студничок малий. Коло нього як день, так ніч стоїть змій. Колись він засне, той змій, а колись і ні.</p>
	<p>Дала йому баба гребінь і щітку. І говорить:</p>
	<p>— Як змій маленько засне, аби-сь прийшов та раз-два підставив якусь посудину на живу воду, жеби натекло. І тікай. Як буде змій за тобою летіти, би-сь по єдному метав назад себе гребінь і щітку. Гребінь буде ставати великою горою, а щітка буде ставати водою. Як будеш утікати та будеш чути, що пече тя, би-сь метав гребінь.</p>
	<p>Як му так Інджібаба розказала, він пішов і набрав тої води. Змій учув: там щось хлюпоче. А він набрав води, поклав собі в ташку і сів на коня. А як змій за ним пустився, він був у луфті. І змій у луфті, і він у луфті. Летять. Кінь му говорить:</p>
	<p>— Пече мене щось. Ти щось роби.</p>
	<p>Він верг назад себе гребінь, і зробилася велика гора, і його не пропікало. Вони летять і летять. Потому шмарив і щітку. Сталося велике море. Та вже недалеко до тої третьої баби. Змій переплив море, доганяє й хоче хопити коня, а кінь утік якось. І прийшов він до тої баби.</p>
	<p>— Но, — тота баба говорить, — на тобі твого коня, а я свого беру назад.</p>
	<p>Він сів на того коня й прийшов до другої баби. Баба говорить:</p>
	<p>— На тобі твого коня, а я возьму свого назад. Прибув до тої першої баби. І тота баба говорить:</p>
	<p>— Знаєш що, синку? Ніби ти мені маленько дав тої живої води, би-сьми всипав. Я би, може, відмолодла та здоровішою стала. І возьми свого коня, а я свого беру.</p>
	<p>І всипав їй мало води. Говорить Інджібаба:</p>
	<p>— Йди до царя.</p>
	<p>— Цар дає половину царівства, хто води привезе, — сказав він і поїхав далі.</p>
	<p>Прийшов він до царя й говорить:</p>
	<p>— Я привіз вашій хворій жінці таку воду, що можу її вилікувати. Цар зрадувався та дав їй напитися тої води. Вона ся напила й раз-два стала весела, виздоровіла. І стала молодша.</p>
	<p>З тої радости передав йому цар половину царівства.</p>
	<p>— Ти будеш коло мене царювати, мені помагати. Казці конець, поламався Ханин горнець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 7 липня 1988 року Гебрян Михайло Андрійович (1923 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
