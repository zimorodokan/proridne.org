<!--#include virtual="/-/inc/general__page_start.inc" -->
<title>Незвичайний подарунок ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Незвичайний подарунок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Незвичайний подарунок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Незвичайний подарунок <br><span class="article__headerDescription">Українська народна казка Кіровоградщини</span></h1>
	<p>Жили собі дід та баба, та такі вже бідні, що й не розказати. Сядуть ото голодні біля віконця й цілісінький день про їжу думають.</p>
	<p>Одного разу мимо їхнього двору йшла якась чужа, не тамтешня жінка. А було уже надвечір, то вона й попросилася до старих переночувати. Вони впустили її до хати, дали, що Бог послав, повечеряти і постелили на печі спати.</p>
	<p>Вранці прокинулась жінка, подякувала старим за гостинність та й каже:</p>
	<p>— За те, що проти ночі не прогнали мене, що поділилися останнім шматком хліба, хочу вам віддячити і зробити подарунок. Загадайте собі три бажання і вони, як тільки я залишу вашу хату, збудуться.</p>
	<p>Сказала так і пішла своєю дорогою. А була то не звичайна жінка, а чарівниця.</p>
	<p>От сидять дід з бабою на лаві й мріють, щоб їм такого загадати, щоб їхнє нужденне життя стало кращим. А дід був дуже голодний, та недовго думаючи, й сказав:</p>
	<p>— Хочу велике кільце ковбаси.</p>
	<p>І тут-таки звідки не візьмись з’явилась на столі ковбаса, рум’яне запашне кільце. Баба, як глянула, то на всю хату закричала:</p>
	<p>— А бодай тобі, старий, добра не було! Замість того, щоб просити здоров’я, багатства, молодості, йому ковбаси захотілося! Щоб вона тобі до лоба прилипла!</p>
	<p>І тої ж миті кільце стрибнуло дідові межи очі і прилипло. Ой, Боже! Що тепер робити! Баба вже й сама не рада, що так сварилась на діда! Плаче, побивається. А дід її заспокоює:</p>
	<p>— Та годі тобі, стара, плакати. Ще залишилось у нас одне бажання. То давай разом і загадаємо.</p>
	<p>То вони в один голос на всю хату і закричали:</p>
	<p>— Згинь, ковбаса, з дідового лоба!</p>
	<p>І не встигли вони й оком моргнути, як смачне кільце, що так пахло і вабило, зникло, наче й ніколи його не було.</p>
	<p>Так через свою необачність і поспіх залишилися дід з бабою ні з чим. Не зуміли такий незвичайний подарунок використати для себе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>241 (8141). Незвичайний подарунок. СУС —, багато варіантів. Записала Євсеєва Віта 2010 року. Удоф Марфа Іванівна (1946). Кіровоградська область, Добровеличківський район, Тишківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
