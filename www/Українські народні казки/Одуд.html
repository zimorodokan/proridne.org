<!--#include virtual="/-/inc/general__page_start.inc" -->
<title>Одуд ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Одуд» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Одуд.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Одуд <br><span class="article__headerDescription">Українська народна казка Чернігівщини</span></h1>
	<p>Жив дід з бабою. Розвели вони багато курей. Ось і каже дід бабі: «Кожен день не хватає курей».</p>
	<p>А у дворі ріс великий ясокор. На ньому сидів півень і стеріг курей. Коли ж це підходить лисичка і бачить, що на дереві сидить півень.</p>
	<p>— Півнику, півнику, — підлещується вона, — ходімо до мене. В мене багато проса! І курочок з собою бери.</p>
	<p>— Я сам сходжу, а курей не возьму.</p>
	<p>— Добре, ходімо!</p>
	<p>Ідуть і бачать: на дереві одуд сидить. Він їх побачив і питає:</p>
	<p>— А куди ви йдете?</p>
	<p>— Поїсти проса, — відповідає півень.</p>
	<p>— А можна з вами?</p>
	<p>— Ходім.</p>
	<p>Прийшли до нори, а лисичка їх — раз! — й закрила. Півня з’їла зразу, а одуд став проситися, щоб пустила:</p>
	<p>— Пусти, я завтра приведу тобі квочку і дванадцять курчат.</p>
	<p>Відпустила його лисичка. Вилетів одуд із хатки, аж бачить — іде собака, та такий худий, аж ребра видно. Одуд і спитав, куди той іде.</p>
	<p>— Та вигнав дід із дому, от я й скитаюсь.</p>
	<p>— Дак ходімо зі мною.</p>
	<p>Прийшли до дороги, аж бачать їде дядько з базару. А на возі глечики з олією стоять. От одуд сяде на глечик, а дядько його пугою, пугою! Так глечик і надвоє! А олія по дорозі розлилась. Собака вискочив на дорогу, з’їв олію і знову всівся коло дороги.</p>
	<p>Іде по дорозі жінка з мискою пиріжків в руках, а дитина ззаду. А одуд вискочив на дорогу, та й стрибає. Дитина й просить матір:</p>
	<p>— Мамо, піймай горобчика.</p>
	<p>Жінка поставила миску й почала ловити одуда. А собака знов вискочив на дорогу, та й з’їв усі пиріжки. Жінка кинулась до миски, а вона порожня.</p>
	<p>Згадав одуд, що він повинен лисичці квочку з курчатами привести. Прийшли вони до нори і почали гукати:</p>
	<p>— Лисичко, це я, одуд, привів тобі квочку і дванадцять курчат.</p>
	<p>А собака заховався за двері. Як тільки лисичка вийшла, розірвав її на куски.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (4160а). Одуд. СУС (248А*) Записано 2007 року. Чернігівська область, Бобровицький район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
