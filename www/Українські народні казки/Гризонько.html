<!--#include virtual="/-/inc/general__page_start.inc" -->
<title>Гризонько ☼ Українська народна казка ☼ Народна творчість</title>
<meta name="Description" content="Українська народна казка Буковини «Гризонько» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гризонько.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гризонько <br><span class="article__headerDescription">Українська народна казка Буковини</span></h1>
	<p>Була собі удовиця і мала малого сина. Звати його було Гризонько. Пішла вона з сином у ліс по гриби і по дрова. Назбирали вони грибів, наламала жінка в’язочку сухих дров. Хотіла ще трохи наламати. Посадила вона Гризонька на в’язочку і каже йому:</p>
	<p>— Сиди, синочку, на цій в’язочці, а я піду та ще трохи дров назбираю.</p>
	<p>Пішла вона, а хлопчик сидить на в’язочці. Чекав він мами, чекав, не дочекався та й пішов її шукати. Біжить лісом і кричить: «Мамо! Мамо!» Але мама пішла в їдну дорогу, а він — у другу. Так і побіг хлопчик лісом. Вернулася мама до в’язочки, а сина — нема.</p>
	<p>А хлопчик біг, біг і прибіг до хатини в лісі. Там жив з жінкою старий лісник. Зайшов хлопець у хату, а дід питає:</p>
	<p>— Відки ти, синку?</p>
	<p>— Я загубився від мами, — каже малий.</p>
	<p>— А як тебе звати?</p>
	<p>— Не знаю.</p>
	<p>— А як твою маму звати?</p>
	<p>— Мама.</p>
	<p>— А з якого ти села?</p>
	<p>— Не знаю.</p>
	<p>Нічого не знав малий.</p>
	<p>— Як ти не знаєш, куди тобі вертатися, то будеш жити у нас, — каже старий дід. — Бабо, у нас дітей нема, то най цей хлопчик буде наш.</p>
	<p>Так він і зостався жити в лісниковій хатині. Ріс Гризонько коло діда до сімнадцяти літ. Ходив собі по лісі, грався. А дід казав йому:</p>
	<p>— Ти скрізь ходи, лиш до ставка не ходи, бо там — люті змії. Вони тебе з’їдять.</p>
	<p>І він не ходив до ставка. Але як минуло йому шістнадцять літ, подумав: «А чого б мені не піти до ставка? Не боюся я лютих зміїв». І пішов до ставка. Купається, любується природою — ніяких зміїв нема. Коли це надлетіли три диких качки і сіли на воду. Він хотів стрілити в них з ружжа, але подумав: «Найперше налюбуюся, як вони файно плавають». А качки підпливли до берега та й вийшли з води. І зразу перекинулися на молодих дівчат. Розляглися вони, поклали одежу на березі, а самі пішли у воду.</p>
	<p>Купаються вони, а хлопець дивиться з-за верби. А тоді взяв та й забрав плаття одної дівчини: заховав і сидить у свойому сховку. Дівчата вийшли на берег, почали одягатися. Дві дівчині одягнулися, а одна зосталася гола. Перекинулися дві дівчині на качок і полетіли собі, а третя зосталася на березі. Тоді хлопець обізвався і вийшов.</p>
	<p>— Це я взяв твою одежу. Дам одежу, як ти погодишся стати моєю жінкою.</p>
	<p>А вона йому:</p>
	<p>— Добре.</p>
	<p>Лишив хлопець дідове ружжо у вербі, а сам пішов з молодою жінкою своєю. Вона й каже йому:</p>
	<p>— До діда ми вже не вертаймося, а йдім до твоєї мами.</p>
	<p>— Але я не знаю, де моя мама.</p>
	<p>— Я знаю, де. Я заведу тебе.</p>
	<p>А той дід був віщун. Пішов він шукати хлопця і найшов рушницю. Вертається додому та й каже бабі:</p>
	<p>— Я казав йому, щоб не йшов туди, бо його заберуть. А він мене не послухав і пішов — то його вже забрали.</p>
	<p>Послав дід за ним зміїв, щоб його вернули. А як не хоче вертатися, то щоб з’їли його.</p>
	<p>А хлопець з дівчиною все біжать і біжать, і вже недалеко було до готаря, як стали наздоганяти їх змії. Увиділи вони, що змії за ними женуться, та й каже дівчина:</p>
	<p>— Стань!</p>
	<p>І перекинулася вона керницею, а він — ковбалем. Змії прилетіли до того місця, покрутилися — нема нікого. А далі змії не мають права летіти, бо там уже — готар. І вернулися назад. А вони пішли собі далі і дійшли до того броду, де його мама брала воду.</p>
	<p>Прийшла його мама до води, а вони сидять на керниці, ждуть, щоб дав хто напитися. Дала їм мама попити та й забрала їх до хати. І почала їх угощати. Дуже вона їх собі сподобала, бо хлопець був схожий на її сина, загубленого в лісі.</p>
	<p>Попросив він у неї слова і каже:</p>
	<p>— В одної жінки був хлопець. Пішла вона з ним у ліс, посадила його на в’язочку дров і сказала почекати її. Але не послухав син мами, не сидів, де вона йому сказала. І загубився той хлопець від мами.</p>
	<p>Сказав він це та й до мами:</p>
	<p>— За ваше здоров’я, мамо. Я — ваш син Гризонько, а це — ваша невістка.</p>
	<p>Врадувалася мама, обіймилися вони, цілувалися. І я був на тому обіді, їв і пив, по бороді текло, а в роті — сухо було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сербичани, Сокирянського району, Чернівецької області 28 січня 1979 року Лазаренко Данило Петрович (1908)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Гризонько <br><span class="article__headerDescription">Українська народна казка Буковини</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Гризонько — 01.png" alt="ГРИЗОНЬКО — Українська Народна Казка Буковини" title="ГРИЗОНЬКО — Українська Народна Казка Буковини">
		<figcaption class="illustration__caption">ГРИЗОНЬКО — Українська Народна Казка Буковини</figcaption>
	</figure>

	<p>Була собі удовиця і мала малого сина. Звали його Гризонько, бо він любив гризти горішки.</p>
	<p>Пішла вдова з сином у ліс по гриби і по дрова. Назбирали вони грибів, наламала жінка в’язочку сушняку. І хотіла ще трохи наламати. Посадила вона хлопчика на в’язочку і каже:</p>
	<p>— Сиди, синочку, на цій в’язочці, а я піду та ще трохи назбираю.</p>
	<p>Пішла вона, а хлопець сидить на в’язочці. Чекав він мами, чекав та й стало йому страшно. І побіг він шукати маму. Біжить лісом і кричить: «Мамо! Мамо!» Але мама пішла в один бік, а він — у другий. Вернулася мама до в’язочки, а сина нема.</p>
	<p>А хлопчик довго біг і прибіг до хатини у лісі. Там жив старий лісник із жінкою. Зайшов хлопчик у хату, а дід питає:</p>
	<p>— Звідки ти, синку?</p>
	<p>— Я загубився від мами.</p>
	<p>— А як тебе звати?</p>
	<p>— Гризонько.</p>
	<p>— А як твою маму звати?</p>
	<p>— Мама.</p>
	<p>— А з якого ти села?</p>
	<p>— Не знаю.</p>
	<p>— Якщо не знаєш, куди вертатися, то живи у нас, — сказав дід. — Бабо, у нас дітей нема, то най цей хлопчик буде наш.</p>
	<p>Так він і зостався жити у лісовій хатині.</p>
	<p>Ріс Гризонько в того діда і виріс великий та дужий. Дід дав йому рушницю, і він ходив на полювання. І наказав йому дід: «Ти скрізь ходи, лиш до ставка не ходи, бо там люті змії. Вони тебе з’їдять». І Гризонько не ходив до ставка. Але як минуло йому шістнадцять літ, подумав собі: «А чого б не піти до ставка? Не боюсь я лютих зміїв». І пішов він до ставка.</p>
	<p>Купається Гризонько, розглядається — ніяких зміїв нема. Коли це надлетіли три дикі качки і сіли на воду. Він хотів стрілити по них із рушниці, але подумав: «Най перше намилуюся. Вони так файно плавають». А качки підпливли до берега і вийшли з води. Й одразу перекинулися в молодих дівчат. Роздяглися, поклали одежу на березі й пішли купатися.</p>
	<p>Купаються вони, а хлопець дивиться з-за верби. А тоді підкрався та й забрав плаття одної дівчини. Заховав він плаття і сидить у сховку.</p>
	<p>Дівчата вийшли з води, почали одягатися. Дві дівчини одяглися, перекинулися в качок і полетіли собі, а третя зосталася на березі. Хлопець вийшов зі сховку.</p>
	<p>— Це я взяв твою одежу, віддам, якщо погодишся стати моєю жінкою.</p>
	<p>— Добре, — сказала вона.</p>
	<p>Лишив хлопець дідову рушницю під вербою, а сам пішов зі своєю молодою жінкою. Вона й каже:</p>
	<p>— До діда не вертаймося, а йдімо до твоєї мами.</p>
	<p>— Але я не знаю, де моя мама.</p>
	<p>— Я знаю, де. Я заведу тебе.</p>
	<p>А дід, у котрого жив Гризонько, був віщун. Пішов він шукати хлопця і знайшов рушницю. Та вертається додому і каже бабі:</p>
	<p>— Я казав йому, щоб не йшов туди, бо його заберуть, а він мене не послухав і пішов. То його вже забрали.</p>
	<p>І послав дід навздогін зміїв, щоб знайшли Гризонька і вернули.</p>
	<p>А хлопець із дівчиною все біжать і біжать. Уже недалеко було до готаря, як стали наздоганяти їх змії. Побачили вони, що за ними женуться змії, і сказала дівчина:</p>
	<p>— Стань!</p>
	<p>І перекинулася вона кирницею, а він ковбайом. Змії прилетіли до того місця, покрутилися — нема нікого, а далі вони не мають права летіти, бо там уже готар. І вернулися змії назад. А вони обоє пішли собі і прийшли до того броду, де Гризонькова мама воду брала.</p>
	<p>Прийшла мама води, вони сидять на кирниці, ждуть щоб дав хто напитися. Дала їм мама напитися та й запросила</p>
	<p>до хати, а в хаті почала пригощати. Дуже сподобались вони їй, бо хлопець був схожий на її сина, загубленого в лісі, а дівчина була така файна, що не розкажеш. А Гризонько й розповідає:</p>
	<p>— В одної жінки був хлопець. Пішла мама з ним до лісу, посадила на в’язочку дров і сказала почекати її. Але не послухав син мами, не сидів, де вона сказала. І загубився той хлопець, — сказав це Гризонько та й до мами: — За ваше здоров’я, мамо! Я — ваш син Гризонько, а це ваша невістка.</p>
	<p>Врадувалася мама, обіймалися вони, цілувалися. Я був на тому обіді, їв і пив, по бороді текло, а в роті не було.</p>
	<p>Характерний для даної місцевості вираз: «Я іду води», «Мама пішла води». Дієслово «брати» опускається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Гризонько. Невказані сюжети. Записано 28 січня 1979 року в селі Сербичанах Сокирянського району Чернівецької області від Данила Петровича Лазаренка (1909 року народження, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
