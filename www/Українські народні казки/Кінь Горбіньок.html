<!--#include virtual="/-/inc/general__page_start.inc" -->
<title>Кінь Горбіньок ☼ Українська народна казка ☼ Народна творчість</title>
<meta name="Description" content="Українська народна казка Буковини «Кінь Горбіньок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кінь Горбіньок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кінь Горбіньок <br><span class="article__headerDescription">Українська народна казка Буковини</span></h1>
	<p>Жив-був мужик ні в которому селі, просто неба на землі. Було в нього три сини: Данило, Гаврило і Ванька-Дурачок. Посіяв він жито під селом. Почало щось те жито спасати. Каже батько до синів:</p>
	<p>— Треба йти стерегти.</p>
	<p>День відходить, ніч приходить, старшому синові Данилові в калавур іти приходить. Бере він вила, топор і відправляється в дозор. Темна ніч настала, калавурщика слабість напала. Калавурщик як мужик заховався в сусідки під пасільник.</p>
	<p>Ніч відходить, день приходить, калавурщик додом’ приходить.</p>
	<p>— Ей ви, сонні браття, чого ви спите? Брату двері отворіть. Я ж бо цілу ніч не спав, калавур держав. Від голови до ніг дощ мене зілляв.</p>
	<p>День відходить, ніч приходить, середущому сину в калавур іти приходить. Бере він вила і топор і збирається в дозор. Темна ніч неясна стала, калавурщика слабість напала. Калавурщик із своїм дозором ночував у сусідки під забором.</p>
	<p>Ніч відходить, день приходить, калавурщик додом’ приходить.</p>
	<p>— Ей ви, сонні браття, ви не спіть, брату двері отворіть. Я ж бо цілу ніч не спав, калавур держав. Від голови до ніг дощ мене зілляв.</p>
	<p>Він увійшов, умився, вліво, вправо поклонився. Питає його батько:</p>
	<p>— Як, Гаврило?</p>
	<p>— Все благополучно.</p>
	<p>День відходить, ніч приходить, самому меншому синові Ванькові в калавур іти приходить. Каже йому мама:</p>
	<p>— Йди, Ванюша, вже ти, тобі в калавур приходить час іти.</p>
	<p>Ванюша на печі сидить, в ніс пісні співає і вухом не веде. Каже йому батько:</p>
	<p>— йди, Ванюша, батько тобі купить сіру шапку, сірий костюм і жовті чоботи. Тільки йди, Ванюша.</p>
	<p>Ванюша з печі злізає, все лахмаття на себе надіває, цілушку хліба за пазуху кладе і в калавур іде.</p>
	<p>Сів він під кущем і озирається кругом. На небі зірниці щитає і цілушку хліба уплітає. Глянув він під рукавицю і заздрів білу-білу кобилицю. Підійшов Ванюша і скочив на неї, тільки задом наперед. Стала та кобила бігати полями, горбами, долинами. А він говорить:</p>
	<p>— Я не прост, я держусь тобі сильно за хвост. Та кобила почала проситися:</p>
	<p>— Пусти мене, Ванюша, я приведу тобі коня Горбінька. З золотою гривою, з золотими вухами.</p>
	<p>Іван говорить:</p>
	<p>— Ні, не пущу, ти перше приведи.</p>
	<p>Кобила побігла до лісу. Як заіржить! Іванко чує, кінь біжить, земля дрижить, йому з вух пара садить. Приїжджає Іванко додому.</p>
	<p>— Ей ви, браття, чого спите?! Не спіть, брату ворота відтворіть! Я ж бо цілу ніч не спав, я вам ворога спіймав...</p>
	<p>А я накосила сінця накруг хлівця. Файна моя казка без кінця?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Кінь Горбіньок. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 531. Записано 21 лютого 1979 року в селі Вашківцях Сокирянського району Чернівецької області від Параски Федорівни Чорної (1901 року народження, вдова, колгоспна пенсіонерка).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
