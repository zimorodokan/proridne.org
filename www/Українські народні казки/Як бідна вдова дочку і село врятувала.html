<!--#include virtual="/-/inc/general__page_start.inc" -->
<title>Як бідна вдова дочку і село врятувала ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як бідна вдова дочку і село врятувала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідна вдова дочку і село врятувала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідна вдова дочку і село врятувала <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жила бідна, але смілива вдова. Мала вона одну дочку. Звали ту дочку Марусею. А що вже до праці швидка була, то в усьому селі такої не знайти. Все своїй матері по господарству робила, двір у чистоті тримала, квіточок понасаджує і в хаті так чисто та затишно було.</p>
	<p>А якою ж красивою дочка була! Брівки — шнурочком, косу мала довгу, нижче пояса. А сама тоненька була така, як тополька молоденька. Мати, було, не натішиться своєю дочкою. А парубки з усіх куточків села на неї задивлялися.</p>
	<p>Та от мати стала помічати, що її Маруся чомусь сумною та невеселою стала. Здоров’я стало погіршуватися, настрій змінився і пісні не стала дочка співати. От тоді мати і почала цікавитися:</p>
	<p>— Що ж з тобою, доню?</p>
	<p>Маруся спочатку мовчала, а потім розказала матері ось таку пригоду.</p>
	<p>Якось опівночі до Марусі в кімнату залетів змій. Він став її душити та висмоктувати кров. А ще змій наказав нікому про це не говорити, бо повбиває всіх людей, а село спалить. Ото так Маруся і терпіла, бо жаліла всіх.</p>
	<p>Розповіла Маруся матері, а мати й задумалася. Втішала свою доньку, чим могла, а потім сказала:</p>
	<p>— Не журися, дочко. Я вже знаю, як позбутися цього клятого змія-лиходія.</p>
	<p>Ото вже десь ближче до півночі почула мати, що листя на шовковиці та грушах шумить. Бачить уже, що і змій наближається до вікна. Дістала мати зі схованки вила і виставила їх у вікно. Було ж темно і змій їх не помітив. Мати цим скористалася і швидко виколола змієві очі.</p>
	<p>Заревів осліплений змій від болю. А мати, захищаючи свою дочку, швидко тоді відрубала сокирою змієві голову. Ось так смілива вдова-мати помстилася змію і врятувала не тільки свою дочку, а і все село.</p>
	<p>З того часу пройшло багато років. Люди в селі пам’ятають про це. А що ж Маруся? Одужала. Гарний порубок її засватав, а потім вони одружилися. Побудували хату нову та більшу, матір до себе забрали. Стали жить та поживать, добра наживать.</p>
	<p>Ось і казочці кінець, а хто слухав — молодець. Будьте здорові та багаті, а я буду розказувати казочку іншому дитяті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>259 (7404). Як бідна вдова дочку і село врятувала. СУС —, новотвір. Записала Набока Вікторія 2009 року. Набока Тетяна Вікторівна. Дніпропетровська область, Межівський район, Добра Надія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
