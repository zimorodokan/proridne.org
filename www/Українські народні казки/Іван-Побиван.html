<!--#include virtual="/-/inc/general__page_start.inc" -->
<title>Іван-Побиван ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Іван-Побиван» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван-Побиван.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван-Побиван <br><span class="article__headerDescription">Українська народна казка Чернігівщини</span></h1>
	<p>Унадивсь колись дуже давно страшний змій у село людей їсти та виїв уже чисто всіх, зостався тільки один дід.</p>
	<p>— Ну, — каже змій, — завтра тобою поснідаю.</p>
	<p>А через те село йшов один бідний хлопець та й зайшов до того діда, проситься переночувати. Дід йому й розказав, що тут змій усіх людей переїв, оце завтра і його з’їсть.</p>
	<p>— Е, — каже хлопець, — нічого в нього не вийде.</p>
	<p>От вранці прилітає змій, побачив хлопця та зрадів, що двох тепер з’їсть. А хлопець:</p>
	<p>— Гляди, щоб не вдавило.</p>
	<p>Змій дивиться.</p>
	<p>— Як, — каже, — хіба ти дужчий за мене?</p>
	<p>— Авжеж.</p>
	<p>— Який же ти дужчий. Я он, бач...</p>
	<p>Та взяв змій камінь, як здавив, так з нього й пісок посипався.</p>
	<p>А в хлопця за пазухою був загорнутий в шматину сир.</p>
	<p>— Е, це дурниця, — каже хлопець, — здави так, щоб з нього юшка потекла.</p>
	<p>І стиснув той сир, і потекла з нього юшка. Змій злякався й каже:</p>
	<p>— Будеш мені за друга.</p>
	<p>Стало на обід, змій і каже:</p>
	<p>— Піди да принеси вола, будемо обід варить.</p>
	<p>Пішов хлопець, та куди тобі, хоч би одну ногу доніс. От він ходить по змієвій череді та зв’язує волів хвостами докупи. А змій ждав, ждав, набридло йому і пішов сам.</p>
	<p>— Що ти, хлопче, робиш?</p>
	<p>— Е. буду я тобі по одному носить, я всіх зразу хочу забрать.</p>
	<p>Узяв змій сам та й поволік вола.</p>
	<p>От дає він хлопцеві волову шкуру.</p>
	<p>— Іди, — каже, — води повну шкуру принеси.</p>
	<p>Взяв хлопець шкуру, насилу дотяг до колодязя, та й упустив туди. Та вже й не витягне. Тоді зробив собі невеличку лопату та й ходить кругом криниці, підкопує її. Прибігає змій.</p>
	<p>— Що ти робиш?</p>
	<p>— Е, буду я тобі шкурою воду носить. Я зачеплю всю криницю та й притягну.</p>
	<p>— Не треба криницю тягнути, — каже змій.</p>
	<p>Та витягнув змій з криниці ту шкуру, набрав повну шкуру води і поніс.</p>
	<p>Просить змій його, щоб він дров приніс. А той наче розсердився, бо не хоче йти по дрова. А змій наварив, сів і їсть, а той все сердиться, не йде їсти, щоб змій не побачив, як він мало їсть. А як осталось небагато, то тоді хлопець сів і собі посьорбав та й каже:</p>
	<p>— Мало.</p>
	<p>— Ну, — каже змій, — коли мало, то ходім тепер до моєї матері, вона нам вареників наварить.</p>
	<p>— А як іти, то йти, — каже хлопець, а сам думає: «Тепер я пропав».</p>
	<p>Змій їв вареники, а хлопець все за пазуху ховав. От змій і каже:</p>
	<p>— Ходім на камінь крутиться.</p>
	<p>Пішли вони на камінь крутиться. Змій як крутнувсь, аж огонь пішов.</p>
	<p>— Дурниця, — каже хлопець, — ти так крутнись, щоб юшка потекла.</p>
	<p>Та як притулить до каменя ті вареники, що в його одежі, а з них юшка і бризнула.</p>
	<p>— От так, — каже, — крутнись.</p>
	<p>А змій його ще дужче злякався. Але ще каже:</p>
	<p>— Ану давай, хто сильніше засвище.</p>
	<p>— Давай.</p>
	<p>Ну, змій як свиснув, то аж дерева пригнулися.</p>
	<p>«Ну, — думає Іван-Побиван, — що його робити?». А тут лежала одна залізяка.</p>
	<p>Глянув на неї та до змія:</p>
	<p>— Зажмур очі, бо я як свисну, то тобі можуть очі посліпнути.</p>
	<p>Змій і зажмурив, а Іван як угріє змія тією залізякою між очі, то той аж здригнувся.</p>
	<p>— Правду кажеш, — мовив змій, — справді, ледь очі не повилазили.</p>
	<p>Ще дужче злякався змій Івана. А щоб разом з ним не жити, то побудував йому хату на одшибі, той і живе там собі. А змій давай собі з матір’ю радиться, як би їм його вбить.</p>
	<p>— Давай, — кажуть, — його спалимо.</p>
	<p>А хлопець підслухав це і сховався. Спалили ту хату, хлопець прийшов, став коло попелу й струшується, наче тільки виліз. Приходить змій.</p>
	<p>— Що ти, хлопче, хіба ще живий?</p>
	<p>— Живий, тільки цієї ночі мене наче комар укусив.</p>
	<p>«Ну, — думає змій, — од такого треба подалі триматися».Та як дременув з тих країв, то тільки його й бачили.</p>
	<p>От вам казка, а мені бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>197 (4379). Іван-Побиван. СУС 1060+1084. Записала Кулинко С. П. 20 січня 2008 року. Кулинко Петро Іванович (1942). Чернігівська область, Ніжинський район, Богданівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Іван-Побиван <br><span class="article__headerDescription">Українська народна казка Полтавщини</span></h1>
	<p>Якось унадився один страшний змій у якесь село людей їсти. Поїв усіх, один дід остався.</p>
	<p>— Ну, — каже змій, — поснідаю завтра.</p>
	<p>А через те село та йшов один бідний хлопець, та й попросився заночувати.</p>
	<p>— А тобі жити набридло? — питає дід.</p>
	<p>— Чого? — питає хлопець.</p>
	<p>Дід розказав йому, що змій усіх переїв, один він зостався. Та завтра і його</p>
	<p>з’їсть.</p>
	<p>— Е, — каже хлопець, — побачимо.</p>
	<p>От прилітає змій, побачив хлопця та й радіє, що ще йому один буде на сніданок.</p>
	<p>— Ти, — каже йому хлопець, — не дуже радій.</p>
	<p>— А хіба ти сильніший од мене?</p>
	<p>— Аякже!</p>
	<p>— Ану покажи свою силу. Я он, бач, як умію.</p>
	<p>Та взяв змій камінь, як здавив, так мука і посипалась.</p>
	<p>— Та, це дурня, здави так, щоб юшка потекла.</p>
	<p>Хлопець узяв кусок сиру та як придавить, так сироватка і потекла.</p>
	<p>— Отак дави, — каже йому хлопець.</p>
	<p>— Ну, то давай товаришувати!</p>
	<p>— Ходім.</p>
	<p>Ото вони й пішли. Питає його змій:</p>
	<p>— А як тебе звуть?</p>
	<p>— Іван-Побиван.</p>
	<p>Ну змій і злякався вже його. В обід він каже хлопцеві:</p>
	<p>— Піди ж, хлопче, та принеси вола на обід.</p>
	<p>Пішов той. Ходить по змієвій череді та й зв’язує волів хвостами докупи. Змій ждав, ждав та й побіг сам.</p>
	<p>— Що це ти, хлопче, робиш? — питає.</p>
	<p>— Не буду тобі по одному носити, я їх усіх зразу хочу забрати.</p>
	<p>— Та ну тебе. Ти мені всю худобу згидиш.</p>
	<p>Забрав вола, обдер його і дає хлопцю шкуру.</p>
	<p>— Іди води принеси.</p>
	<p>Узяв шкуру той, насилу дотяг до колодязя. Та як впустив туди, то вже і не</p>
	<p>витягне. Зробив собі лопату, ходить і підкопує криницю. Прибігає змій:</p>
	<p>— Що це ти оце в лихої години робиш?</p>
	<p>— Не буду я потроху носити. Я зачеплю всю криницю і притягну.</p>
	<p>— А щоб тебе лиха година побила! — каже змій.</p>
	<p>А сам злякався хлопця. Поніс ту шкуру з водою та й вже й не знає, як бути.</p>
	<p>— Піди ж, хлопче, дров принеси. Вирви дуба і неси, — каже до Івана.</p>
	<p>— Е, буду я тобі трошки носить! Якби дубів двадцять!</p>
	<p>Та й придурився, мов розсердився, і не пішов. Змій наварив, сів і їсть, а хлопець мовби не хоче. Як трохи осталось, поїв і каже:</p>
	<p>— Мало.</p>
	<p>— Ну, — каже змій, — ходім до моєї матері, вона нам вареників наварить.</p>
	<p>— Ну, ходім, — каже хлопець. А сам дума: «Пропав».</p>
	<p>От як почали їсти, то Іван напихає вареників у штани та сорочку. Поїли, змій і каже:</p>
	<p>— Пішли на камінь крутитись.</p>
	<p>— А пішли.</p>
	<p>Змій як крутнувсь, аж огонь пішов.</p>
	<p>— Е, то дурниця, — каже хлопець, — ти крутнись так, щоб юшка побігла.</p>
	<p>Та як придавить ті вареники, що були в пазусі, то юшка і потекла. Змій розлютився, та як свисне. Та так, що аж дерева пригнулись. Хлопець побачив, що пропаде, і каже:</p>
	<p>— Заплющ очі, бо як засвищу, то й очі повилазять.</p>
	<p>А сам вхопив дровиняку та як дасть змієві по голові. Той аж скрутився. Прийшов до матері змій і каже, що хату Івана треба спалити. А Іван це підслухав і втік з хати. Вранці прийшов на попелище і обтрушується. Змій побачив та й питає:</p>
	<p>— А хіба ти ще живий?</p>
	<p>— Живий. Вночі тільки жарко було, і все.</p>
	<p>Змій побачив, що лихо йому, і втік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39 (4631). Іван-Побиван. СУС 1060+(-1046*)+1053А. Записала Тарасенко Катерина (8 клас) 2008 року. Гаркуша Тетяна Іванівна (1940). Полтавська область, Лохвицький район, Сенчі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
