<!--#include virtual="/-/inc/general__page_start.inc" -->
<title>Хто помив горщик ☼ Українська народна казка ☼ Народна творчість</title>
<meta name="Description" content="Українська народна казка Поділля «Хто помив горщик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто помив горщик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто помив горщик <br><span class="article__headerDescription">Українська народна казка Поділля</span></h1>
	<p>Чоловіка звали Василем, а жінку — Христиною. Обоє вони ліниві були такі, що палець об палець не вдарять. Не то, щоби щось зробити, а навіть говорити лінувалися. Кожен із них їв за трьох, а на роботі й за одного не могли впоратися.</p>
	<p>Трапилося одного разу, що ні Василь, ні Христина не хотіли помити горщик від каші.</p>
	<p>Довго сперечалися вони над цим горщиком. В кінці домовились, що хто з них перший заговорить, той повинен буде і горщик помити. Цілий день ходили мовчки, немовби води в роти набрали. Жодного слова не промовили одне до одного. Наступного дня вранці встали, але говорити не говорять.</p>
	<p>Тут треба було корову вигнати в поле, а вони — ні богу свічка, ні чорту кочерга. Мовчать та й мовчать. Посходилися сусіди і дивуються, що ж воно таке. Німими стали, чи що?</p>
	<p>Тоді одна сусідка залишилася біля них, щоб довідатися, чому це Василь і Христина не говорять. Довго сиділа вона у них в хаті і все чекала, коли вже буде цій мовчанці кінець. А як набридло далі сидіти, то встала і, виходячи із хати, зняла платок, що був повішений на кочерзі.</p>
	<p>Тоді Христина не витримала.</p>
	<p>— Так, так! Тепер я бачу, що в тебе довгі руки. Але чужим добром багатою не будеш.</p>
	<p>Тут озвався й Василь.</p>
	<p>— Оце ти й будеш, Христино, горщик мити, бо ти перша заговорила.</p>
	<p>Христина помила горнець, та на тому і казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51 (6378). Хто помив горщик. СУС 1351. Записано 2009 року. Чепурняк Ганна Архипівна (1922). Вінницька область, Вінницький район, Лаврівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
