<!--#include virtual="/-/inc/general__page_start.inc" -->
<title>Про царя і про мельника, що не мав жури ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про царя і про мельника, що не мав жури» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про царя і про мельника, що не мав жури.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про царя і про мельника, що не мав жури <br><span class="article__headerDescription">Українська народна казка Гуцульщини</span></h1>
	<p>Жив собі мельник. І написав таблицю, що він, мельник, без жури. Багато людей їхало дорогою, і всі ту таблицю перечитували. І ця поголоска дійшла аж до царя. Як цар це почув, він подумав: «Я цар і журюся. Правлю цілою державою і не маю спокою, а що це за такий чоловік, що він ніколи нічим не журиться?» І задумав цар покликати того мельника до себе. Як подумав, так і зробив. Написав до него лист, щоб він прийшов до царя відгадати загадки.</p>
	<p>Одержав мельник царський лист, прочитав його і зажурився. Не було що йому робити, мусів іти до царя. Їхати він не їхав, а йшов пішком. І прийшлося йому йти багато днів. Довго він ішов і був уже змучений, і сів на полі коло пастуха, що пас вівці. Сів він дуже зажурений. А пастух у него питає:</p>
	<p>— Чого ви зажурені? Він відповів пастухови:</p>
	<p>— Ви мені нічого не поможете.</p>
	<p>Пастух почав далі питати, і він розказав йому про свою справу. Пастух послухав і сказав цему чоловікови:</p>
	<p>— Пасіть вівці, а я піду за вас.</p>
	<p>І так сталося. Мельник пасе вівці, а пастух пішов до царя. Прийшов пастух до царя, а цар уже ждав мельника. Побачив цар, що він іде. Закликав його до себе, у свою палату. Сказав йому, щоб сів, віддихнув. І сказав, що треба відгадати три загадки. А цей йому каже:</p>
	<p>— Ви питайте зразу, бо я не маю коли. І цар починає запитувать:</p>
	<p>— Скажи мені, як зависоко. А він відповідає:</p>
	<p>— Не дуже високо, бо як гримить, то тут чути. Цар питає:</p>
	<p>— А як заглибоко? А він відповідає:</p>
	<p>— Дуже глибоко, бо мій тато вже двадцять п’ять років міряє і ще не зміряв.</p>
	<p>— Скажи мені, де середина світу, — питає цар. А він цареви каже:</p>
	<p>— Чи можна в вашій палаті поступитися зо два кроки?</p>
	<p>— Можна, — сказав цар.</p>
	<p>Він пройшов два кроки, поставив праву ногу і сказав:</p>
	<p>— Отут середина світу. Якщо не вірите, то зміряйте.</p>
	<p>І цар його відпустив, бо відгадав загадки. Він вернувся до овець і відпустив мельника, а сам лишився коло своїх овець. Мельник не чув, що цар питався в пастуха, але як прийшов додому, то зразу ту таблицю зняв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 24 березня 1987 року Джумачук Семен Васильович (народж. 1928)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
