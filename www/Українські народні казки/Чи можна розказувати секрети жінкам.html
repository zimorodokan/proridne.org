<!--#include virtual="/-/inc/general__page_start.inc" -->
<title>Чи можна розказувати секрети жінкам ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чи можна розказувати секрети жінкам» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чи можна розказувати секрети жінкам.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чи можна розказувати секрети жінкам <br><span class="article__headerDescription">Українська народна казка Полтавщини</span></h1>
	<p>Один чоловік хотів провірити, чи можна розказувати жінкам секрети. От пішов у сіни, ліг та й лежить, як хворий, а жінка й питає його:</p>
	<p>— Чого ти лежиш?</p>
	<p>Він відповідає:</p>
	<p>— У мене таке, що не можна нікому казати, а то ще розкажеш комусь.</p>
	<p>— Та ні, нізащо не розкажу. Ти мені віриш?</p>
	<p>Довго не хотів казати, а тоді наважився:</p>
	<p>— Добре, скажу. У мене з рота вилетіла ґава.</p>
	<p>Жінка перелякано зойкнула. Чоловік просить:</p>
	<p>— Ти ж тільки нікому не кажи!</p>
	<p>— Ні, ні, нікому, — чує у відповідь.</p>
	<p>Через деякий час пішла вона по воду та й стріла там свою куму. Та питає, чи полегшало її чоловікові.</p>
	<p>— Е, де там полегшало. У нього, тільки, кумочко, нікому не кажіть, дві ґави з рота вилетіло.</p>
	<p>Кума теж пообіцяла мовчати. Коли йде друга баба. От та кума й каже:</p>
	<p>— А ви чули, у того чоловіка три ґави з рота вилетіло. Та тільки ж нікому, бабусенько! Мовчіть!</p>
	<p>А та прийшла додому та сказала своїй племінниці, да ще й підбавила, а та ще комусь. Так вийшло вже дванадцять ґав.</p>
	<p>От уже все село знає. Люди думають, що таке. Зібралась громада, кличуть того чоловіка. Він їм усе і переповів, як було.</p>
	<p>— Це ж, — каже, — хотів провірити, чи можна жінкам секрети розказувати. Аж бачите — ні! Не можна!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (4779). Про Івана-дурника. СУС —. Записала Тарасенко Софія 2008 року. Тарасенко Марія Захарівна (1934). Полтавська область, Решетилівський район, Каленики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
