<!--#include virtual="/-/inc/general__page_start.inc" -->
<title>Провіщена доля ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Провіщена доля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Провіщена доля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Провіщена доля <br><span class="article__headerDescription">Українська народна казка Полтавщини</span></h1>
	<p>Доля… Вона дається людині при народженні. Не пам’ятаю, як розпочиналася розмова, але і досі згадую те, що повідомила мені бабуся мого чоловіка.</p>
	<p>Давно-давно це було. Ішов старець селом і попросився переночувати у одинокої жінки. А бабуся була повитухою. Часто гукали її чоловіки до своїх осель, коли наставав час їхнім жінкам народжувати дитину. Ось і цього разу бабусю звали три рази.</p>
	<p>Звечора господиня дала повечеряти перехожому, постіль приготувала. Аж ось постукав хтось у вікно. Бабуся заметушилася, відчинила двері. До хати зайшов сусід. Він просив жінку, щоб та допомогла його дружині. Чоловік поспішив додому. Старенька почала збиратись, щоб прийняти у породілі немовля. Та старець і говорить їй:</p>
	<p>— Коли підійдеш до хати, то подивись у вікно. Що ти там побачиш, спробуй запам’ятати.</p>
	<p>Жінка так і зробила. А здалося їй, що вся хата наповнена водою. Допомогла бабуся породілі. Взяла з собою гостинця і пішла додому. Через деякий час жінку знову покликали. Підійшла бабуся до другої хати, глянула у вікно і побачила на сволоку прикріплену мотузку.</p>
	<p>Допомогла породілі і цього разу. Попрощалася з господарем і пішла додому. Тільки почало світати, як знову постукали до повитухи. Пішла і цього разу бабуся. Пристояла біля вікна, подивилася, а в хаті стіл, заставлений всякою їжею та напоями. Звичайно і цього разу того не було, що привиділося жінці. Вона допомогла молодій мамі.</p>
	<p>Повернулася додому, сіла відпочивати, задумалася. Вже встав і старець. Він запитав господиню, що ж вона бачила у вікнах трьох хат. Бабуся говорила, що цієї ночі народилося три хлопчики. Вона розповіла про те, що довелося їй побачити у вікнах трьох хат. Старець сказав жінці, що вона побачила їхні долі.</p>
	<p>Перший хлопець у молодому віці потоне у воді, другий також рано піде з життя, бо повіситься, а третій буде довго і багато жити.</p>
	<p>Давно вже немає серед нас бабусі, яка розповіла мені про це, а їй розповідала її бабуся. Та цього разу нагадала мені про цю дивну історію чоловікова мама.</p>
	<p>Як добре, що в багатьох сім’ях, від найстарших до найменших, передавали свої знання і вміння, історію свого роду і народу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>234 (4942). Провіщена доля. СУС порівн. — 934F*. Записала Хміль Тетяна 2008 року. Хміль Наталія Іванівна (1936). Полтавська область, Миргородський район, Остапівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Провіщена доля <br><span class="article__headerDescription">Українська народна казка Чернігівщини</span></h1>
	<p>З глибокої давнини люди вірили в долю. Казали щойно народиться дитина, вона вже має свою долю і свою дорогу в житті.</p>
	<p>В одному селі родила жінка дитину — дівчинку. Запросили повитуху. А дівча було здорове, гарне, зраділа родина, сповиває дитину.</p>
	<p>Вийшла повитуха на вулицю, іде собі, а назустріч старець убогий. Зупинився біля неї:</p>
	<p>— Де ти була?</p>
	<p>— Дитинку сповивала.</p>
	<p>— То поведи мене до неї.</p>
	<p>— Навіщо?</p>
	<p>— Так треба. І сама зі мною йди.</p>
	<p>Дійшли вони до хатини.</p>
	<p>— У хату не заходь, — каже старець, — дивись у вікно.</p>
	<p>Подивився він, а тоді й каже:</p>
	<p>— Дуже рано вона помре. Вродлива буде, гарна, все буде мати — кохання, щастя, та помре рано. Повіситься.</p>
	<p>Жінка перехрестилася та й каже:</p>
	<p>— Що ви говорите? Дівчинка щойно народилася.</p>
	<p>— Така її доля. Ось, подивися в вікно.</p>
	<p>Подивилася жінка і злякалася. Побачила молоду, гарну дівчину на мотузці. Перехрестилася вона тричі та й пішла собі.</p>
	<p>Пройшли роки. Росла дівчинка, а жінка-повитуха все до неї придивлялася. І справді все у дівчинки було. І до роботи була вправна, i гарна, і любили її всі. Закохався у неї парубок. Мали вже одружуватися, та він її покинув, знайшов іншу любку. З горя дівчина налаштувала собі мотузку та й повісилася. Прийшла на похорон повитуха. Вона тяжко молилася, але нікому не розповідала цю історію. А потім прийшла в убиту горем сім’ю і сказала:</p>
	<p>— Розкажу вам всю правду. Не плачте і не горюйте, така в неї доля. Така доля у вашої Марічки.</p>
	<p>Ось таку історію розповіла мені мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>180 (4024). Провіщена доля. СУС —. Записав Микола Зінчук 29 жовтня 2007 року. Єрко Валентина Іванівна (1956). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Провіщена доля <br><span class="article__headerDescription">Українська народна казка Чернігівщини</span></h1>
	<p>Було це дуже давно. Зайшли в одне село три мандрівники. Застала ніч, а переночувати ніде. Вони зайшли в крайню хату і попросилися на ніч. Та хазяїн відповів, що в нього ніде, бо дружина мала ось-ось народжувати. А потім подумав і пустив їх.</p>
	<p>Вночі народилася дитина — син. Батьки зраділи первісткові. Один мандрівник почув про дитину, вийшов надвір і розказав своїм товаришам новину. Інший сказав:</p>
	<p>— Цей хлопчик буде дуже багатий.</p>
	<p>— А ще він буде щасливий, — сказав перший.</p>
	<p>— А коли виросте, то вб’є свого батька, — додав третій.</p>
	<p>Почув розмову мандрівників хазяїн, розповів дружині та й каже:</p>
	<p>— Назвемо сина Романом. Але зараз же запакуємо його в ящик і пустимо по річці. Нехай собі пливе, бо виросте, то уб’є мене.</p>
	<p>Дружина плакала, плакала, але нічого не могла вдіяти. На світанку пустили вони сина на воду, поблагословивши, щоб він залишився живим.</p>
	<p>Пройшло з тих пір двадцять років. А дитину знайшли рибалки, вигодували. Одного дня названий батько сказав:</p>
	<p>— Ми бідні і не можемо тебе прогодувати. Тому йди і наймися до когось на роботу.</p>
	<p>Пішов Роман. Зайшов в одне село, питається, де можна найнятися на роботу. Люди й кажуть:</p>
	<p>— Іди на край села, там живуть двоє старих людей. Їм потрібен охоронець.</p>
	<p>Хазяїн прийняв його, але сказав, що як хтось прийде в сад, то двічі попередити, а на третій раз стріляти.</p>
	<p>Одного разу хазяїн вирішив перевірити, чи справно хлопець охороняє. Він підійшов і потрусив яблуню. Хлопець двічі спитав, хто там, але старий не озвався. Тоді сторож вистрелив і вбив хазяїна. Після похоронів Роман сказав:</p>
	<p>— Не буду я у вас працювати, бо вбив вашого чоловіка.</p>
	<p>Та господиня вмовила його залишитися. Одного дня, коли вона подавала йому чисту сорочку, то побачила шрам на спині. Спитала звідки, а хлопець розповів про все. Жінка впізнала в ньому свого сина і також розповіла йому про провіщення.</p>
	<p>Недовго жінка прожила і померла, а Роман успадкував все багатство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>205 (5262). Провіщена доля. СУС 931. Записав Пархоменко Михайло (6 клас) 2008 року. Федоренко Галина Тимофіївна (1932). Чернігівська область, Менський район, Слобідка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
