<!--#include virtual="/-/inc/general__page_start.inc" -->
<title>Як бідний на суді свистав ☼ Українська народна казка ☼ Народна творчість</title>
<meta name="Description" content="Українська народна казка Покуття «Як бідний на суді свистав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний на суді свистав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний на суді свистав <br><span class="article__headerDescription">Українська народна казка Покуття</span></h1>
	<p>Був собі бідний чоловік. Мав він добру корову і хотів її продати. Купці дізналися, що в него є добра корова, і спитали його:</p>
	<p>— Чи ви продаєте корову? Він каже:</p>
	<p>— Продаю. Тисячу рублів коштує, але віддам її аж за тиждень. Та й дав йому оден тисячу рублів.</p>
	<p>— За коровою прийдете за сім день.</p>
	<p>Приходить і другий купець. І знов він узяв тисячу рублів. І корову зразу не віддавав, і так назбиралося тих купців аж десять.</p>
	<p>Прийшли всі десять на оден день за тою коровою. Всі дали гроші, а корова лиш одна, беруть того вуйка на суд. Ідуть до суду. Та й здибає їх циган, того вуйка кум. Та й питає:</p>
	<p>— Де ви, куме, йдете?</p>
	<p>— Ади, ведуть мене ці люди на суд. Що я грошей набрав у них десять тисяч. Та й будуть мене судити.</p>
	<p>А циган відкликав його набік та й каже йому потиху:</p>
	<p>— Ви, куме, на суді нічого не говоріть, лиш свищіть. Та й мені щось з того буде.</p>
	<p>Привели його до суду, суддя списав з него протокол. І питають його:</p>
	<p>— Ти брав у цих людей гроші?</p>
	<p>А він нічого їм не каже, лиш свище. Суддя другий раз питає:</p>
	<p>— Ти брав у цих людей гроші? А він далі свище. Суддя каже:</p>
	<p>— Видите, люди, що він дурний. Нащо ви йому гроші давали? Корову не маєм права від него брати, бо в него діти. Що ми з ним зробим? Ваші гроші пропали.</p>
	<p>Іде він додому і знов здибається з кумом-циганом. І кумови посвистав. І нічого не дав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 23 травня 1987 року Ворощук Кузьма Іванович (1917)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
