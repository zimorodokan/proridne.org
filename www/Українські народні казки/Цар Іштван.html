<!--#include virtual="/-/inc/general__page_start.inc" -->
<title>Цар Іштван ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Цар Іштван» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар Іштван.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар Іштван <br><span class="article__headerDescription">Українська народна казка Закарпаття</span></h1>
	<p>Була колись Поган-Дівча царем. І дуже збитковала людей. Люди голі й босі ходили. Не могли люди видержати та кажуть:</p>
	<p>— Треба її не звільнити, треба знищити зовсім. А поставити другого царя.</p>
	<p>Та й уже в вароші розсудили, що будуть ставити другого царя. А єден хлопець служив у ґазди, і пішли вони орати. Пішла на поле, а хлопець питає ґазди:</p>
	<p>— Но чи підеме не валастас?</p>
	<p>— А що ти, за царя будеш чи що?</p>
	<p>— А хто був би?</p>
	<p>Подумав хлопець, забив паличку в землю і виголосив:</p>
	<p>— Як ця паличка розів’ється та буде листок, то я буду за царя. Обійшли вони плугом раз — паличка вже сира. Обійшли другий раз — вже є листок. Той чоловік, ґазда, глянув на хлопця й вклонився йому:</p>
	<p>— Я тобі вклоняюся.</p>
	<p>І пішли вони дому. Воли до стайні, а сами пішли на валастас. Там пустили коруну. Коруна політала й сіла на хлопця. Вони забрали коруну та пустили її другий раз — знов на нього коруна сіла. Хлопця взяли й заперли до курятника. Пустили коруну третій раз — сіла на курятник.</p>
	<p>Все задармо, мусить він бути. І кажуть йому, що він має знищити Поган-Дівча. А він каже:</p>
	<p>— Дайте мені військо і дайте мені скот: кури, гуси, свині, корови, коні, пси.</p>
	<p>Йому дали тото, а він на все дзвінки. Оступило той скот військо з боків, спереду та ззаду. І йде тото все й дзвонить.</p>
	<p>А Поган-Дівча нагорі жиє. Вона не знала, що то скот. Що то є? То так гадає, то так. Загнала вона єдного начальника, який знав вісім язиків. Най послухає й зрозуміє, який то язик. А то все дзвонить і кричить. Той прийшов слухати та й не розуміє ані єден язик. Загнала другого — дванадцять язиків знав — не розуміє нич. І пішла вона сама. Вона знала вісімнадцять язиків. Не розуміє й вона. І до слуг:</p>
	<p>— Сідлайте коня.</p>
	<p>А в неї було два коні од єдної кобили. А вояки вкрали єдного коня та дали йому. Він називався цар Іштван. Дали йому того коня. Сіла вона на свого коня, але вона не знала, же і в нього є вже такий кінь.</p>
	<p>Вона як налетіла, все то його військо пробігла, тото, же він гнав. Тоді він тото вшитко лишив, і за нею його кінь біжить та їрже. А її кінь того коня дочікує. Вона рубає коня тими острогами, жеби кінь утікав. А кінь слухає, же його брат іззаду. Та дочікує.</p>
	<p>І перегнала вона через варош. А там було село Дубровка. Там дуже дуби великі, єдним боком стоять і другим. Та й впала жолудь на землю. І її кінь став, і той його догонив. Вона тоді каже:</p>
	<p>— Цар Іштван достане собі славу, же єдній бабі зотне главу. А він відповідає:</p>
	<p>— Слава не слава, а бабі долу глава.</p>
	<p>І шаблею стяв її там. І зостався він царем.</p>
	<p>Теперка що він робить? Він не знімає тих урядників, що були за неї. Він приказ їм дав, що мають робити:</p>
	<p>— Хочете робітника, покличте чоловіка, най вам робить, дайте йому за це їсти й заплатіть десять корон за день.</p>
	<p>Такий приказ дав. Жеби люди задармо не робили.</p>
	<p>Раз він зобрався, той цар Іштван, взяв паличку і йде собі з села на село провіряти. Хоче знати, що ся в державі робить. Прийшов він у єдно село, позирає, у єдному дворі много хлопа дрова ріжуть. А то біров там жив. І гайдук стоїть з канчуком коло тих людей. Цар Іштван прийшов т’капурі та й стоїть, та й позирає. Гайдук спитав:</p>
	<p>— Що ти глядаєш?</p>
	<p>— Роботу.</p>
	<p>А той пішов та каже біровови. А біров відповідає:</p>
	<p>— Наїмайте, най робить.</p>
	<p>Він пішов та й каже царьови. А цар йому:</p>
	<p>— Робити — та робити. Але плата яка? І їсти треба. Гайдук пішов та й каже то біровови. А біров му відповідає:</p>
	<p>— Дай му три канчуки. Вріж йому три рази.</p>
	<p>І той му три рази врізав. Та й пішов він і складає там дрова. Але як складає, та все бере й на поліні напише: «Цар Іштван». Складав він так до вечора, і вже кончає та й наказує:</p>
	<p>— Я голоден. І треба би мені вже заплатити. Біров каже:</p>
	<p>— Дай му п’ять.</p>
	<p>Та му врізав п’ять. Та й з тим пішов.</p>
	<p>Як прийшов уже дому, другий день зібрав своїх цімборів. Зібрав і посідали на коні, бо тоді не було машин. І прийшли в тото село, де той біров. Ой, біров увидів, же сам цар, та за стіл їх, дає їсти, пити, айбо йому не треба ні їсти, ні пити. Він каже:</p>
	<p>— Ану потручай тоти дрова.</p>
	<p>Біров пішов та перекладає та й видить, так написано: «Цар Іштван». А він зажурився та й стоїть. «То він. То він ту був учора». А цар його звідає:</p>
	<p>— Що там видів?</p>
	<p>— Та, — каже, — так і так.</p>
	<p>— Ага, то я був, — каже. — Я їх складав, ті дрова. А ти мені заплатив. Ай? Рано три, на вечір п’ять. Так?</p>
	<p>— Так.</p>
	<p>Дав цар бубон, скликав людей та сказав їх обох повісити. І бірова, і того гайдука. І всіх урядників познімав старих, а поклав нових. Тоді вже люди зачали добре жити. Вшитко було в склепах. І їсти, і вбиратися, і вбуватися — вшитко було, що треба людям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Дубриничі, Перечинського району, Закарпатської області 30 березня 1991 року Бабич Гаврило Васильович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
