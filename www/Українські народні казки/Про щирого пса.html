<!--#include virtual="/-/inc/general__page_start.inc" -->
<title>Про щирого пса ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про щирого пса» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про щирого пса.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про щирого пса <br><span class="article__headerDescription">Українська народна казка Закарпаття</span></h1>
	<p>У одного ґазди був старий щирий пес. Як дуже постарів, почали’го відбивати від хижі, голодом мучити.</p>
	<p>Молодого песика честують, молоком поять, а старого б’ють, женуть геть, не дадуть ані шкоринки хліба.</p>
	<p>Старому дуже жаль, аж сльози з очей спадають.</p>
	<p>Раз чоловік і жона копали на полю картоплю, а мала дитина спала в колисці.</p>
	<p>Вовк вибіг з лісу, увидів старого пса. Звідає:</p>
	<p>— Чому ти такий смутний?</p>
	<p>— Так і так... Доки я був молодий, мене честували, годували, а тепер відганяють від хижі, голодом морять, бо-м старий, нікому не потрібний.</p>
	<p>Пошкодував вовк старого і каже:</p>
	<p>— Я тобі пораджу, що маєш робити. Ще тя будуть честувати. Ой-йой!.. Но, лягни собі збоку, недалеко колиски. Я вхоплю дитину й понесу... Отець і мати зачнуть ревати, кричати. Ти мене догониш і одбереш дитину. Зрозумів?</p>
	<p>— Айно.</p>
	<p>Так і було. Вовк вхопив із колиски дитину і біжить. Мати втямила:</p>
	<p>— Йой, люди! Йой... Вовк нашу дитину вхопив! Зачали всі гойкати, гнатися за вовком.</p>
	<p>Тоді старий пес вискочив із корча і — за вовком! Догонив’го, дитинку одібрав, приніс жоні. Тепер газдиня’го дуже полюбила:</p>
	<p>— Тарку, наш Тарку. Ти щирий, вірний слуга... Ти врятував нашого хлопчика від смерті.</p>
	<p>І старого пса честували, молоком поїли.</p>
	<p>Через пару днів пес зустрівся в лісі з вовком.</p>
	<p>— Дякую, вовчику, за добре діло.</p>
	<p>— Но, ци люблять тя тепер? — звідає вовк.</p>
	<p>— Люблять, честують...</p>
	<p>— Знаєш що? Ци є у ґазди дівка на віддавання?</p>
	<p>— Є...</p>
	<p>— Но, коли буде весілля, поклич мене. Погостиш ня.</p>
	<p>— Покличу, покличу, вовчику...</p>
	<p>Но, нич. Видить пес: в хижі тісто місять, напалили піч, калачі печуть, багато м’яса принесли. Значить, гостина буде. Побіг у ліс старий пес:</p>
	<p>— Вовчику, в нашій хижі весілля буде. Я тебе прикличу й погощу...</p>
	<p>— Добре, добре...</p>
	<p>І в той день, коли було весілля, в дворі зібралася силитва людей. І гудаки прийшли. Хлопці й дівчата танцюють. Пес одразу дав знати вовкові.</p>
	<p>Вовк садами, межами і притягся в газдів двір. Старий пес приніс ’му м’яса, кісток, калача... Словом добре ’го погостив...</p>
	<p>Як вовк наївся, посмілішав і зайшов до комори. Тут ще попоїв і почав співати-вити...</p>
	<p>Люди вчули. Збіглися до комори.</p>
	<p>— Гей, вовк! Бийте вовка! — І погостили вовка палицями, вилами так, що ледь живий зостався.</p>
	<p>Зустрілися пес і вовк у лісі.</p>
	<p>— Чом ти мене лишив? Мало ня не забили!</p>
	<p>— В коморі я тебе не міг всокотити. І мене би забили. Лежить побитий вовк під копицею і крекче.</p>
	<p>Раз біжить лисиця. Мокра, попереверталася в паздірю, страшна.</p>
	<p>— Відки ти, лисичко, втікаєш?</p>
	<p>— Йой... йой... не звідай ня... Побили на весіллю. Пошкодував вовк лисицю.</p>
	<p>— Но, сідай на мене, я тя понесу.</p>
	<p>Вовк приніс лисицю в густий ліс, а як ся виздоровів, то одразу справили весілля. А за старосту покликали щирого пса.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про щирого пса. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 178. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 18 — 19; Варіанти: Калин — Архів П. В. Лінтура.; Королович — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
