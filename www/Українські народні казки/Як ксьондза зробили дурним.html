<!--#include virtual="/-/inc/general__page_start.inc" -->
<title>Як ксьондза зробили дурним ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як ксьондза зробили дурним» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як ксьондза зробили дурним.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як ксьондза зробили дурним <br><span class="article__headerDescription">Українська народна казка Бойківщини</span></h1>
	<p>Були два злодії. Залізли до пана та й закрали гроші, ще й сподні вкрали. Грішми поділилися, а споднями — не могли. А то єден крав у середині, а другий пильнував під хатою. Той каже:</p>
	<p>— Я більше в страху був, бо був під хатою. А цей каже:</p>
	<p>— Я був у більшім страху, бо був у хаті. Мені сподні мають бути. Та й не можуть ніяк поділитися. Каже єден:</p>
	<p>— Ідемо до того самого пана, аби нас поділив. Прийшли до пана та й говорять:</p>
	<p>— Пане, розсудіть нас.</p>
	<p>— Як?</p>
	<p>— Були тут два люди, що обікрали пана. Украли гроші й штани. Грішми поділилися, та не могли поділитися штанами. Той казав, що йому належаться, бо він у хаті був, крав, а другий казав, що йому, бо він пильнував надворі. Кому з них мають бути тоти сподні?</p>
	<p>А пан каже:</p>
	<p>— Тому, що в хаті був, що крав.</p>
	<p>Вони з тим і погодилися. Але пішла по селі чутка, що обікрали пана та ще й пан сам поділив злодіїв: гроші мали йти двом порівну, а штани тому, що крав. Ксьондз сказав то на казанню, та й панови дуже встидно було. Каже пан:</p>
	<p>— Я би подарував тим злодіям, коби призналися, хто вони, і щось ксьондзови зробили, аби ксьондз з мене не сміявся.</p>
	<p>Тоти злодії прийшли до пана та й кажуть:</p>
	<p>— Казали-сте, пане, так і так?</p>
	<p>— Казав-им.</p>
	<p>— Ми, — каже, — обікрали вас.</p>
	<p>— Добре, але ви щось таке зробіть, аби я, — каже, — посміявся над ксьондзом.</p>
	<p>— Зробимо, — каже. — Але нам треба дати зо дві літри меду.</p>
	<p>— Добре.</p>
	<p>— Та й, — каже, — мішок нам дайте.</p>
	<p>— Дам.</p>
	<p>Намастив злодій своє вбрання медом, потому посипав пір’ям, пір’я й прилипло. Та й крила собі причепив — вже є ангел. Пішли ввечір до церкви, відкрили і засвітили в церкві. А ксьондз жив близько коло церкви і побачив світло. Та й пішов до церкви дивитися. А той ангел каже:</p>
	<p>— Ти — святий чоловік. Тебе бог покликає до себе, аби ти йшов, бо хоче тебе нагородити. Але які гроші маєш, аби-с забрав із собою.</p>
	<p>— Добре, я все так зроблю.</p>
	<p>Пішов і розказує це жінці. Бере гроші, а жінка каже:</p>
	<p>— Та хоть трохи мені лиши.</p>
	<p>Він лишив. А той злодій, що в пір’ю, під церквою стоїть, а той другий під резиденцією слухає. Ксьондз виходить, іде до церкви, а той «ангел» уже знає, що він гроші лишив. Та й каже:</p>
	<p>— Ти чо’ лишив грошей жінці? Усі забирай. Вертається він по гроші та й каже:</p>
	<p>— От правдивий ангел. Перед церкви сидить, а вже знає, що я тобі гроші лишив.</p>
	<p>Та й взяв усі гроші. «Ангел» каже:</p>
	<p>— Тепер ти йдеш з нами до неба. Ми беремо тебе в мішок і будемо нести. Будемо нести тебе через три перешкоди, поки дійдем до неба. Як будуть тебе бити, аби-с не яйкнув. Бо як яйкнеш, то впадеш. Ми ж будемо нести тебе догори.</p>
	<p>Ввзяли його в мішок і несуть. Принесли до ксьондза до резиденції, повісили мішок на гак та й буком — «луп». Та й кажуть:</p>
	<p>— Вже-с одно чистилище перейшов. Ще маєш два.</p>
	<p>Перенесли на друге місце, та й знов — «луп», «луп»! А той терпить. Занесли його аж до пана і підтягнули аж під суфіт. Та й єден знов ловить його фест бити! А другий нагорі мотуз урізав, і ксьондз із міхом бахнувся об землю. Упав, той розв’язує міх, дивиться ксьондз, а він у пана. Та й каже пан:</p>
	<p>— Ти з мене сміявся, що я немудрий, а ти — ще дурніший.</p>
	<p>Оба дурні були. Та й на тім ся скінчило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ріпне, Рожнятівського району, Івано-Франківської області 23 липня 1994 року Литус Іван Миколайович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
