<!--#include virtual="/-/inc/general__page_start.inc" -->
<title>Мати та дочка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Мати та дочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мати та дочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мати та дочка <br><span class="article__headerDescription">Українська народна казка Чернігівщини</span></h1>
	<p>Казку цю мені розказувала ще моя бабуся. Я вже дуже забуваю, то, може, не все толком і розкажу.</p>
	<p>За високими горами, за синіми морями жили собі, були собі мати та дочка. Мати моторна була до всякого діла. Дочка підростала, сили набиралася. Стала на порі (це значить доросла).</p>
	<p>Заміж вийшла. Мати доньці у всьому допомагає, їсти варить, город сапає, діток доглядає.</p>
	<p>Час швидко йде. От як стала мати стара, так перестала її дочка поважати і жаліти так, як слід стару матір. Одного разу пішли на город снопи в’язати (саме жнива були, жара пекуча, вітру немає). Сили покидають стару матір. Онучка принесла води і стара ковтнула трохи да й хотіла глек поставити у холодок, а рука затрусилася і вилилась вода. Розсердилась донька на матір і вирішила її вигнати з хати.</p>
	<p>Ввечері каже старій:</p>
	<p>— Бери оту куфайку стару і йди спати в собачу будку, бо ти вже нічого не можеш робити. Там твоє буде житло до самої твоєї смерті.</p>
	<p>Сказано — зроблено. Заливаючись гіркими сльозами, пішла згорьована мати до будки. А внучка випередила її та й одірвала половину куфайки.</p>
	<p>— Що ти робиш донечко? — спитала здивовано мати.</p>
	<p>— А ти не здогадуєшся?</p>
	<p>— Ні, — відповіла та.</p>
	<p>— А я завбачлива і прибережу частину куфайки.</p>
	<p>— Нащо це тобі?</p>
	<p>— Для тебе. Ти ж теж скоро будеш старою і я тебе теж поселю у цій будці.</p>
	<p>Наче прозріла жінка. Вискочила з хати і мерщій до старої. Пригорнула, вибачилася, завела у хату, нагодувала і спати поклала в чисту постіль. З тої пори доглядала стару аж до самої смерті, діла не давала робити, а тільки просила, щоб Бог простив її за той необачний вчинок.</p>
	<p>Стали вони жити в мирі та злагоді, добро наживати і Бога хвалити за кожен прожитий день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>252 (4525). Мати та дочка. СУС 980А. Записала Решодько Аліна (8 клас) 2008 року. Шолудько Ганна Михайлівна (1925). Чернігівська область, Прилуцький район, Погреби</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
