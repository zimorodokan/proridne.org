<!--#include virtual="/-/inc/general__page_start.inc" -->
<title>Як чоловік від жінки пішов ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як чоловік від жінки пішов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік від жінки пішов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік від жінки пішов <br><span class="article__headerDescription">Українська народна казка Бойківщини</span></h1>
	<p>Жив чоловік і жінка. Мали вони трирічну дочку. Прийшов час, коли пристиг льон. Пішов чоловік з жінкою й дитиною в поле. Жінка льон бере, бо добре цю роботу знає, а чоловік не змагає так добре робити. Жінка кричить на чоловіка, що не робить. Та вимикнула вона ручку льону і побила його тим льоном. І сказала, щоб він ішов геть, ішов, куди хоче, і він забрався й пішов.</p>
	<p>Пішов чоловік і не було його п’ятнадцять літ. А все перечував про жінку: що вона робить, як вона живе. Одного разу зійшовся він з чоловіком, що був з того самого села. Той знав, що його жінка робить і як живе. І сказав йому той чоловік, що його жінка віддає дочку. Він того числа повернувся він у своє село.</p>
	<p>Зайшов чоловік до свого сусіда, поговорили вони з сусідом. А його жінка прийшла в хату просити сусіда на весілля. Та й попросила і його, свого чоловіка. Каже:</p>
	<p>— Ходіть оба на весілля до мене.</p>
	<p>А свого чоловіка вона не спізнала.</p>
	<p>Пішов він з сусідом на весілля. Сіли собі за столи враз із людьми. А пізніше давали складку. Усі давали по двадцять і п’ять, по тридцять, а він, її чоловік, витягає тисячу карбованців. І дав дочці. І дуже та ґаздиня врадувалася.</p>
	<p>Коли вийшли з-за стола, він попросив собі танець. І взяв він до танцю ґаздиню, що весілля справляла. Пішли вони обидвоє танцювати. Він собі танцює й приспівує:</p>
	<p>Гоп-чук, моя мила,</p>
	<p>Що по заду льоном била.</p>
	<p>Вона дуже задивувалася. Хто це такий є? Як він знає, що вона свого чоловіка льоном била? Коли він ще раз так переспівав, вона спиталася:</p>
	<p>— Николаю, а то не ти?</p>
	<p>— Так, я, Оленко, — признався він. — Пам’ятаєш, як ти мене била і нагнала від себе?</p>
	<p>І тоді вона звернулася до нього:</p>
	<p>— Николаю, ти мій чоловік. Будемо жити далі, як колись жили.</p>
	<p>І вони стали знову жити разом, і файно жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (1808). Як чоловік від жінки пішов. СУС — . 6 липня 1988 р. Місяйло Олекса Андрійович (1916). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
