<!--#include virtual="/-/inc/general__page_start.inc" -->
<title>Ґава-ледарка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Ґава-ледарка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ґава-ледарка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ґава-ледарка <br><span class="article__headerDescription">Українська народна казка Полтавщини</span></h1>
	<p>Жили собі, були собі пан гусак і пані гуска, Старі вони вже були й самотні, бо ні дочки у них, ні сина не було.</p>
	<p>Пішли вони якось у ліс по гриби, ягоди. Гриби, ягоди збирають, а самі одне з одним розмовляють. Пан гусак і каже:</p>
	<p>— От якби нам знайти когось, щоб нам за дитину став, то у спокої свій вік доживали б.</p>
	<p>А пані гуска йому у відповідь:</p>
	<p>— Добре якби донечка. Вона і їсточки зварила б, і в хаті прибрала б, і нас старих доглядала б. А ми б нею тішились та весь спадок залишили.</p>
	<p>Так вони говорять між собою та мріють про доньку, про те, як би їм добре було на старості літ.</p>
	<p>А на дереві серед гілочок гава сиділа, гав ловила та й почула розмову пана гусака і пані гуски. Стала вона думати-гадати, яка їй з цього вигода може бути. Адже у неї ні двора, ні хати, а вже на носі зима і їсти треба буде шукати. От вона і вирішила на зиму тепле й ситне життя собі влаштувати.</p>
	<p>Злетіла Ґава вниз, сіла на пеньок та й стала сльозу з себе давити, плакати, прибалакувати:</p>
	<p>— Бідна я, нещасна, нема мені де жити, не в мене кому пожаліти!</p>
	<p>Почули те пан гусак і пані гуска, підійшли до гави, та й сказали:</p>
	<p>— Іди до нас жити, будеш нам за доньку.</p>
	<p>День-два живе гава у пана і пані, допомагає їм, воду носить, кашу варить, у хаті підмітає. А на третій день набридло їй працювати, бо не звикла до роботи. Не стала гава вранці рано вставати, води носити, каші варити, в хаті підмітати. Мусили старі самі всю роботу робити. А гава лежить на печі та радіє, що в теплі-добрі ще й нічого не робить. Цілий місяць розкошувала Ґава, почала ще й вередувати:</p>
	<p>— Принесіть те, подайте це, того не хочу, цього не буду!</p>
	<p>Терпіли-терпіли пан гусак і пані гуска, а потім розгнівалися, стали ґелґотати, гаву з двору проганяти:</p>
	<p>— Ми доньку-помічницю хотіли мати, а не ледарку!</p>
	<p>Вже зима суне, а гава без дому вештається, бо щоб добре, ситно жити, треба робити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>92 (4679). Ґава-ледарка. СУС —, новотвір. Записано Ридун Н. (7 клас)2008 року. Маланіна М. М. Полтавська область, Пирятинський район, Теплівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
