<!--#include virtual="/-/inc/general__page_start.inc" -->
<title>Кіт, собака та журавель ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кіт, собака та журавель» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт, собака та журавель.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт, собака та журавель <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були колись, а може, ще й живуть кіт та собака. Жили вони добре, ніколи не сварилися. Ось та й каже собака:</p>
	<p>— Котику, давай сходимо в гості до лисиці. Вона завжди добре приймає гостей.</p>
	<p>— Ходімо! — погодився кіт.</p>
	<p>Прийшли вони до лисиці, а там стіл накритий, і журавель з нею сидить.</p>
	<p>— Добрий день, — кажуть друзі.</p>
	<p>— Добридень, — відповіла лисиця тоненьким хитреньким голоском.</p>
	<p>— Лисичко-сестричко, ми прийшли до тебе погостити, нам самим сумно.</p>
	<p>— Добре, заходьте, — непривітно сказала лисиця.</p>
	<p>Журавель побачив, що лисичка непривітна з ним, з собакою і котом. Він подякував за гостинність і пішов додому. Сидять друзі за столом з лисицею, розповідають про своє життя-буття. А вона відвернулась від них ще й грубить.</p>
	<p>Кіт та собака посиділи ще трішечки та й вирішили піти, адже так поводитися не можна. Подякували і пішли.</p>
	<p>Ідуть та сумують, але потім спало на думку провідати журавля. Він відразу їм сподобався за стриманість та вихованість. Прийшли до журавля.</p>
	<p>— Добрий день, — кажуть обидва.</p>
	<p>— Добрий день, — зрадів журавель.</p>
	<p>— Я так думаю, що ви прийшли до мене погостювати, але я нічого не приготував і пригостити вас немає чим.</p>
	<p>— Давайте приготуємо всі разом, буде веселіше, — запропонував кіт.</p>
	<p>І відтоді кіт, собака та журавель живуть разом. Так їх і прозвали — кіт, собака та їх новий друг журавель.</p>
	<p>Добра людина завжди знайде добрих друзів!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>244 (7389). Кіт, собака та журавель. СУС —, порівн. 80. Записано 2009 року. Кирпиченко Олександра Михайлівна (1938). Дніпропетровська область, Межівський район, Веселий</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
