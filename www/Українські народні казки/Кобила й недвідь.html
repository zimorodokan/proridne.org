<!--#include virtual="/-/inc/general__page_start.inc" -->
<title>Кобила й недвідь ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Кобила й недвідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кобила й недвідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кобила й недвідь <br><span class="article__headerDescription">Українська народна казка Закарпаття</span></h1>
	<p>Мав чоловік коні. Але єдна кобила дуже суха в нього була. Но та й поговорив він із своєю жоною.</p>
	<p>— Де її діти?</p>
	<p>— Та вигнати на полонину, та най її там вовки з’їдять, щоби не заважала.</p>
	<p>Вигнали її на полонину. А кобила пасе на полонині та й пасе. Доки не стрітився їй недвідь. Говорить недвідь кобилі:</p>
	<p>— Я дуже голоден. Три тижні не їв.</p>
	<p>— Та з’їш мене, кеть я дуже худа. А чи відпас би ти мене?</p>
	<p>— Та пас би-м, лем довго чекати. Туй на полонині паси.</p>
	<p>— Не пасу я туй, бо туй тверда паша. Паси мене попри городах. Там, де команиця.</p>
	<p>Недвідь погодився. Пішов до лісу, видер лико, прив’язав кобилу та й веде до богачевої загороди. Кобила пасе. Пасе ночі та й дни. І почулася ліпше. Стали люде її проганяти. А недвідь показався там та й не дає її виганяти. Зачали люде з кіллям проганяти. Тоді взяв недвідь кобилу та до другого ґазди повів. І кобила почулася ще ліпше.</p>
	<p>Та й сказала кобила недвідю:</p>
	<p>— Як ти мене відпасеш, ти захочеш мене їсти, а ми з тобою договір не уклали.</p>
	<p>Спитав недвідь:</p>
	<p>— А який договір? Я тебе, худу, шкодував, я тебе тоді ще не міг з’їсти. Який договір? Чи ти мене понесеш, чи я тебе?</p>
	<p>— Ніт, — кобила відповідає, — не понесу я тебе. Інакший договір укладеме. Чи дав би ти, недведю, живого огня? Як даш живого огня, тоді будеш їсти з мене м’ясо. Хто перший дасть живого огня, той зостанеться живий.</p>
	<p>Відказав недвідь кобилі:</p>
	<p>— А де ми підеме договір укладати?</p>
	<p>— Та до тої скали, що в полонині. Ти мене туди вів. Сказав недвідь:</p>
	<p>— Ой, велика то скала.</p>
	<p>Пішли в полонину до скали. І повіла кобила недвідю:</p>
	<p>— Як мене відпасеш, тоді будеме огень класти. Повідає недвідь:</p>
	<p>— Та як огня класти, кеть швабликів не є? Кобила повідає недвідю:</p>
	<p>— Я своїм копитом огень розкладу. А ти, недведю, своєю лабою чи розкладеш?</p>
	<p>Погодився з нею недвідь та й повів її далі пасти. Пас її ціле літо. Відпаслася кобила й знов недведю:</p>
	<p>— Вже приходить осінь. Мені би йти додому. А договір ми ще не зложили.</p>
	<p>Недвідь:</p>
	<p>— Підеме до скали. Живого огня дати. Кобила питає:</p>
	<p>— Та хто буде перший огня давати? Ти сильніщий. Та давай ти. Недвідь і сказав:</p>
	<p>— Я хочу видіти, як ти даш. Повіла кобила недведю:</p>
	<p>— Я буду давати. Одійди од скали, щоб тебе не попалили іскри. Засміявся невідь.</p>
	<p>— Но то позирай, які іскри будуть, — відказала кобила.</p>
	<p>Як закресала кобила в скалу копитами, дуже заіскріло. Та й увидів недвідь, же він огня не дасть. Закремсав лабою, всі пазурі одпали. Зачав він там ричати. Кобила притовкла недведя д’скалі. Сама заіржала й пішла додому.</p>
	<p>Прийшла кобила, а хазяй спудився. Чия то кобила? Та випустив коня. Чи зійдуться вони? Стала вона їржати, прийшла до коня, та й ся зрадували вони. Та й далі орали вони удвох.</p>
	<p>А недвідь на полонині під великою скалою й зогнив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 10 липня 1988 року Яцьків Михайло Михайлович (1924 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
