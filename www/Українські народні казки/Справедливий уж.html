<!--#include virtual="/-/inc/general__page_start.inc" -->
<title>Справедливий уж ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Справедливий уж» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Справедливий уж.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Справедливий уж <br><span class="article__headerDescription">Українська народна казка про тварин</span></h1>
	<p>Ужа не треба ніколи займати й досаждати йому; не займай його, то й він тобі нічого...</p>
	<p>Був у нас сусід. Мав він хорошую комору. Бачить сусід, що один сторч під коморою трохи осів. Зорвав він дошку, щоб подивиться...</p>
	<p>Глянув — аж на сторчі, зверху, де трохи потрухло дерево, ужове гніздо, і яйця лежать. Він узяв та й прийняв крадькома гніздо та й жде, що то буде, як уж прийде. Коли й справді лізе уж... Подививсь, подививсь, що нема гнізда і яєць, запищав, кинувся геть з сторча та притьмом і пошамотів-пошамотів поміж травою у погріб.</p>
	<p>Сусід слідком: що з того буде? Дивиться: уж поліз — та до молока; надіп’є трохи із гладишки та й знов туди ж випустить. Так із однієї, з другої... Се він, бач, понапускав у молоко отрути, щоб відлякувать за гніздо... Потім знов до комори.</p>
	<p>Сусід побіг хутенько попереду та й поклав гніздо з яйцями на те ж місце — так, як і було. Приліз уж знов до сторча — побачив гніздо й яйця, зрадів — бух додолу та знов у погріб. Сусід слідком. От приліз уж у погріб; обов’є хвостом гладишку та й переверне, обов’є другу та й переверне... Себто: не треба вже труїти.</p>
	<p>Так от, бач, не слід, не слід йому досаждати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Справедливий уж. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Томін в 1859 р. у м. Ніжині. Черниговские губернские ведомости. Часть неофициальная, Чернигов, 1838—1894, часть неофициальная, 1859, № 22, стор. 150. Аналогічний народний переказ на цю ж тему був опублікований (російською мовою) у газеті «Волынские губернские ведомости», часть неофициальная, 1859, № 19, стор. 76.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
