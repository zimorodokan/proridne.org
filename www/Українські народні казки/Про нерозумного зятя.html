<!--#include virtual="/-/inc/general__page_start.inc" -->
<title>Про нерозумного зятя ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про нерозумного зятя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про нерозумного зятя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про нерозумного зятя <br><span class="article__headerDescription">Українська народна казка Чернігівщини</span></h1>
	<p>Була в нас мати, а в неї нас було три дочки. Мати була вдова, а з нами жила ще бабуся, материна мама. І каже бабуся до матері:</p>
	<p>— Наталко, я так боюся, щоб твої дочки не були такими бідними, як в тої удови Пичинкa.</p>
	<p>А ми, і мати питаємо:</p>
	<p>— А які?</p>
	<p>— Та які? Пичинка була у вдови дуже гарна. Вийшла бідна заміж за дурненького. А в нього родичів не було, тільки один дядько. Ну батько його й підучив:</p>
	<p>— Ти тещу поважай, ходи до неї. Вона вам буде все давати і допомагати.</p>
	<p>Він послухав. От Пичинка й каже:</p>
	<p>— Піди до матері попроси солі.</p>
	<p>Він приходить:</p>
	<p>— Здрастуйте, казала Пичинка, аби ви дали солі</p>
	<p>— А скільки ж тобі дати чи щіпку, чи жменю, чи пригорщу?</p>
	<p>— Давайте і щіпку, і жменю, і пригорщу.</p>
	<p>Дала вона і пішов зять. Пожили трохи, нема чим світити. Знову посилає Пичинка чоловіка до мами за керосином.</p>
	<p>Приходить він знову:</p>
	<p>— Здрастуйте! Казала Пичинка, аби ви чого дали.</p>
	<p>— А чого ж дати?</p>
	<p>— Керосину.</p>
	<p>— А в що тобі дати в банку, чвертку чи восьмушку?</p>
	<p>— Давайте у все, що маєте.</p>
	<p>Забрав усе і пішов. Знову живуть і нічого не мають. А діти родяться, вже багато їх є. Тоді вже зять приходить знову.</p>
	<p>— Здрастуйте! Казала Пичинка, щоб ви чого дали, щоб веселеньке таке.</p>
	<p>Теща зраділа, а він і каже:</p>
	<p>— Це я прийшов з вами порадитися.</p>
	<p>Теща ще більше зраділа. Думає: «Може, він десь грошей заробив та й гадає корівку купувати». Та й питає в нього:</p>
	<p>— А що ж таке?</p>
	<p>— Та оце буде в нас дев’ята дитина, то ми не знаємо, як її назвати.</p>
	<p>Теща зажурилася, плюнула йому межи очі та й вигнала з хати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>163 (4001). Про нерозумного зятя. СУС. —. Записав Микола Зінчук 27 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
