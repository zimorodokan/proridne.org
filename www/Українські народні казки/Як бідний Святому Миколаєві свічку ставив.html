<!--#include virtual="/-/inc/general__page_start.inc" -->
<title>Як бідний Святому Миколаєві свічку ставив ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як бідний Святому Миколаєві свічку ставив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний Святому Миколаєві свічку ставив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний Святому Миколаєві свічку ставив <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись у селі чоловік, бідний-пребідний. А тут на лихо рік видався неврожайний. Всі селяни бідують, а той чоловік сам з голоду пухне, жінка голодна ледве ноги переставляє, а діти щодня плачуть, їсти просять. І надумав чоловік пробратись до пана в комору і вкрасти хоч якогось харчу. Мовляв, у пана тої їжі так багато, що він і не помітить пропажі.</p>
	<p>Страшно чоловікові, бо за своє життя і трісочки ні в кого не взяв. Пішов у церкву, поставив свічку святому Миколаю і почав молитися ревно:</p>
	<p>— Миколаю Угоднику, святий заступнику, допоможи мені у пана трішки харчів украсти, щоб хоч якось до весни дожити, сім’ю прогодувати.</p>
	<p>Дочекався пізньої ночі, іде до пайового двору, тремтить від страху. Глядь, хтось стоїть на дорозі. Заметався чоловік, шукає, куди сховатися. Побачив дохлу конячину на обочині, сховався за нею. А воно ж смердить так, що душу вивертає. Сидить чоловік годину, а постать не рухається. Просидів ще годину, а воно стоїть. Почало розвиднятися. Придивився до тієї постаті. Господи! Це ж сам Миколай Угодник. А святий рукою на коня показує:</p>
	<p>— А що, дуже смердить?</p>
	<p>— Ох і смердить!</p>
	<p>— Отак мені і твоя свічка смерділа, коли ти її за неправедне діло ставив.</p>
	<p>Попросив чоловік прощення у Миколая і більше ніколи не просив святого про поміч у неправедній справі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>119 (5324). Як бідний Святому Миколаєві свічку ставив. СУС 848. Записано 2008 року. Шевченко Віра Миколаївна (1926). Черкаська область, Черкаський район, Червона Слобода</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
