<!--#include virtual="/-/inc/general__page_start.inc" -->
<title>Як бичка на вчителя вчили ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як бичка на вчителя вчили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бичка на вчителя вчили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бичка на вчителя вчили <br><span class="article__headerDescription">Українська народна казка Гуцульщини</span></h1>
	<p>Їхав на кони багатий гуцул з Жаб’я в Коломию. Віз продавати бриндзу та й масло. Він був бездітний, а мав багато грошей і худоби. У Вербіжі проходив він попри школу. А хлопці коло школи скакали, гралися, як звичайно хлопці. А вчитель був в окулярах. Гуцул подумав: «От якби я з свого бичка викохав такого вчителя, як цей у окулярах». Пустив він коня пасти та й підійшов до того вчителя.</p>
	<p>— Що би ви хотіли, пане вчителю, аби ви з мого трирічного бичка зробили такого вчителя, як ви? Аби вивчили його.</p>
	<p>А вчитель подивився на него та й каже:</p>
	<p>— Я можу це зробити. Треба дати вашого бичка до мене на три роки на науку. Та й дати сто банок щороку та й щороку привезти мені бриндзи терх та й масла терх.</p>
	<p>Погодилися вони, підписали договір. І гуцул зробив то, що було написано. Привів бичка, щороку давав гроші, привозив масло й бринзу. А по трьох роках взяв собі петельку і пішов до Вербіжа, до тої школи, щоб привести собі професора. А там сказали йому, що той вчитель перенесений до Коломиї. Розпитав людей та й найшов ту школу. Вона була не надолині, а на поверсі. Якраз вийшов з кляси професор у окулярах. Гуцул як узрів його, то подумав: «От добре, я довго не шукав. Оце і є мій професор. Я його з теляти за пальцями виплекав». Та й накинув професорови курман на шию, та й тягне по сходах надолину. Збіглися вчителі, студенти. Зробили крик. Прибігла поліція.</p>
	<p>— На вчителя зробив напад опришок!</p>
	<p>І заарештували гуцула, та й дістав він кілька років криміналу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 15 січня 1984 року Ґеник Василь Семенович (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
