<!--#include virtual="/-/inc/general__page_start.inc" -->
<title>Як хлопець собі господарку здобув ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як хлопець собі господарку здобув» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлопець собі господарку здобув.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлопець собі господарку здобув <br><span class="article__headerDescription">Українська народна казка Бойківщини</span></h1>
	<p>У єдного діда була велика господарка. Було багато худоби і всього добра. І так то все знищилося, що зостався той дім пустий. Єден хлопець, внук його, каже йому:</p>
	<p>— Діду, я би-м у тім вашім домі жив, а той дім пустий стоїть. Якби ви були дали мені половину тої господарки, що була у вас колись, я би-м уже давно в тім домі жив.</p>
	<p>А дідо каже:</p>
	<p>— Як я тобі можу дати половину господарки, як тепер у мене нічого нема?</p>
	<p>— А я буду так робити, що знов буде тота худоба, тоти воли і то все буде коло дому, що колись було. Якби ви мені дали половину тої господарки.</p>
	<p>— Як ти так будеш робити і все здобудеш, то я тобі дам половину господарки.</p>
	<p>І пішов він до того пустого дому ночовати першу ніч. Набрав собі всяких книжечок і читає. Читає до дванадцятої години ночі, і приходить до того дому злий. Приходить та й каже:</p>
	<p>— Що ти тут робиш?</p>
	<p>— Та, каже, — нич. Засвітив світло та й книжечки перечитую всякі. Та й так перебуваю.</p>
	<p>Ой, не сподобалося це злому, і пішов злий геть з того дому. Пішов.</p>
	<p>На другу ніч іде внук того діда знов у той дім ночовати. Поназичав у людей ще тільки книжок і приніс з собою у той дім. І заклав книжками два столики. І знов їх читає. Читає їх, перечитує, а коло дванадцятої години знову приходить до того дому злий.</p>
	<p>— Що ти тут робиш? То, що вчора, то й нись?</p>
	<p>— Я, — каже. — оде перечитую всякі книжечки. Читаю та й пісні співаю, та й так тут перебуваю.</p>
	<p>І забрався злий геть.</p>
	<p>Забрався злий геть, а на третю ніч іде хлопець знову ночовати до пустого дому. Прийшов і заклав усякими книжками три столики. І читає. І знову приходить злий. Із компанією приходить, з товаришами своїми. Прийшли і принесли на того хлопця шкляну труну. Та й найстарший між ними каже йому:</p>
	<p>— Тепер маєш лягти в ту труну. Лягай. Що ти тут робиш?</p>
	<p>— Та читаю всякі книжечки, пісні співаю.</p>
	<p>— Лягай в тоту труну.</p>
	<p>І лягає він. І не лягає так просто, але догори ноги задер. А той злий каже:</p>
	<p>— Ти так не лягай.</p>
	<p>— Але я, — каже, — не вмію інакше. Як я лягаю, то я все догори ноги задираю.</p>
	<p>— То, — каже, — недобре.</p>
	<p>— То сам мені покажи, як лягати.</p>
	<p>І той ліг, простягнувся у тій труні скляній. А хлопець тріснув на вершником, і то ся замкло. І тоти злі хопили тоту труну і зникли з нею. І як вони зникли, так і господарка з’явилася: воли ревуть, вівці блеють, корови мукають, кугути піють — рух. Велика господарка та й великий рух.</p>
	<p>Отак за тоти три ночі здобув собі хлопець велику господарку. Та й дав знати дідови, а дідо каже:</p>
	<p>— Но добре. Жий собі тут і женися. Маєш господарку і господарюй собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (1946). Як хлопець собі господарку здобув. СУС —. 20 листопада 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
