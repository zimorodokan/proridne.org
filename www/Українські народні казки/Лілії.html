<!--#include virtual="/-/inc/general__page_start.inc" -->
<title>Лілії ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лілії» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лілії.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лілії <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>І вродлива Марія, і добра, і як заговорить, то наче защебече соловейко. Та ба! Сирота, одна-одна, як ягідонька, загублена на помості…</p>
	<p>Дівувала, та скільки там того дівування! Все в роботі й у роботі. Може б, то й діждалася долі, але покохала парубка, мов сокола. Стрункий, красивий, багатий, начебто і Марію кохає. Та поспішила сердешна, не пізнала, а заміж вийшла.</p>
	<p>Не вгодила свекрусі, а вона й запосілася:</p>
	<p>— І така, і сяка, — кричить. — Чого ж ти, сину, одружився з нею? І сирота, і бідна, і лінива. Хай тобі грець!</p>
	<p>І докоряла, і їла, аж поки бідолашна Марія не заплакала. Тоді й свекор почав:</p>
	<p>— Ми ж тобі і хату, й одежу, і те, і се, а ти недобра яка!</p>
	<p>Чоловік слухав-слухав, а далі й собі:</p>
	<p>— Я ж гадав вона друга!</p>
	<p>А їй, голубці бідній, і дітися нікуди.</p>
	<p>Так роками спину гнула та образи слухала. Зів’яла дівоча краса, і сили від роботи важкої покинули її. Нікому ж бо вона не потрібна.</p>
	<p>Глянула Марія в чисту воду. Обняла свого синочка, свою радість і втіху. І покапали дрібні сльози, сльози горя і журби Марії. Стали вони квітами-перлами, жовто-білими ліліями річковими. А безталанна Марія немовби злилася в єдине ціле зі своєю дитиною і розтворилася і цьому ліловому букеті.</p>
	<p>Ось і кажуть, що лілії навівають сум, почуття горя і самотності, ніби одинока зажурена Марія.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (5335). Лілії. СУС —. Записано 2008 року. Синьоока Галина Андріївна (1940). Черкаська область, Канівський район, Литвинець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
