<!--#include virtual="/-/inc/general__page_start.inc" -->
<title>Мудра корова ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Мудра корова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мудра корова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мудра корова <br><span class="article__headerDescription">Українська народна казка Чернігівщини</span></h1>
	<p>Жили собі чоловік і жінка. Чоловік мав свою дочку, а жінки — три свої дочки. Чоловікова була роботяща, а жінчині ліниві. Мачуха ненавиділа нерідну дочку. Її дочки все в довгої лози граються да через тин скачуть, а пасербиця працює.</p>
	<p>От загадала мачуха нерідній дочці перебрати три мішки гороху з пшеницею. Плаче дівчина, що не впорається з такою роботою.</p>
	<p>Прийшла вона до своєї корови, яку пасла і доглядала, та й розказує про свою біду. А та їй людським голосом каже:</p>
	<p>— Візьми хустинку, в одне вухо мені втягни, а в друге витягни. І вся робота буде зроблена.</p>
	<p>Зробила так дівчинка і вся робота зробилася. Ще злішою стала мачуха. Загадує вона нову роботу — виткати килим та такий великий, що нормальна людина і за рік не витче. А дочкам наказала дивитися, хто їй допомагає. А та знову взяла хустинку, запхала корові в одне вухо і витягла з другого. А сонечко пригріло на сестер. Дві заснули, а третя вдала, що спить і побачила, що всю роботу зробила корова.</p>
	<p>От за вечерею мачуха й каже батькові, щоб він зарізав корову. Почула це дівчина і пішла плачучи з хати. Розказала про це корові, а та й каже:</p>
	<p>— Не плач. Тільки як заріжуть мене, то збери всі кісточки, закопай їх і поливай до схід сонця щодня.</p>
	<p>Дівчинка так і зробила. І от на тому місці виросла яблунька з смачними яблуками. Та крім яблук на ній були й колючки. До неї приходили погуляти багато дівчат.</p>
	<p>Одного разу дівчата гуляли біля неї, а на коні скакав молодий панич. Під’їхав і каже до дівчат:</p>
	<p>— Хто зірве мені яблуко із цієї яблуні, того візьму за дружину.</p>
	<p>Мачушині дочки кинулись до яблуні, а вона гілки вгору підняла, а колючки опустила. Не зірвали вони нічого. Тоді підійшла до яблуні падчірка. Раптом гілки з яблуками опустилися, а колючки піднялися. Зірвала вона яблуко і подала паничеві. Забрав він її за дружину.</p>
	<p>З того часу, якщо до яблуні підходила добра людина, то вона яблука опускала, а колючки піднімала. А якщо погана — то навпаки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>168 (4307). Мудра корова. СУС 511. Записано 2008 року. Полянська Віра Іванівна. Чернігівська область, Бахмацький район, Терешиха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
