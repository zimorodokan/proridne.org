<!--#include virtual="/-/inc/general__page_start.inc" -->
<title>Що льоха — то не коза ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Що льоха — то не коза» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що льоха — то не коза.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що льоха — то не коза <br><span class="article__headerDescription">Українська народна казка Бойківщини</span></h1>
	<p>Жила собі єдна баба. І мала єдного сина. А він був не дуже розумний, був трошки ур наче атий. Єдного разу у зимі треба було грошей. А баба мала таку худу льоху. Каже вона синови:</p>
	<p>— Жени льоху на ярмарок і продай.</p>
	<p>І він зайняв її, пригнав на ярмарок та й стоїть з нею. Приходять купці. Той помацає, той. Та й кажуть:</p>
	<p>— А-а, сухе, як козуб.</p>
	<p>А він говорить:</p>
	<p>— Що ви, люди, говорите? Та то льоха, не коза.</p>
	<p>А якісь два прийми, помацали та й кажуть:</p>
	<p>— Е, та що то купувати? Та то сухе, як козуб.</p>
	<p>— Та що ви говорите, що коза? Та то льоха.</p>
	<p>А вони йому кажуть:</p>
	<p>— Ти сам не знаєш, що то. А може, коза.</p>
	<p>Він їм каже:</p>
	<p>— Ви тут постійте, а я піду додому спитати матір, що то є.</p>
	<p>— Та добре, йди.</p>
	<p>— Але я вас не пізнаю.</p>
	<p>— Пізнаєш, пізнаєш. Ми кожухи вивернем. Вовна догори, а верх наспід. Таких на ярмарку більше людей не буде. І ти нас пізнаєш.</p>
	<p>І він пішов. А вони льоху забрали та й пішли собі. Той прийшов додому, а мати питає:</p>
	<p>— Та чи продав ти льоху?</p>
	<p>— Не продав, бо не казали, що то льоха, казали, що коза. А я прийшов запитати, що то є.</p>
	<p>— Йой, ур наче! Та нащо лишив льоху? Та вона пропаде.</p>
	<p>— Не пропаде, не пропаде. Я тотих людей спізнаю. Бо вони кожухи повивертали.</p>
	<p>— Що з того, що повивертали? Вони пішли, і ти їх не найдеш. Як не буде льохи, би-сь домів не йшов. Не маєш чого йти, бо я тебе дома заб’ю.</p>
	<p>Він пішов на ярмарок, подивився — справді нема тих людей. Та й уже не йде він домів. Пішов на села. Пішов до декого на жорнах молоти, до декого дрова різати. Та й так жиє.</p>
	<p>І так він проходив майже рік. І зайшов у єдно село, заходить до єдного ґазди. А то єден з тих, що в нього льоху взяли. Спізнав його на лице. Та й той питається:</p>
	<p>— Відки ти, чоловіче?</p>
	<p>— Та я здалека.</p>
	<p>— А чого ти ходиш?</p>
	<p>— Роботи глядаю.</p>
	<p>— Якої?</p>
	<p>— Я, — каже, — майстер. Я хати вмію будовати. Та глядаю, хто би хату будовав.</p>
	<p>Йо-йой, — каже, — я би сам хату побудовав. Мені треба майстра.</p>
	<p>— Ну то я буду вам будовати. Я вмію.</p>
	<p>— Ну та дуже добре. Будеш у мене ночовати.</p>
	<p>Та й газда поставив гостину, горілки. Майстер у нього, буде хату будовати. Та й погодилися, кілько має йому за роботу заплатити. Та й каже «майстер»:</p>
	<p>— Треба дати завдаток. Половину грошей.</p>
	<p>І дав газда половину грошей. А «майстер» каже:</p>
	<p>— Підем в рубати ліс.</p>
	<p>— Добре.</p>
	<p>Другий день щось там поїли і пішли рубати ліс. Щоб хату бу овати. «Майстер» узяв собі кусник мотузка в кишеню, та пилу й сокиру і пішли до лісу. Та й рубають. Вибирають, котрі смереки добрі. Та добра, та добра, а там єдна смерека була, така груба. «Майстер» каже тому ґазді:</p>
	<p>— Ану ви її руками отак обійміть. Щось вона мені не дуже подобається. Що з неї може бути. Ану обійміть, та й я буду видіти, чи рубати її, чи ні. Ану обсиліть її.</p>
	<p>Той обсилив, а «майстер» узяв та й зав’язав руки коло смереки шнурком. А сам пішов у корчі, вирубав сук буковий, а другий лозовий. І прийшов та й б’є його, раз ударить буковим, а другий раз леозовим. Та й каже:</p>
	<p>— Би ти знав, що бук — то не лоза, а льоха — то не коза.</p>
	<p>І ті слова йому повторив багато разів. Та вибив його, вибив добре, а тоді відв’язав, пустив та й пішов домів. Та й приніс грошей, що би таких десять льох купив, прийшов до матері і приніс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>160 (2198). Що льоха — то не коза. СУС 1538. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
