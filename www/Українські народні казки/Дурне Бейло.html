<!--#include virtual="/-/inc/general__page_start.inc" -->
<title>Дурне Бейло ☼ Українська народна казка ☼ Народна творчість</title>
<meta name="Description" content="Українська народна казка Поділля «Дурне Бейло» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дурне Бейло.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дурне Бейло <br><span class="article__headerDescription">Українська народна казка Поділля</span></h1>
	<p>Було собі дурне Бейло. Якось воно каже мамі:</p>
	<p>— Мамо, я піду до Марусі.</p>
	<p>— Ну, йди.</p>
	<p>Приходить до Марусі.</p>
	<p>— Добридень тобі, Марусю.</p>
	<p>— Здоров, дурне Бейло. Чого ти до мене прийшло?</p>
	<p>— Щоб ти мені щось дала.</p>
	<p>— Що ж я тобі дам? Он голочка застромлена. Візьми собі.</p>
	<p>Взяло воно голочку, вийшло на вулицю. А там на возі дядьки сіно везуть. Скочив дурне Бейло на воза, застромив голочку в сіно. Під’їжджає додому, шукає голочку — нема голочки.</p>
	<p>— Мамо, дала мені Маруся голочку, я застромив її в сіно, і немає голочки.</p>
	<p>— Яке ж ти дурне Бейло, як/ги навіжене. Дала тобі Маруся голочку, то ти візьми її застроми в шапочку, принеси додому і тобі буде голочка, і мені буде голочка.</p>
	<p>— Добре, мамо, я знов піду до Марусі.</p>
	<p>— Ну, йди.</p>
	<p>Приходить до Марусі.</p>
	<p>— Добридень тобі, Марусю.</p>
	<p>— Здоров, дурне Бейло. Чого ти до мене прийшло?</p>
	<p>— Щоб ти мені щось дала.</p>
	<p>— Що ж я тобі дам? Он курочка ходить, візьми собі.</p>
	<p>Взяло воно курочку, скрутило їй голову, застромило її в шапочку. Приходить додому.</p>
	<p>— Мамо, дала мені Маруся курочку.</p>
	<p>— А де ж вона?</p>
	<p>— А ось в шапочці. Я зробив так, як Ви сказали.</p>
	<p>— Як ти ж дурне Бейло, як ти ж навіжене. Дала тобі Маруся курочку, то ти візьми її на шнурочок та й кажи: «Цюр ряба, цюр ряба.» Прижени її додому, і тобі буде курочка, і мені буде курочка.</p>
	<p>— Добре, мамо, я знов піду до Марусі.</p>
	<p>Приходить до Марусі.</p>
	<p>— Добридень тобі, Марусю.</p>
	<p>— Здоров, дурне Бейло. Чого ти до мене прийшов</p>
	<p>— Щоб ти мені щось дала.</p>
	<p>— Що ж я тобі дам. Он кусок сала лежить, візьми собі.</p>
	<p>Взяло воно сало на мотузочок та й каже:</p>
	<p>— Цюр ряба, цюр ряба!</p>
	<p>Собаки почули, сало з’їли, його покусали. Приходить додому та й каже:</p>
	<p>— Мамо, дала мені Маруся кусок сала і я зробив так, як ви казали. А собаки позбігались, сало з’їли, мене покусали.</p>
	<p>— Як ти ж дурне Бейло, як ти навіжене. Дала тобі Маруся сало, то ти ж візьми його, поклади за пазуху, принеси додому. І тобі буде сало, і мені буде сало.</p>
	<p>— Добре, мамо. Я знов піду до Марусі.</p>
	<p>Приходить до Марусі.</p>
	<p>— Добридень тобі, Марусю.</p>
	<p>— Здоров, дурне Бейло. Чого ти до мене прийшло?</p>
	<p>— Щоб ти мені щось дала.</p>
	<p>— Що ж я тобі дам? Он телятко прив’язане, візьми собі.</p>
	<p>Взяло дурне Бейло відрізало кусок теляти, замотало в хустину, поклало за пазуху. Приходить додому.</p>
	<p>— Мамо, а мені Маруся дала теля.</p>
	<p>— А де ж воно?</p>
	<p>— Та я зробив так, як ви казали.</p>
	<p>— Як ти ж дурне Бейло, як ти ж навіжене. Дала тобі Маруся теля, то ти візьми його на мотузок та й кажи: «Гей, рябе, гей, рябе!» Приведи додому, і тобі буде теля, і мені буде теля.</p>
	<p>— Добре, мамо. Я знов піду до Марусі.</p>
	<p>Приходить до Марусі.</p>
	<p>— Добридень тобі, Марусю.</p>
	<p>— Здоров, дурне Бейло. Чого ти до мене прийшло?</p>
	<p>— Щоб ти мені щось дала.</p>
	<p>— Що ж я тобі дам? Хіба що мене забирай.</p>
	<p>Прив’язав він Марусю на мотузок та й каже:</p>
	<p>— Гей, рябе, гей, рябе!</p>
	<p>Привів додому, завів в хлів, прив’язав. Приходить до мами та й каже:</p>
	<p>— Мамо, до нас прийшла Маруся.</p>
	<p>— А де ж вона?</p>
	<p>— Та в хліві, я зробив так, як ви казали.</p>
	<p>— Як ти ж дурне Бейло, як ти навіжене. Прийшла до тебе Маруся, то ти запроси її до хати, а я наварю вареників. І тобі буде Маруся, і мені буде Маруся.</p>
	<p>Пішов дурне Бейло у хлів, відв’язав Марусю, запросив її до хати. Мати наварила вареників та й запросила дівчину на обід.</p>
	<p>Отак вони поживають і горя не знають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39 (5991). Дурне Бейло. СУС порівн. 1696. Записано 2008 року. Присяжнюк Людмила Андріївна (1953). Хмельницька область, Деражнянський район, Гатна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
