<!--#include virtual="/-/inc/general__page_start.inc" -->
<title>Світить місяць і зоря ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Світить місяць і зоря» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Світить місяць і зоря.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Світить місяць і зоря <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жила красива дівчина і парубок їй під стать. Полюбили вони одне одного і збиралися одружитися. Та прямо перед весіллям хлопець дуже заболів і помер.</p>
	<p>Дівчина сильно тужила за ним, плакала і вдень, і вночі. Люди їй казали, що не можна плакати за покійником після заходу сонця, а вона не слухала.</p>
	<p>І от раз о півночі нібито постукав той жених їй у вікно і позвав з собою. Вона й вийшла. Йдуть удвох по вулиці. Він їй каже:</p>
	<p>— Світить місяць і зоря, ідуть мертвий і жива! А ти мене любиш?</p>
	<p>— Люблю!</p>
	<p>І другий раз так каже. А третій тільки почав, треті півні закричали, він і пропав.</p>
	<p>Дівка ще дужче плаче, не слухає ні матері, ні подруг. То і другий раз прийшов він, ту саму розмову вів. Знову півні сполохали. Пропав. А дівчина до тями аж за селом прийшла.</p>
	<p>А вже як за третім разом прийшов, то встиг тричі проказати:</p>
	<p>— Світить місяць і зоря, ідуть мертвий і жива. А ти мене любиш?</p>
	<p>А вона:</p>
	<p>— Люблю!</p>
	<p>Та вже вранці люди на кладовищі знайшли її мертву на могилі у парубка. Померк молодий місяць, зайшла й ясна зоря за хмару. Недарма люди кажуть, що гріх після заходу сонця плакати за вмерлими.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>171 (5359). Світить місяць і зоря. СУС 365. Записала Регурецька Ольга 2008 року. Максименко Олександра Миколаївна (1933). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
