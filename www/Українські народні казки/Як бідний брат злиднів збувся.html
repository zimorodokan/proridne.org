<!--#include virtual="/-/inc/general__page_start.inc" -->
<title>Як бідний брат злиднів збувся ☼ Українська народна казка ☼ Народна творчість</title>
<meta name="Description" content="Українська народна казка Буковини «Як бідний брат злиднів збувся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний брат злиднів збувся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний брат злиднів збувся <br><span class="article__headerDescription">Українська народна казка Буковини</span></h1>
	<p>Було два брати. Їден жив багато, а другий — бідно. Мали вони ниви прикупі. Пішов дощ, намочив клані, повіяв вітер. Бідний брат вийшов у поле подивитися, чи не порозкидало його клані. А по його ниві ходи баба, збирає колос і кладе в клані його братови. Зайшов він з батогом кукурудзами, щоб піймати ту бабу. Піймив її за руку. Питає:</p>
	<p>— Чого ти мій колос не мені в клані кладеш, а мому братови? А баба мовчить, не говори.</p>
	<p>— Чого, бабо, не говориш? Говори, бо я тобі зараз дам по плечах батогом.</p>
	<p>— Бо я не твоє щастя, я — щастя твого брата. Якби я була твоє щастя, я б тобі в клані клала.</p>
	<p>— Ну а моє щастя де? Говори.</p>
	<p>— Ти своє щастя не піймеш.</p>
	<p>— А чого не пійму?</p>
	<p>— Бо воно далеко — в лісі на дубови, на вершечку. На скрипочку грає.</p>
	<p>— Покажи, на котрім.</p>
	<p>— Відци далеко. Іди до пана. То його ліс, що в ньому твоє щастя. Наймися в того пана пасти на ніч воли, і ти в него найдеш своє щастя. Він тобі буде давати хату для жінки й для дітей, але ти не погоджуйся на хату. Позад двора є велике кубло кропиви — копай собі там бурдей.</p>
	<p>Пішов він туди й догодився з тим паном. Повернувся відти додому, забрав жінку й дітей, склав на візок своє добро, впряг коней, замкнув двері і відправився. І вломився йому заколесник. Вертається він назад до хати, бо забув барду за лавкою. Заходи в хату, а там пищать його злидні.</p>
	<p>— Куди, хазяїне, їдеш? Нащо ти нас лишаєш?</p>
	<p>І чіпляються йому за поли, лізуть у кишені. Він приходи до воза, а злидні повискакували з кишень — і на віз. І на подушки полізли.</p>
	<p>Витесав він заколесник, забив у вісь, щоб не злітало колесо. Та й говори до злиднів:</p>
	<p>— Я вас везти у возі не буду, бо далека дорога. Я ще десь перевернуся та поб’ю вас. Нащо мені мати з вами клопіття? У мене є банька. Або залазьте в ту баньку, або вертайтеся назад. Інакше я вас не повезу.</p>
	<p>Вони хтіли-не-хтіли, зайшли в ту баньку. Він заткав їх деревляною затичкою, щоб вони відти не вийшли, поклав баньку на візок і поїхав з жінкою та дітьми далі.</p>
	<p>Кілко вони їхали дорогою, їхали, зближилися до ставу. Зупинив він коні і каже жінці:</p>
	<p>— Здойми ту баньку і кинь з моста в став.</p>
	<p>Жінка злізла з воза, закасалася, зайшла в воду і забила ту баньку в намул. Вийшла на берег, обмила ноги і пішла до воза. Їдуть вони далі. І говори він жінці:</p>
	<p>— Бачиш, чого ми так бідно жили? Бо злидні годували в хаті. Приїхали до того пана, заїхають на подвір’я. Пан виділяє їм хату, щоб вони сиділи. Зайшли вони до тої хати, і пішов він на ніч воли пасти. Пригнав рано воли, поснідав, відпочив і говори панови:</p>
	<p>— Я буду собі бурдей копати. Там, де кропива. Я там буду жити. Пан каже:</p>
	<p>— Як ти не хоч’ у хаті жити, копай.</p>
	<p>Пішли вони з жінкою і копають яму на бурдей. Вкопали їден штих, вкопали другий. Відтак третій і четвертий вкопали. І говори він до жінки:</p>
	<p>— Обманила мене баба. Вже треба лишати копати, бо вже штири штихи викопали і нема нічого.</p>
	<p>Але таки почав він п’ятий штих копати. Копнув — роскаль не лізе. Подивився чоловік і найшов там залізну бочку. Та й каже:</p>
	<p>— Ти дивися, щоб ніхто не підійшов, а я найду дно і побачу, що воно там є.</p>
	<p>Жінка стерегла, а він відкривав. Відкрив, а бочка повна золота. Тоді заткав він бочку назад і зарівняв землею. Вимурував там стіни, зробив вікно, поклав дах, і стали вони там жити. І далі пасе він у пана воли.</p>
	<p>Пас він ті воли рік, пас другий і третій. А через три роки пан відти від’їхав і продає той свій маєток. Роби пан баль, збирає панів і говори:</p>
	<p>— Я цю мушію продаю. Продаю за таку-то ціну. А хто дасть більше, той возьме.</p>
	<p>А цей бовар тоже підійшов туди, слухає розмову про це діло. Їден з тих панів говори:</p>
	<p>— Я даю тілко, як ти кажеш. А другий говори:</p>
	<p>— Я на десять тисяч більше даю. А третій:</p>
	<p>— Я ще на п’ять тисяч більше даю. А бовар підходи й каже:</p>
	<p>— Пане, я даю ще на тридцять тисяч більше. І більше него ніхто не давав.</p>
	<p>— Ідіть на три години на перерву, — сказав пан. — А тоді прийдете платити мені.</p>
	<p>Порозходилися пани хто в садок, хто на ставок, а той пішов у свій бурдей. І говори:</p>
	<p>— Жінко, дивися там надворі, а я витягну гроші — договорився з паном за мушію.</p>
	<p>Жінка надворі дивилася, щоб ніхто не прийшов, а він відкрив бочку</p>
	<p>і набрав того золота. Зав’язав його і чекає того часу, коли пани мають сходитися.</p>
	<p>Сходяться пани, а він бере торбу з грішми під паху і тоже приходи туди. Постукав, зайшов, підходи до стола і виплачує панови гроші. Виплатив, що договорилися, і ще лишилося. Пан іде з ним до нотаріуса, роби документи. І виїхає пан в город, а бовар лишається на тій мушії хазяїном. Закликає до себе всіх слуг і набавляє їм гроші.</p>
	<p>Похазяйнував він там зо дві неділі з тими своїми строкарями і говори до жінки:</p>
	<p>— Їдьмо трохи до брата мого в гості.</p>
	<p>— То, гай, поїдем, — каже жінка. Закликає він кучера:</p>
	<p>— Впрягай у фаетон четверо виїзних коней.</p>
	<p>Упряг кучер коні, почепив до борозного дзвінки, і їдуть до брата в гості. Під’їхають, а в брата на подвір’ю машина молоти. Люди коло машини говоря:</p>
	<p>— Що за пани їдуть з дзвінками селом?</p>
	<p>А вони під’їхають і зупиняються. Кучер відкриває ворота, і фаетон заїхає на подвір’я. Брат з жінкою сходя, підходя до машини.</p>
	<p>— Добрий день! Боже помагай.</p>
	<p>Витаються з братом, з жінкою братовою. Брат його й питає:</p>
	<p>— Чиї це коні?</p>
	<p>— Чиї? Мої, — говори він.</p>
	<p>— А фаетон?</p>
	<p>— Як коні мої, то й фаетон мій, і наймит мій — все моє. Брат говори:</p>
	<p>— Як твоє, то випрягай коні та заходь у ґражду і давай їм там їсти. Завів він коні, дав їм їсти. Сіли вони та й говорять з братом, поки машина молоти. А як закінчили молотити і люди порозходилися, зайшли брати до хати та й вгощає брат брата. І був він в гостях у брата три дні. А на четвертий каже:</p>
	<p>— Ходи й до мене, брате, в гості. Побачиш, де я жию і як жию. Впрягає брат коні в шарабан і їде за ним. Той уперед, а брат з жінкою позаду в шарабані. Під’їхають вони до його мушії, а косарі кося пшеницю. Брат питає:</p>
	<p>— Чиї це косарі?</p>
	<p>— Мої, — відповідає другий брат.</p>
	<p>— А пшениця?</p>
	<p>— Та й пшениця моя.</p>
	<p>Їдуть вони далі, а там — став. І гуси, качки на нім плавають. А брат питає:</p>
	<p>— А чий це став?</p>
	<p>— Чий? Мій, брате.</p>
	<p>— А гуси, качки?</p>
	<p>— Тоже мої.</p>
	<p>Їдуть далі — кирд овець пасеться.</p>
	<p>— Чиї то вівці?</p>
	<p>— Мої, брате.</p>
	<p>А той каже до жінки:</p>
	<p>— То він бреше.</p>
	<p>Їдуть далі — пасеться череда корів.</p>
	<p>— А чиї то, брате, корови?</p>
	<p>— Мої.</p>
	<p>Їдуть далі, а там свині на оборі сидять.</p>
	<p>— А чиї то, брате, свині?</p>
	<p>— Мої, — каже брат.</p>
	<p>Здибають строкарів, що везуть сіно на підводах.</p>
	<p>— А чиї це воли, чиє сіно?</p>
	<p>— Мої, — каже брат. Під’їхають вони до його двора.</p>
	<p>— А чий це двір? — питає брат.</p>
	<p>— Наш двір.</p>
	<p>Під’їхають вони під браму, виходи наймит, відкриває їм браму. В’їхали вони в подвір’я.</p>
	<p>— Йдем, брате, в покої, а коні твої випряжуть і дадуть їм їсти. Ти за це не журися.</p>
	<p>Увійшли вони, роздяглися, сіли до стола. Підійшла служниця, і говори їй хазяїн, що піднести до стола. Піднесла вона їм їсти й пити. Вгощає він брата.</p>
	<p>— Пий, брате, їж, як у себе дома. А він йому говори:</p>
	<p>— Я їсти не буду й пити не буду.</p>
	<p>— А чого не будеш їсти, не будеш пити?</p>
	<p>— Ти мені скажи, з чого ти розжився, брате. Ти ж так бідно жив. А хазяїн говори братови-гостеви:</p>
	<p>— Тобі не треба знати, з чого я розжився, бо ти й так добре жиєш. Ти маєш усього доста, а я тобі ще даю десять корів, десять свиней, три пари коней.</p>
	<p>— Мені, брате, не треба ні корів твоїх, ні коней, ні свиней. Ти мені скажи, як ти розжився.</p>
	<p>— Нащо тобі це знати? Бери те, що я тобі даю.</p>
	<p>— Мені цего не треба, лиш скажи мені, як ти розжився.</p>
	<p>— Як таке діло, то я тобі скажу. Як будеш їхати від мене додому, побачиш став. У тому ставі при березі в намулі є банька. Я з тої баньки розжився, то й ти розживешся, як так дуже хочеш.</p>
	<p>Брат говори йому:</p>
	<p>— Спасибі тобі. Оцего мені й треба було, а більш мені нічого не треба.</p>
	<p>— Як найдеш ту баньку, то кидай її в шарабан і не відкривай. Аж у хаті відіткаєш.</p>
	<p>Вони приїхають до ставу. Шукали півдня, доки найшли ту баньку. Найшли, зраділи, поклали в шарабан, привозять додому. Внесли ту баньку до хати, вибив він затичку. Та вчув, що лиш вітер відти повіяв, а не видів нікого.</p>
	<p>Вийшов давати коням води, а їден кінь слабий. Той п’є воду, а той лежить, качається. Входи він до хати засмучений та й каже:</p>
	<p>— Біда, жінко. Заболів наш Каштан.</p>
	<p>Лягли вони спати, а вночі встав він, пішов подивитися до коня, а кінь уже згинув, нема коня.</p>
	<p>На другий день заболіла й пропала корова. А через три дні пропала телиця. Плачуть вони. Пішов він до брата, жаліється, плаче перед братом.</p>
	<p>— Це якісь злидні, а не щастя. До тижня троє штук у мене пропало. А брат йому й каже:</p>
	<p>— Ти не плач, бо тобі плач нічого не поможе. Ти будеш жити в таких злиднях, як я жив. Інакше не буде. Я тобі багато дечого дарував і ще був би подарував. А зараз якби я тобі навіть половину стада свого подарував, то нічого в тебе не буде. Таки не йди до мене й не говори. Я тобі нічого не можу помогти. Ти будеш жити в злиднях до самої смерти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Розкопинці, Сокирянського району, Чернівецької області 1 січня 1986 року Панько Дьордій Іванович (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
