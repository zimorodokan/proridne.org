<!--#include virtual="/-/inc/general__page_start.inc" -->
<title>Жило-було щастя ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Жило-було щастя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Жило-було щастя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Жило-було щастя <br><span class="article__headerDescription">Українська народна казка Кіровоградщини</span></h1>
	<p>В кінці одного мальовничого села жила дуже бідна сім’я: тато, мама і два сини. Вони ледве кінці з кінцями зводили. Часто перебивалися з хліба на воду.</p>
	<p>Одного разу йшло тим селом Щастя. Притомилося воно блукати по світі і вирішило поселитися з бідною сім’єю по сусідству. Якраз поряд була спустіла хатинка, заросла травою. Щастя навело лад в садибі, прибрало хату, стало в ній світло і затишно. А після появи нового сусіда почало таланити і бідній сім’ї. Урожай гарний вони збирали і худібка почала примножуватися. Всі борги вони повіддавали і почали потроху обживатися.</p>
	<p>Ось і одяг новий купили, і паркан поставили. З часом і нову хату почали будувати. Та дивні зміни почали відбуватися в їхніх душах. Поки були бідними, то до всіх були привітними, співчували чужому горю і на своє не нарікали. А як стали обживатися, то почали на людей згорда поглядати, забули свої біди. Часто шкоди завдавали своєму сусіду Щастю.</p>
	<p>Зрозуміло Щастя, що не біля тих людей воно оселилося, і пішло мандрувати далі, шукати людей, які справді його гідні.</p>
	<p>А в сусідській оселі все поступово почало руйнуватися, поки не дійшло до того вигляду, в якому було спочатку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>291 (8193). Жило-було щастя. СУС —. Записано 2010 року. Гончар Ніна Максимівна (1925). Кіровоградська область, Компаніївський район, Червоновертне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
