<!--#include virtual="/-/inc/general__page_start.inc" -->
<title>Мігмейстер ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Мігмейстер» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мігмейстер.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мігмейстер <br><span class="article__headerDescription">Українська народна казка Бойківщини</span></h1>
	<p>Було в батька три сини, і вони робили в пана хіба за харчі. Він їм не платив нічого, не вбирав їх, тілько їсти давав. Вони робили в того пана довгі часи. Нарешті говорять тоти хлопці до батька:</p>
	<p>— Ми, тату, підеме десь у світ. Може, десь люде інакше жиють.</p>
	<p>І вони пішли всі три, і не було їх три роки. Четвертого року всі три прийшли. Повбирані, гроші мають. І питається їх батько, де вони робили і що вони знають. Оден говорить:</p>
	<p>— Я мігмейстер.</p>
	<p>Другий говорить:</p>
	<p>— Я швець.</p>
	<p>Третій говорить:</p>
	<p>— Я мишолов.</p>
	<p>Батько прийшов до пана робити та й розказує панови, що поприходили всі три його сини. І повбирані. Пан питається:</p>
	<p>— А яку вони професію знають, яку спеціяльність?</p>
	<p>Старий батько розказує:</p>
	<p>— Єден мігмейстер, другий швець, а третій мишолов.</p>
	<p>А пан говорить:</p>
	<p>— Ти скажи тому мігмайстерови: «Пан просив, щоб ти до нього прийшов». Я маю щось з ним поговорити.</p>
	<p>Старий прийшов з роботи:</p>
	<p>— Казав пан, щоб ти до нього прийшов. Щось хоче поговорити з тобою.</p>
	<p>Він пішов до пана, той мігмейстер, пан його вгостив і питає:</p>
	<p>— Яку ти спеціяльність маєш?</p>
	<p>Він говорить:</p>
	<p>— Я є мігмейстер.</p>
	<p>— В мене є такий бугай, що дуже б’є. ніхто не може ні його до корови вивести, ні їсти йому дати. Він у мене вартий тисячу рублів. А як його вкрадеш, я тобі дам три тисячі.</p>
	<p>Мігмейстер взяв цукру, хліба, підійшов уночі і того бугая вгостив цукром, хлібом, наложив бугайови мішок на голову і забрав додому. І бугай не бився, бо не видів, кого бити. Рано пан виходить до стайні — бугая нема. Прийшов пан до мігмейстера і говорить:</p>
	<p>— Добрий ти мігмейстер! Такого бугая вкрав!</p>
	<p>А на другий день прйишов мігмейстер до пана, і пан заплатив йому три тисячі рублів, та як договорилися. І він віддав бугая панови.</p>
	<p>Тоді говорить пан:</p>
	<p>— В мене є такий жеребець, що дуже кусає і б’є. він у мене коштує тисячу рублів, а якщо’го вкрадеш, то я дам тобі три тисячі.</p>
	<p>Пішов мігмейстер у магазин, накупив горівки і вночі підсунувся під пліт. Собаки і почали гавкати. Слуги пішли дивитися, хто там такий є, і питають:</p>
	<p>— Хто там?</p>
	<p>А він говорить:</p>
	<p>— Я бідний каліка. Ходив у лікарню, виписали там мені ліки. Я ті ліки п’ю, і нічого мені не помагає.</p>
	<p>І дав він слугам попити тих «ліків». І намочив хліб у горівці, і дав собакам того хліба. І вони поп’яніли. А він зайшов до стайні, жеребця вгостив хлібом, цукром, наложив йому мішок на голову і забрав.</p>
	<p>Рано пан виходить на подвір’я, слуги сплять п’яні, собаки сплять п’яні, а жеребця нема. Говорить пан:</p>
	<p>— Добрий мігмайстер, украв жеребця.</p>
	<p>Піднявся котрийсь слуга та й заганяє його пан до мігмайстера, би прийшов. Він прийшов, пан йому заплатив три тисячі рублів, та як договорилися.</p>
	<p>Тоді пан каже так:</p>
	<p>— В мене є ще одне завдання для тебе. Якщо зробиш, то буде половина маєтку твоя. А якщо ні, то будеш суджений карою смерти. Вкради у мої пані перстень.</p>
	<p>Ну й що він робить, той мігмейстер? Пішов на цвинтар. Там був недавно похоронений чоловік. Він того чоловіка вигріб і притяг уночі на подвір’я до пана. Десь через півгодини після того, як пан потушив світло і ліг спати, він того трупа підняв і показав і вікно. Пані увиділа та й каже:</p>
	<p>— Янек, Янек, там злодей юж єст ту1.</p>
	<p>1Янек, Янек, той злодій уже тут. (Польськ.)</p>
	<p>Пан зняв з цвяха стрільбу і став коло вікна. Чекає, поки злодій покажеться ще раз. Мігмейстер ще раз показав трупа, і пан стрілив у нього. А той узяв та й пустив трупа, і труп погримотів на лавки. Пан учув, що труп упав, та й пішов дивитися, чи це той злодій, той мігмейстер. Дивиться — є вбитий. Взяв він того трупа та й тягне.</p>
	<p>А в той час мігмейстер зайшов до хати та й каже до пані:</p>
	<p>— Уже той злодій більше не буде наше добро красти. Я його вже вбив.</p>
	<p>Та й каже пані:</p>
	<p>—… Ти мені дай той перстень, най я побавлюся.</p>
	<p>Дала вона перстень, а він каже:</p>
	<p>— Я йду відтягну того трупа десь далеко.</p>
	<p>Приходить пан до хати та й каже, що він його вбив та й відтяг. Та й каже:</p>
	<p>— Якийсь такий хлоп тяжкий був.</p>
	<p>Ліг пан коло пані та й каже:</p>
	<p>— Дай мені той перстень.</p>
	<p>— Та ж ти тільки що взяв.</p>
	<p>— Та я ж тільки що прийшов. Я ж трупа відтягав. Перстень я не брав.</p>
	<p>Та й уже пропало. Половину маєтку треба віддати. Або пів маєтку, або гроші. Прийшов мігмейстер та й пан його питає:</p>
	<p>— Що тобі дати, чи половину маєтку, чи гроші?</p>
	<p>А він каже:</p>
	<p>— На половину маєтку треба робити мозолями, мені гроші дайте.</p>
	<p>І пан дав йому гроші, і на тім закінчилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (2137). Мігмейстер. СУС 1525А. 11 січня 1990 р. Височанський Володимир, син Марії (1918). Львівська область, Турківський район, село Комарники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
