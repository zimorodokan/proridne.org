<!--#include virtual="/-/inc/general__page_start.inc" -->
<title>Як Матір Божа оживила джерела ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як Матір Божа оживила джерела» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Матір Божа оживила джерела.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Матір Божа оживила джерела <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Ішла Марія, Божа Матір, зі святим Йосифом у гостину до своєї тітки Єлизавети. Та втомилися, бо день був дуже гарячий. Дорога вела степом, де росла тільки марна травичка, ніде ні деревця, ні джерельця.</p>
	<p>Аж ось серед рівнини вони побачили одним-одне невеличке дерево. Під деревом сидів пастушок. Кругом нього паслися вівці, скубли суху траву. Але вона їм не смакувала, бо хотіли пити.</p>
	<p>— Чи дозволиш нам, хлопчику, відпочити в тіні твого дерева? — запитала</p>
	<p>Божа Матір. — І, може, покажеш нам яке джерело, бо спрага в нас велика.</p>
	<p>Хлопець привітно всміхнувся, але відповів зажуреним голосом:</p>
	<p>— Будь ласка, але слабу тінь дає це дерево, бо всихає від посухи. А джерельце є тут недалеко, та зосталось у ньому лише трохи каламутної води. Я сам з вівцями страждаю від спеки й спраги.</p>
	<p>— Дай нам горнятко тієї води! — попросив святий Йосиф.</p>
	<p>Хлопчик побіг і приніс горнятко теплої каламутної води. Матір Божа простягнула руку до горнятка і, як тільки його доторкнулась, вода зробилась чистою і свіжою. Напилася й подала Йосифові. Потім пішла до джерельця і вилила в нього решту води. По дорозі бризнула кількома краплями на деревце. В ту ж мить наповнилось джерело чистою водою. Вода потекла струмком на леваду й освіжила траву. А дерево враз зазеленіло і вкрилося таким густим листом, що зовсім закрило мандрівників і пастушка від пекучого сонця.</p>
	<p>Вівці напилися води і стали пастися на свіжій траві, весело підстрибуючи і помекуючи. Здивований пастушок став навколішки й запитав мандрівників:</p>
	<p>— Чи ви, можете, ангели, які зійшли з неба, порятувати мене й мою отару?</p>
	<p>Божа Матір всміхнулась, поблагословила хлопчика і пішла зі святим</p>
	<p>Йосифом у дальню дорогу. А хлопчик зробив собі з галузки дерева сопілку і заграв так гарно, що навіть вівці перестали на хвилину пастися, підняли голови і слухали. Він грав на честь бога і тих мандрівників, які оживили джерело й дерево до нового життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47 (5238). Як матір Божа оживила джерела. СУС —. Записано 2008 року. Михайлишин Марія Іванівна (1918). Черкаська область, Монастирищенський район, Шабастівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
