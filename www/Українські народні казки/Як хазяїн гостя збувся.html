<!--#include virtual="/-/inc/general__page_start.inc" -->
<title>Як хазяїн гостя збувся ☼ Українська народна казка ☼ Народна творчість</title>
<meta name="Description" content="Українська народна казка Буковини «Як хазяїн гостя збувся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хазяїн гостя збувся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хазяїн гостя збувся <br><span class="article__headerDescription">Українська народна казка Буковини</span></h1>
	<p>Був храм, і з другого села прийшов гість. Гостується їден день, другий. Хазяїн мусить коло него сидіти. На третій день вийшов хазяїн надвір і побачив кума. — Куме, — каже, — що робити? Я б уже якусь роботу робив, якби не він, а так мусю з ним сидіти. А кум каже:</p>
	<p>— Зараз я прийду до вас та буду брати його до себе. І що я буду робити, то й ви робіть. Я за руку до себе, а ви — до себе. Я за чуприну до себе, а ви — знов до себе. Тоді він нам щось скаже.</p>
	<p>Так і було. Зайшов кум до хати і побачив гостя.</p>
	<p>— Куме, ви маєте гостя. То най він трохи йде до мене. Взяв гостя за руку і тягне до дверей. А хазяїн каже:</p>
	<p>— Нє, не дам свого гостя, най буде в мене.</p>
	<p>Та за руку його і тягне до себе. Той до себе тягне за руку, а той — до себе. Тоді кум ухопив гостя за чуб. Хазяїн і собі вхопив за чуб. І тягнуть його. Як побачив гість таке діло, крикнув:</p>
	<p>— Я ні до кого не піду! Я вже йду додому!</p>
	<p>Потягали вони його ще трохи та й пустили. І він пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 29 травня 1989 року Мельник Петро Никифорович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
