<!--#include virtual="/-/inc/general__page_start.inc" -->
<title>Чому рукавички різні бувають ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чому рукавички різні бувають» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому рукавички різні бувають.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому рукавички різні бувають <br><span class="article__headerDescription">Українська народна казка Полтавщини</span></h1>
	<p>Жила собі рука. Мала вона п’ятьох синочків-пальчиків. Поки вони були маленькими, жили в одній хатиночці, рукавичкою вона звалась.</p>
	<p>Стали підростати. Тісно стало їм в одній хатиночці. Першим почав скаржитись на тісноту Великий пальчик. Якщо його братики щось хотіли взяти, йому завжди хотілось бути не там, де інші. Тому Мама-рука вирішила йому побудувати окрему кімнатку. Так хатиночка-рукавичка стала мати вже дві кімнати: одну велику для чотирьох братів-пальців і одну маленьку — для їх братика Великого пальця.</p>
	<p>Згодом помітила Мама-рука, що і інші брати не дуже миряться в одній кімнаті. Дуже незручно це було тоді, коли братики — пальці щось нашкодять і їх треба покарати, або зроблять щось хороше і їх треба похвалити. Зробить один, а похвалу чи покарання треба поділити на всіх. Та й брати почали дуже скаржитись на Вказівний палець. Не хочуть жити з ним разом.</p>
	<p>Прийшлось Мамі-руці ще одну кімнату будувати для Вказівного пальця. Тепер хатиночка вже мала три кімнати.</p>
	<p>Але через деякий час Середній і Безіменний пальці-брати почали скаржитись на Мізинець. Мовляв, він нічого не робить, а лише заважає. Довго вмовляла їх Мама жити дружно, бо не мала змоги кожному дати окрему кімнату. Проте дуже скоро зрозуміла, що нічого вдіяти не може. Тому з великими зусиллями кожного синочка наділила окремими кімнатами.</p>
	<p>Жваві і працьовиті діти-пальчики слухали свою Маму-ручку, виконували всю роботу. Особливо зручно було їм працювати весною і літом.</p>
	<p>Але прийшла осінь, а за нею і люта зима. Незатишно і холодно часто бувало кожному з пальчиків у своїй кімнатці. Тоді вони звернулись за порадою і допомогою до своєї Мами-ручки.</p>
	<p>Мама запросила їх усіх до себе і запропонувала разом побудувати ще одну хатку. Згодились усі, крім Великого пальця. Чотири брати дружно взялись за роботу і побудували собі хатку. Згодом пізніше до них приєднався і п’ятий брат. Але брати відмовились його впускати до себе, а лише допомогли прибудувати окрему кімнату.</p>
	<p>З того часу взимку брати живуть у хатці з двома кімнатами, щоб було тепло, а в інші пори року — кожен в окремій, щоб не заважати один одному. Якщо скучають, то сходяться всі разом і запрошують Великого пальця до себе, хоча до нього ніхто не хоче ходити: з одного боку — тісно, а з другого — мабуть і досі гніваються на нього.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (4898). Чому рукавички бувають різні. СУС —. Записала Козаченко Тетяна 2008 року. Кедя Надія Михайлівна (1925). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
