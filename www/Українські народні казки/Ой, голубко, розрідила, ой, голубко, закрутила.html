<!--#include virtual="/-/inc/general__page_start.inc" -->
<title>Ой, голубко, розрідила, ой, голубко, закрутила! ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ой, голубко, розрідила, ой, голубко, закрутила!» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ой, голубко, розрідила, ой, голубко, закрутила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ой, голубко, розрідила, ой, голубко, закрутила! <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Заробила циганка борошна та й думає, як би хліба спекти:</p>
	<p>— А попрошусь до якоїсь доброї молодиці, може і там щось вигадаю?</p>
	<p>Прийшла в село та й проситься до однієї жінки хліба спекти. Та її пустила. А циганка ще й діжку просить:</p>
	<p>— Позич, молодичко, діжу, бо в чім же я хліб замішу?</p>
	<p>Жінка дає діжку та каже:</p>
	<p>— Тільки вишкребете й вимиєте добре.</p>
	<p>А циганка знову:</p>
	<p>— То ще й води дай тісто розвести. Та не жалій, бо води жаліти — гріх великий.</p>
	<p>— Хіба ж я жалію? — відповідає молодиця. — Води он повна криниця. Беріть скільки треба.</p>
	<p>Циганка й вилила повне відро води:</p>
	<p>— Ой, голубонько, розрідила! — гукає. — Позич трохи борошна, бо не вдасться хліб.</p>
	<p>Добра молодиця внесла ночви з борошном. А циганка швиденько бурхиць усе борошно до діжі:</p>
	<p>— Ой, голубко, закрутила! Таке круте, що й копистки не поверну. Позич ще водички.</p>
	<p>— Е-е-е, ні, — говорить молодиця, — місіть уже яке є. Хіба ж на таку господиню борошна настачиш.</p>
	<p>Отак хитра циганка з чужого борошна цілу піч хліба напекла. Тепер коли яка господиня невдало тісто замісить, чи рідке, чи круте, то сміється сама з себе:</p>
	<p>— Ой, голубонько, розрідила, ой, голубонько, закрутила!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>104 (5577). Ой, голубко, розрідила, ой, голубко, закрутила! СУС —, є варіанти. Записано 2008 року. Кобеляцька Тетяна Дмитрівна (1931). Черкаська область, Чигиринський район, Рацеве</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
