<!--#include virtual="/-/inc/general__page_start.inc" -->
<title>Про царя і монаха ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про царя і монаха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про царя і монаха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про царя і монаха <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі один дуже багатий монах. Побачив цар, що він багатий і думає:</p>
	<p>«Я його візьму і розорю!»</p>
	<p>Іде він, монах сидить коло воріт. Цар і каже:</p>
	<p>— Добрий день, монах!</p>
	<p>— Добрий день, Петре Перший (його Петро І звали).</p>
	<p>— А що це ти робиш?</p>
	<p>— Оддихаю!</p>
	<p>— Ну, — каже цар, — так, якщо не одгадаєш три загадки, то тебе розорю. Я буду їхати назад і якщо ти не одгадаєш їх, то горе тобі. Перша загадка: куди глибше — вверх чи вниз?</p>
	<p>Той думає: «Куди ж це глибше?!»</p>
	<p>— Друга: скільки зірок на небі? А третя — що я думаю?</p>
	<p>Ну, значить, монах сів та й плаче, як же він їх відгадає. Але дивиться, іде мельник, п’яний, як чіп, співає. Він до нього каже:</p>
	<p>— Мельнику! Я тобі дам мішок золота, тільки ти відгадай таких три загадки!</p>
	<p>І він сказав, які то загадки. Мельник почухав потилицю та й каже:</p>
	<p>— Тьху!!! Це дуже просто, розгадати твої загадки. Давай мішок золота.</p>
	<p>— Я дам. Значить так, буде їхати тут Петро І. І буде питати, а я ж відповідей на загадки не знаю.</p>
	<p>Вони там собі побалакали, аж бачать, їде цар. А мельник наклав на себе рясу монаха та й сидить. Цар не знає, що це мельник п’яний, під’їжджає ближче і каже:</p>
	<p>— Ну що, монах відгадав!?</p>
	<p>— Одгадав, Петре Перший.</p>
	<p>— Так куди ж глибше — вверх чи вниз?</p>
	<p>— Вниз, — каже.</p>
	<p>— Як знаєш?</p>
	<p>— Тещу поховали, вже років з 30 немає її. Значить глибоко, бо поки прийде...</p>
	<p>— Ну, добре! — каже цар, — А скільки ж зірок на небі?</p>
	<p>— Один мільйон триста тисяч!</p>
	<p>— Брешеш! — закричав цар!</p>
	<p>— Не вірите, перерахуйте!</p>
	<p>— Ну, добре, а вгадай, що я думаю?</p>
	<p>— Ти, — каже, — таку дурницю думаєш.</p>
	<p>— Що? — скрикнув цар.</p>
	<p>— Ти думаєш, що я монах, а я мельник.</p>
	<p>І скинув рясу.</p>
	<p>— Тьху ти, — мовив цар та й поїхав собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>32 (5091). Про царя і монаха. СУС 922. Записано 2008 року. Лепетюк Олена Трохимівна (1943). Черкаська область, Монастирищенський район, Монастирище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
