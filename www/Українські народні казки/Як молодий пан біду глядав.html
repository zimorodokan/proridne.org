<!--#include virtual="/-/inc/general__page_start.inc" -->
<title>Як молодий пан біду глядав ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як молодий пан біду глядав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як молодий пан біду глядав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як молодий пан біду глядав <br><span class="article__headerDescription">Українська народна казка Закарпаття</span></h1>
	<p>Був такий молодий пан, що не знав, що то таке біда. І пішов він біду глядати. Ішов, йшов та увидів боцька в млаках, в осоці. І він звідається: — Що то є?</p>
	<p>— Та, — каже, — біда.</p>
	<p>Пішов він ід’тій млаці, із себе шмаття злупив, роздівся та й за тим, та й за тим. А воно ходить по млаках. Та й їмив тото молодий пан. Приходить на берег, а його шмаття вже не є. Хтось украв. Він голий. Уже видить, же то біда. Але в руках має того боцька. І ганьбиться йти, бо голий. Прикрався д’єдній хижі. Сховався в фасолище і чекає, поки вечір буде. А того боцька прив’язав він.</p>
	<p>А в тій хижі дома була сама ґаздиня. Ґазда із слугою пішли у варош. Голий так всунувся до хиж, що ґаздиня не виділа. А той боцьок остався прив’язаний надворі. Голий сховався під постіль та й відтам позирає.</p>
	<p>А ід’тій ґаздині ходив піп. Вона ладить добре їсти, бо ґазда поїхав у варош і не скоро вернеться. Про попа ладить. І прийшов там піп. Піп з ґаздиньою гостяться, а той під постіллю. А ґазда приїхав волами з вароша, загримів у двері. Піп — під постіль. Уже два є під постіллю. Голий тихо говорить до попа:</p>
	<p>— Дай мені своє шмаття.</p>
	<p>А той, рад-не-рад, дає, бо боїться. Ґазда ще пішов до стайні, а вона покивала того, що вбрався в попове шмаття. Думала, же то піп.</p>
	<p>— Утікайте.</p>
	<p>І той, що біду глядав, вийшов, а піп лишився. Ґазда ввійшов до хиж, а той, що за біду не знав, надворі. А піп під постіллю. Той, що біду глядав, ввійшов назад до хиж. І боцька приніс. А ґазда питає його:</p>
	<p>— Що то є?</p>
	<p>— То, — відповідає, — віщівник. Він добре віщує.</p>
	<p>А жона зробилася дуже хвора. Ґазда із слугою їдять, а той подавив боцька, а боцьок покивався.</p>
	<p>— Що воно говорить? — дивується ґазда.</p>
	<p>— То говорить, же їсте пісне, а є наварене й поховане щось добре.</p>
	<p>— Є там курка та пироги.</p>
	<p>— Ану най ще щось віщівник повість, — говорить ґазда. Заплатіть, то віщівник скаже. Ґазда заплатив. А той покивав боцька.</p>
	<p>— Що він каже? — питає ґазда.</p>
	<p>— Каже, що у вас є нечистий дух у хижі. Кеть мені заплатите, то я його з хижі вижену.</p>
	<p>— Заплачу, — пропонує ґазда.</p>
	<p>— То кладіть огень і грійте води теплої.</p>
	<p>Наклали огень, гріють води. Ґазда платить, що лем той хоче, аби лем жона здорова була. Коли нагрівся окріп, він почав бризкати по стінах, нечистого духа виганяти. Та під постіль улляв, а піп відтам вихопився та й ґазду звалив серед хижі. А ґазда міркує:</p>
	<p>— Чому б то жону не звалив нечистий дух, як утікав, а мене звалив? Продай мені, чоловіче, тото.</p>
	<p>Та й дав йому ґазда за того боцька двісті корун. Той пішов собі з грішми. І вже знав, що таке біда.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 9 липня 1988 року Скрипич Николай Васильович (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
