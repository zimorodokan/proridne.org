<!--#include virtual="/-/inc/general__page_start.inc" -->
<title>Смерть і чоловік ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Смерть і чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Смерть і чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Смерть і чоловік <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі один бідний селянин, в якого було восьмеро синів. Одного разу він пішов у ліс по дрова. Поскладав у рядно, а підняти не може, та й каже:</p>
	<p>— Де ж ти, смерте, краще б я помер!</p>
	<p>А смерть з-під кущів:</p>
	<p>— Я тут.</p>
	<p>Тоді старий і проситься:</p>
	<p>— Смерте, я бідний селянин, у мене вісім дітей. Як вони будуть без мене, коли я помру?</p>
	<p>Вона відповіла йому:</p>
	<p>— Я найсправедливіша у світі, ніякий пан не відкупиться від мене. Я відпущу тебе за однієї умови: зроблю тебе лікарем, дуже відомим. Хто до тебе перший прийде, до того йди. Якщо я сидітиму біля голови хворого, він одужає. Якщо ж біля ніг, то навпаки. Договір наш не порушуй, бо буде тобі гірше.</p>
	<p>Чоловік прийшов додому, почув, що захворів пан. До хворого приїжджали різні лікарі, знахарі. Але все марно. Селянин мовить до своєї жінки:</p>
	<p>— Піду я спробую вилікувати пана.</p>
	<p>В панські хороми зразу його не впустили, лише згодом. Смерть сиділа біля голови хворого, чому чоловік дуже зрадів, порадив панові пити різні напої з трав. Через певний час хворий одужав. Всі дивувалися, що простий селянин має такі здібності.</p>
	<p>З того часу селянин став відомим лікарем, із сусідніх сіл їздили до нього люди. Він мав уже свою карету.</p>
	<p>Якось до нього прийшла заплакана жінка, просила про допомогу, бо захворів син. Саме тоді приїхала панська карета, захворіла дочка пана. Чоловік забув про угоду і пішов спершу до пана. Коли зайшов, здивувався, що немає смерті. А коли все зрозумів, було пізно.</p>
	<p>Смерть, зустрівши його, сказала:</p>
	<p>— Я ж попереджала, а ти не виконав угоди. Йди додому і готуйся померти.</p>
	<p>Чоловік прийшов додому і побачив десять свічок на столі. Його свічка вже догорала. Він ліг на лаву й помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>93 (5151). Смерть і чоловік. СУС 332. Записано 2008 року. Лаврик Світлана Антонівна (1938). Черкаська область, Монастирищенський район, Бачкурине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
