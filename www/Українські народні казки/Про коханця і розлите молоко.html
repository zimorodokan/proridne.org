<!--#include virtual="/-/inc/general__page_start.inc" -->
<title>Про коханця і розлите молоко ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про коханця і розлите молоко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про коханця і розлите молоко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про коханця і розлите молоко <br><span class="article__headerDescription">Українська народна казка Гуцульщини</span></h1>
	<p>Було собі дві сусіди. І одна з них була гуляща. Любила вона водити собі коханців. Та й коло чоловіка була файна. І чоловік нікому не вірив, як говорили, що вона любиться з іншими. Коханці носили їй і хустини, й спідниці. А сусіда її каже:</p>
	<p>— Слухай, навчи й мене так жити, як ти жиєш. Бо тобі добре. Ти маєш чоловіка та й попри чоловіка. І я би цего хотіла.</p>
	<p>— Най буде, кумо, але до всього треба розуму. Я тебе навчу. Піди в корчму, купи горілки, звари пирогів на закуску. Та підеш на базар і найдеш собі коханця. Але зберися штромацько.</p>
	<p>І кума так зробила. Але чоловікови на роботі підказали, що жінка його гуляє з другими. Приходить чоловік уночі додому і стукає під вікном у жінки. А в жінки якраз був любас. Вона перепудилася і в плач. І каже собі: «Добре мені казала кума, що до всього треба мати розум».</p>
	<p>А чоловік стояв, стояв під вікном, почув, що вона плаче та й це каже, та й пішов до сусіди питатися, що це з його жінкою. А кума й каже:</p>
	<p>— Куме, будьте в хаті, а я піду спитаюся, що там з нею сталося. Бо інакше вона вас не пустить до хати.</p>
	<p>Пішла сусіда під вікно та й каже:</p>
	<p>— Пусти, це я, кумо.</p>
	<p>Ця відкрила двері, пустила куму до хати, а кума того коханця за плечі та й вигнала з хати. А бербеницю з молоком перевернула серед хати, висипала молоко та й сказала:</p>
	<p>— Як зараз прийде твій чоловік, то скажеш, що не пускала його до хати, бо боялася, що буде бити за розлите молоко.</p>
	<p>Кума побігла додому та й каже кумови:</p>
	<p>— Йой, куме, бійтеся бога. Ваша жінка висипала бербеницю молока. Вчула ваш голос, побігла вас пускати і зашпорталася за бербеницю.</p>
	<p>А кум каже:</p>
	<p>— Йой, та де би я бив свою жінку за молоко! Коби миром, то корова ще дасть молока.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 28 лютого 1983 року Матійчук Ольга Антонівна (1957 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
