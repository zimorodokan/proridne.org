<!--#include virtual="/-/inc/general__page_start.inc" -->
<title>Як Ганна чорта била ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як Ганна чорта била» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Ганна чорта била.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Ганна чорта била <br><span class="article__headerDescription">Українська народна казка Чернігівщини</span></h1>
	<p>— Ганно! Де ж ця дівка? Ганно! От, як знайду, то таких усиплю різок, що й сісти не зможеш.</p>
	<p>Так говорила стара баба Одарка, шукаючи свою небогу, яка саме в цей час фарбованою глиною розмальовувала глеки. Звичайно, цю роботу можна зробити і ввечері, але тоді баба Одарка загадає ще якусь. А завтра ж неділя. Всі дівчата дістають стрічки, готують красиві хустки і милуються коралями. А Ганна світу Божого за господарством не бачить.</p>
	<p>— Та я тут! — відгукується.</p>
	<p>— Іди свиням замішай, бо репетують уже на все село. А тоді сходи за суницями та будемо вареники ліпити.</p>
	<p>Проклинаючи увесь свинячий рід, Ганна пішла порати по господарству. А сонце тим часом почало схилятися до обрію. І ось Ганна біжить вниз босими ногами із корзиною.</p>
	<p>Тим часом через сусідський перелаз швидко перелазив хлопець, а вслід йому донеслися побажання щасливо жити, а також згадалися родичі до дванадцятого коліна:</p>
	<p>— А щоб тебе в москалі забрали! І в кого воно таке вродилося? Вкрасти в рідної баби пироги?!</p>
	<p>Хлопець швидко перестрибуючи через перешкоди і ухиляючись від віника, що летів у напрямку його голови, біг до лісу. Аж тут Василь (пироговий злодій) не втримав рівноваги і впав у величезну калюжу. Бризки закрили сонце і з калюжі виліз вже не симпатичний хлопець, а грудка бруду. Та бруд не помішав Василеві втікати.</p>
	<p>А Ганна назбирала повний кошик суниць і вийшла на стежку, та почула, що в кущах зашаруділо.</p>
	<p>— А-а-а-а-а! Чорт! Ой, люди, чорт! — закричала дівчина, піднімаючи з стежки найбільший дрючок.</p>
	<p>— Я не чорт! Я Василь! — репетував хлопець, відбиваючись від ударів.</p>
	<p>Він знав, що в Ганни є на нього зуб, але не знав, що той зуб болів так сильно, як його спина.</p>
	<p>На галявині лунав сміх. Це Ганна з Василем обнявшись реготали.</p>
	<p>Варто сказати, що згодом вони побралися та жили довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>200 (4445). Як Ганна чорта била. СУС —. Записала Ключней Ольга 2008 року. Михуля Єфросинія Юхимівна (1924). Чернігівська область, Менський район, Ушня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
