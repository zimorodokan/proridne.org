<!--#include virtual="/-/inc/general__page_start.inc" -->
<title>Як менший брат Правду шукав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як менший брат Правду шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як менший брат правду шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як менший брат Правду шукав <br><span class="article__headerDescription">Українська народна казка Бойківщини</span></h1>
	<p>Був господар і мав двох синів. І жили вони собі. А через якийсь час той господар заболів. І сказав своїм синам:</p>
	<p>— Ідіть, сини мої, до хресних своїх батьків і скажіть, нехай вони прийдуть до нас, бо я прислаб. Може, я помру, то хочу я вас розділити господаркою. А ваші хресні батьки будуть свідками. Щоб ви потому не билися і не ходили по судах.</p>
	<p>Поприходили тоти хресні батьки, позвідалися того господаря:</p>
	<p>— Що таке, що ви нас покликали до себе?</p>
	<p>— Я захворів, — повів господар. — Може, я ще поздоровію, а може, умру. А в мене є два сини. І я хочу, щоб ви були свідками, бо я відказую їм свою господарку навпіл обом. Щоби вони однаково поділилися полем і худобою, щоби поділили все однаково.</p>
	<p>Свідки вислухали господаря і сказали:</p>
	<p>— Добре, будемо свідками. Як щось вони будуть не по-справедливому робити, то ми їх будемо мирити.</p>
	<p>І пішли собі свідки домів.</p>
	<p>А господар ще неділі дві похворів і помер. Сини лишилися і ототу господарку додержують далі. І не втрачають нич. І так день за днем проходив, і прожили вони два роки самі два.</p>
	<p>А потому старший син оженився. Прожив рік з жінкою і народилася в них дитина. Потім, через два роки, вродилася ще одна дитина, ще через два роки й третя. А сам старший брат зробився великим легмарем, не хоче нич робити, тільки командує своїм молодшим братом. Молодший брат робить від темної ночі до темної, оре, сіє, косить, возить сіно, снопи. І він тими роботами сильно змучився. Сусіди почали йому казати:</p>
	<p>— Ти дурний, чого так мучишся? В тебе нема ні жінки, ні дітей, а ти так мучишся. А в брата є діти, і він нич не робить.</p>
	<p>Той хлопець подумав, що люди йому справедливо говорять, і сказав свому брату:</p>
	<p>— Більше я так робити не буду. Не хочу на тебе, на твою жінку і діти робити.</p>
	<p>А той йому повів, старший брат:</p>
	<p>— А де ти дієшся? Куди ти підеш?</p>
	<p>— Ти віддай мені частку, яка мені належить.</p>
	<p>А він сказав:</p>
	<p>— Що тобі дати?</p>
	<p>— Половину поля мені віддай, половину худоби, половину всього хліба, половину грошей. Зроби так, як говорив наш батько.</p>
	<p>Старший брат сказав:</p>
	<p>— Я тобі нічого не дам. Ти один, а нас п’ятеро. В мене троє дітей і жінка.</p>
	<p>— Я тебе дам на суд, — сказав молодший брат.</p>
	<p>— Давай.</p>
	<p>І подав молодший брат старшого в суд, подав тих свідків. Їх викликали на суд. Але всіх свідків вже не було, бо вже деякі з них померли. Їх залишилося тільки три чоловіки, тих свідків. На суді молодшого брата запитали:</p>
	<p>— Що ти хочеш від старшого брата?</p>
	<p>Він сказав:</p>
	<p>— Я хочу від брата половину господарки. А брат мені не хоче дати.</p>
	<p>А його позвідалися:</p>
	<p>— Кого ти маєш? Жінку маєш?</p>
	<p>Він повів:</p>
	<p>— Ніт.</p>
	<p>— І дітей не маєш?</p>
	<p>І він повів:</p>
	<p>— Ніт.</p>
	<p>— А в брата хто є, у старшого?</p>
	<p>— У брата є жінка і троє дітей.</p>
	<p>— Так тобі брат не може того дати, бо в брата є п’ятеро в сім’ї, а в тебе нема нікого. Якщо брат тобі щось хоче дати сам, по свої совісти, то так і буде.</p>
	<p>А молодший брат сказав:</p>
	<p>— Та ж коли наш батько вмирав, він відказував усю господраку навпіл. У мене є на тото свідки.</p>
	<p>Судді позвідалися свідків:</p>
	<p>— Як тото було?</p>
	<p>Свідки розказали.</p>
	<p>— А коли тото було, в якім році?</p>
	<p>— Тоді й тоді.</p>
	<p>А судді сказали свідкам:</p>
	<p>— Тепер у нас не той закон, що був тоді.</p>
	<p>І запитали старшого брата:</p>
	<p>— Що ти даєш свому брату?</p>
	<p>— У нас є два коні. Одного коня я даю йому. І даю йому три сотки грошей. І більше я йому нічого не можу дати.</p>
	<p>І повіли судді молодшому братови:</p>
	<p>— Що тобі брат дає, то й бери, бо більше ти нічого не доб’єшся.</p>
	<p>А він сказав:</p>
	<p>— Ви не поправді розсудили нас.</p>
	<p>— Як не поправді, — відповіли вони, — то йди шукай собі правди.</p>
	<p>І на тому суд закінчився, брати пішли додому, і дав старший брат молодшому коня. Дав йому три сотки грошей, і молодший брат поїхав. А жінка старшого брата почала плакати:</p>
	<p>— Куди ти його прогнав? Хто на тебе робити буде? І на твої діти. Ти легмарю безробітний.</p>
	<p>— Не кричи, жінко, він ніде не дінеться, він ся верне. Трошки походить, добре виголодніє і приїде, і буде робити.</p>
	<p>І проходив день за днем, і робити не було кому, і робота стояла не роблена. Жінка куди ходить, свариться з чоловіком. А чоловік їй сказав:</p>
	<p>— Не целенкочи, я зараз поїду на кони, найду’го і приведу. І він буде робити, та як робив.</p>
	<p>Поїхав старший брат, проїхав одно село і питає людей:</p>
	<p>— Чи не їхав тут такий-то й такий на кони?</p>
	<p>Люди йому повіли:</p>
	<p>— Їхав.</p>
	<p>— Коли? — він ся звідав.</p>
	<p>— Та вже три дні тому.</p>
	<p>Приїхав він на друге село, знов питає:</p>
	<p>— Чи їхав туди такий-то й такий?</p>
	<p>Люди повіли:</p>
	<p>— Їхав.</p>
	<p>— Коли?</p>
	<p>Люди повіли:</p>
	<p>— Та вже два дні.</p>
	<p>Поїхав він на третє село, а тоді на четверте. І аж на п’ятому селі догонив брата. І сказав йому:</p>
	<p>— Куди ж ти, дурню, їдеш?</p>
	<p>Молодший брат йому сказав:</p>
	<p>— Я їду шукати Правду.</p>
	<p>А старший брат мовить:</p>
	<p>— Де ж ти, дурню, зараз Правду найдеш? Її ніде нема.</p>
	<p>А молодший брат сказав:</p>
	<p>— Є Правда, і я її мушу знайти.</p>
	<p>— Давай заставимося. Якщо ти знайдеш Правду, то я тобі дам ще стільки грошей, як ти маєш, і дам тобі свого коня. А як не найдеш — забираю в тебе гроші й коня.</p>
	<p>І так вони заставилися.</p>
	<p>А менший брат зазвідався старшого брата:</p>
	<p>— А хто нас має розсудити?</p>
	<p>Старший брат сказав:</p>
	<p>— Хто нас перший зустріне на дорозі, той нас має розсуджувати.</p>
	<p>І їдуть вони оба дорогою. Назустріч їм їде піп.</p>
	<p>— Отче, повіджте нам, чи є на світі Правда?</p>
	<p>Піп їм сказав:</p>
	<p>— Нема, синочки, Правди.</p>
	<p>А менший брат питає попа:</p>
	<p>— Чому, отче, нема Правди?</p>
	<p>Піп їм сказав:</p>
	<p>— Яка може бути Правда? Я їду на бричці, сідло в мене є на бричці, два коні запряжені, а ви їдете на конях верхом і ні в котрого з вас сідла нема.</p>
	<p>Програв молодший брат. І старший брат забрав у нього коня і гроші. І подумав старший брат: «Вже ти будеш мені служити». І сказав йому:</p>
	<p>— Вертаймося, дурню, додому і будемо робити, та як робив раніше.</p>
	<p>А молодший брат сказав:</p>
	<p>— Я нікуди не вертаюся. Я йду далі Правди шукати.</p>
	<p>— Нема Правди, — старший брат сказав.</p>
	<p>А той каже:</p>
	<p>— Давай заставимося.</p>
	<p>— А в що ж будемо ставитися? — запитав старший брат.</p>
	<p>— Якщо повість перший зустрічний, що є Правда, я від тебе забираю оба коні і гроші, які коло тебе суть. А якщо повість, що нема Правди, то тим мені виколеш око.</p>
	<p>Проїхали вони декілька метрів, їде господар волами орати. Вони вклонилися йому і зазвідалися:</p>
	<p>— Повіджте нам, ґаздо, чи є на світі Правда?</p>
	<p>Ґазда їм повів:</p>
	<p>— Нема, хлопці, Правди.</p>
	<p>І старший брат вирізав молодшому око. Молодший брат — страшно йому боліло — дуже плакав. І дуже великий жаль зібрав він до своєї голови, що нема на світі нікого такого, хто би сказав, що є Правда. І сказв старшому братови:</p>
	<p>— Заставимося ще раз. О друге око.</p>
	<p>І заставилися вони ще раз. Пройшли трохи дорогою і побачили, що їдуть цигани. Уклонилися вони циганам, і старший брат питає їх:</p>
	<p>— Ви яко цигани вандруєте по всьому світі, чи находили ви десь Правду?</p>
	<p>Цигани їм повіли:</p>
	<p>— Ми їдемо по різних краях, по містах і по селах, і ніде ми Правди не находили.</p>
	<p>Менший брат сказав:</p>
	<p>— А чому так, що нема ніде на світі Правди?</p>
	<p>А цигани повіли:</p>
	<p>— Яка то, люди добрі, може бути Правда? Ти їдеш на кони і другого прив’язаного маєш коло себе. А ти йдеш пішки і хтось тобі око вибив. А ми, семеро нас людей, їдемо єдним конем, і кінь голодний, і ми голодні й обдерті — така правда. Правда буде хіба тоді, як люди будуть єднаково жити.</p>
	<p>І старший брат почав вирізувати молодшому друге око. Молодший брат сказав йому:</p>
	<p>— Я втратив свої гроші, я втратив свого коня і остався без очей. Я тебе прошу, брате, доведи мене до роздоріжжя на таке й таке місце. Бо я без очей. Будуть їхати люди з різних сторін, і хтось мені підверже кусник хліба, хтось грошей, а хтось ще щось. Люди ходять усякі, і бідні, й багаті. І так я буду жити, скільки мені Бог призначив.</p>
	<p>Брат привів його та то роздоріжжя, посадив його під велику липу коло фоси і поїхав собі додому. А менший брат там лишився.</p>
	<p>Приїхав старший брат додому, а жінка звідається, бо побачила обох коней:</p>
	<p>— Де ти дів того сарахмана?</p>
	<p>— А нащо він тобі? — той сказав.</p>
	<p>— Ти ж коня від нього забрав і гроші забрав.</p>
	<p>Він сказав жінці:</p>
	<p>— І гроші-м забрав, і коня-м забрав, і приніс тобі гроші й очі його.</p>
	<p>А вона каже:</p>
	<p>— Що ж ти зробив? Зарізав його?</p>
	<p>— Я його не зарізав, я його не вбив. Він заставлявся зо мною, що він найдже правду, а я казав, що правди нема. І я виграв і виколов йому очі і забрав від нього все.</p>
	<p>А жінка сказала:</p>
	<p>— Якщо ти вийняв очі свому брату, то ти повидовбуєш їх дітям і мені.</p>
	<p>І забрала вона своїх дітей і лишила чоловіка.</p>
	<p>А сліпий сидів під тою липою до вечора. І так заночував, бо ніхто його відтам не забрав. Сидить він, коли в дванадцятій годині прилетіли три лебідки. То були три рідні сестри. У них була мачуха, і вона їх зачарувала в лебідки. І вони літали всюди по білому світі. А там було живуще й цілюще озеро, недалеко від тої липи. І кожної ночі вони прилітали на то озеро купатися. І більше ніде не купалися, тільки на тому озері. А після купання сідали на ту липу і там доночовували.</p>
	<p>Сіли вони на липу й тої ночі. І почали говорити людською мовою. Найстарша сестра сказала середущій:</p>
	<p>— Боже, скільки є по світі сліпих, усяких калік, і ніхто не знає про тото озеро, де ми ся куплемо. Якби люди тото знали, то би сюди приходили, в тім озері милися і були здорові.</p>
	<p>А друга сестра, середуща, повіла:</p>
	<p>— Усякі по світі є пригоди. У того й того царя диявол закляв воду, всі джерела. І вже сотки людей померти без води. А там дуже легко добути воду. Розкопати таку й таку скалу, і вода потече по всій країні. Але ж того ніхто не знає.</p>
	<p>А наймолодша сестра повіла:</p>
	<p>— Дорогі мої сестриці! А в того і того царя захворіла дівка. Якби вона покуштувала води з того озера, вона би зразу поздоровіла.</p>
	<p>Тоти лебідки собі там посиділи, поговорили, піднялися на крила і полетіли. А той сліпий то все чув. І чув він, де плюскало озеро. Поліз він цапки до того озера, набрав води в руки, промив свої очі. Потім другий раз промив їх. І зачало йому в очах розвиднятися. А як промив третій раз і зразу став усе видіти, та як видів. А як зійшло сонце, пішов він по фосах, поназбирував флященят, набрав тої живущої і цілющої води. І пішов до того царя, де люди пропадали без води.</p>
	<p>І прийшов він туди, а вартові задержали його і зазвідали:</p>
	<p>— Звідки ти і що ти за один?</p>
	<p>Він їм повів:</p>
	<p>— Я сам не знаю, відки я є. я ходжу по білому світі і помагаю людям у всякій біді.</p>
	<p>А вони його позвідалися:</p>
	<p>— А де твої документи?</p>
	<p>І він їм повів:</p>
	<p>— Я документи згубив. Ви мене ведіть до царя.</p>
	<p>Вартові привели його до царя і він сказав:</p>
	<p>— Я прийшов добути у вас воду. Дайте мен6і людей із струментом і поведіть мене на таку й таку гору. І я так зроблю, що у вас буде вода.</p>
	<p>Цар йому повів:</p>
	<p>— Якщо ти так робиш, то я тобі півцарства даю.</p>
	<p>І дав йому цар людей, і повели його люди на тоту гору, розкопали скалу. І як ринула відтам вода, то навіть почала затопляти людей, худобу. Але поступово вона втихомирилася, стала протікати мірним ходом. І сам Бог знає, як його цар погостив і як його вбрав. І йому повів:</p>
	<p>— Ти будеш жити у мене, і що я сказав, то має бути, пів царства твого.</p>
	<p>А він цареви повів:</p>
	<p>— Через якийсь час я вернуся до вас, а тепер я піду ще в єдне місце. Піду лікувати цареву дівку.</p>
	<p>Цар йому повів:</p>
	<p>— Пішки я тебе не пущу. Я тобі даю варту, даю карету царську і тебе туди повезуть. Тільки щоби ти вернувся.</p>
	<p>Так цар і зробив, дав йому декілька чоловік війська, дав свою царську карету. І повезли його до іншого царя лікувати царську дівку.</p>
	<p>Він туди приїхав. Там його спинили і звідалися:</p>
	<p>— Хто ти такий?</p>
	<p>Він їм повів:</p>
	<p>— Я з того й того царства, я приїхав лікувати вашу дівку.</p>
	<p>Цар йому повів:</p>
	<p>— До мене з усього світу лікарі з’їжджалися, і ніхто мою дівку не міг вилікувати. Якщо ти її вилікуєш, то ти будеш моїм зятем. А як я вмру, то буде твоє все царство.</p>
	<p>Привели його до царьової дівки, він її вибадав, взяв тої води, живущої і цілющої, понатирав її тою водою, дав їй три рази тої води ковтнути. І царьова дівка зразу заговорила.</p>
	<p>Цар дуже втішився і зробив велику гостину. А дівка поздоровіла, почала ходити й їсти. Цар повів:</p>
	<p>— Я тобі даю свою дівку за жону. Будеш моїм зятьом. Такого й такого числа будем справляти весілля. Якщо ти маєш якусь фамілію, то давай запрошення на весілля.</p>
	<p>Так він і зробив, запросив на весілля свого старшого брата. Брат дістав запрошення і подумав: «Що таке, що про мене такий і такий цар знає? Чого він мене запросив на весілля?» І поїхав старший брат до царя. Приїхав він до царя, дивиться, стоїть під коруною з царьовою дівкою якийсь пан, якраз подібний до його брата. Але він брата не спізнав. А брат його зразу спізнав. Молодший брат підійшов до старшого, пообіймав його і поцілував. І йому повів:</p>
	<p>— Я тобі, дорогий брате, дякую за тото, що ти мені повиймав очі.</p>
	<p>А старший брат так ся напудив, що зомлів. Але брат його підняв, прочутили його і почали гостити. І браття стали собі говорити. І старший брат зазвідався:</p>
	<p>— Що з тобою сталося, що ти провидів?</p>
	<p>Він йому повів:</p>
	<p>— Було атк і атк. Я собі в тому озері промив очі й провидів. І набрав собі в флященята тої води, і вилікував нею царьову дівку, і тепер я буду царьовим зятем.</p>
	<p>А старший брат каже:</p>
	<p>— Брате мій дорогий, вийми ти мені очі і повези мене на то місце, де я тебе завіз.</p>
	<p>— Я тобі очі виймати не буду, — сказав молодший брат. — В мене суть такі, що тобі виймуть. І відвезуть тебе на тото роздоріжжя, де я був.</p>
	<p>Викликав цар гайдуків, запрягли коней і повезли старшого брата на тото роздоріжжя. Гайдуки вийняли йому там очі і його там лишили. І поїхали. А вночі прилетіли три лебідки, три сестри, скупалися, підлетіли на липу і почали говорити. Найменша сказала:</p>
	<p>— Ми вперед перевірме, чи не є тут кого.</p>
	<p>Вони злетіли, перевірили і найшли того без очей. І перетворилися лебідки на людей, взяли його і кинули в то озеро. І він там заллявся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (1698). Як менший брат Правду шукав. СУС613. 9 січня 1988 р. Бурядник Михайло Якович (1929). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
