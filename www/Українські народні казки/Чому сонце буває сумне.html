<!--#include virtual="/-/inc/general__page_start.inc" -->
<title>Чому сонце буває сумне ☼ Українська народна казка ☼ Народна творчість</title>
<meta name="Description" content="Українська народна казка Поділля «Чому сонце буває сумне» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому сонце буває сумне.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому сонце буває сумне <br><span class="article__headerDescription">Українська народна казка Поділля</span></h1>
	<p>Жили собі чоловік та жінка, які мали сина і дочку. Дочка була найкраща в світі. Ось одного разу сонце вкрало її собі за жінку. Після цього брат пішов її шукати туди, де заходить сонце. Сестра побачила, вибігла до нього та й каже:</p>
	<p>— Сховайся у льох, бо як прийде сонце, то запече тебе.</p>
	<p>Брат швиденько заховавсь в льох. Коли прийшло сонце, то воно роздягнулось, повісило свої ризи на льосі та й пішло в хату. Сестра, побачивши що сонце повісило ризи, швиденько побігла до брата, який мало не вмер від жари. Тоді сестра відлила його водою і вони пішли в хату. Привітались з сонцем, посиділи, поговорили, а тоді сонце просить брата, щоб він пішов за нього на небо хоч на один день. Він згодився, надів ризи і пішов на небо.</p>
	<p>Коли виліз, то він пішов на ті місця, де сонце снідає, обідає та вечеряє. Побив миски, порозкидав ложки, зловив вітра та мороза, набив їх за те, що перешкоджали йому в дорозі. Злазячи з неба, поламав драбину. Прийшов до хати, де спало сонце, скинув ризи, і разом з сестрою втекли. Коли сонце встало і хотіло скоро вилізти на небо, то ніяк не можна було. Поки воно лагодило драбину, то брат із сестрою уже втекли.</p>
	<p>Сонце побачило безладдя на небі, було цілий день голодне, то так було розсердилось, що цілий тиждень не показувалось людям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13 (5965). Чому сонце буває сумним. СУС —, новотвір. Записано 2008 року. Мельник Ніна Андріївна (1930). Хмельницька область, Деражнянський район, Радянське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
