<!--#include virtual="/-/inc/general__page_start.inc" -->
<title>Звернута Голова ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Звернута Голова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звернута Голова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звернута Голова <br><span class="article__headerDescription">Українська народна казка Кіровоградщини</span></h1>
	<p>Жив у селі чоловік, та дуже жадний був на гроші, випити любив, а підробляв він тим, що на скрипці грав. От на Старий Новий рік чує чоловік, що хтось у двері до нього стука. Відчиняє він і заходять гості до нього: молодий з молодою і циганське весілля за ними.</p>
	<p>— Просимо тебе, чоловіче добрий, заграй нам на скрипці до третіх півнів. Заплатимо тобі золотом.</p>
	<p>Погодився чоловік. Сідає він з весільним поштом у карету, запряжену кіньми, і їдуть до молодих на весілля. Приїжджають у місце дивне. Ніби й двір звичайний, а ніби й нема такого у селі.</p>
	<p>Грає чоловік і танцює та співає весілля. Аж проспівали перші півні і гості пропали. Злякався чоловік. Проспівали другі півні — весільний пошт пропав, ще дужче чоловік злякався.</p>
	<p>— Гайда, чоловіче, — говорять до нього молоді, — сідай у карету, завеземо тебе додому.</p>
	<p>Тільки він сідати, аж треті півні заспівали і молодий з молодою пропали. Пропало все і двір і вулиця.</p>
	<p>Коли зі страху великого чоловік до тями прийшов, то побачив, що стоїть на краю прірви, ще крок і впав би донизу й розбився б. Повернув чоловік голову, щоб золото побачити, яким з ним розрахувалися, і так і залишився до кінця свого віку зі звернутою головою. Тому й прізвисько таке йому дали.</p>
	<p>Ось до чого жадність доводить, що навіть нечистій силі грати на скрипці погодився, за що й покараний був.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (8046). Звернута Голова. СУС —, багато варіантів. Записано 2010 року. Поліщук Микола Опанасович (1940). Кіровоградська область, Новоархангельський район, Синюха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
