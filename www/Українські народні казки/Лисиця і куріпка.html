<!--#include virtual="/-/inc/general__page_start.inc" -->
<title>Лисиця і куріпка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Лисиця і куріпка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і куріпка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і куріпка <br><span class="article__headerDescription">Українська народна казка Чернігівщини</span></h1>
	<p>Недалеко од села, у лісі, жила лисиця. Жила з того, що усіх дурила і думала, що найхитріша. Та колись ото на полянці побачила вона куріпку, яка серед білого дня дрімала, та й питає у неї:</p>
	<p>— Як ото можна вдень спати?</p>
	<p>— А так і сплю. Кладу під крило голову і сплю. Ось глянь!</p>
	<p>Куріпка голову під крило заховала, а лисиці цього тільки й треба цього плиг на неї, хап і понесла. Біжить коло ставка, а там дядько з вудочкою сидить і рибу ловить. Побачив лисицю і в крик:</p>
	<p>— Дивіться, дивіться, серед білого дня лисиця куріпку несе!</p>
	<p>А куріпка тихенько на те:</p>
	<p>— І чого йому встрявати!</p>
	<p>«Еге ж, — подумала лисиця, — зараз і я його полаю». Тільки зуби розціпила, не встигла і слова сказати, а куріпка шусть з рота і бувай така. Знялась на крила та й полетіла. Облизалась руда та й каже:</p>
	<p>— Перше як ляси точити, треба головою робити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>172 (4317). Лисиця і куріпка. СУС —. Записано 2008 року. Шуляч Ганна Степанівна (1917). Чернігівська область, Бахмацький район, Митченки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
