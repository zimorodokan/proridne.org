<!--#include virtual="/-/inc/general__page_start.inc" -->
<title>Давня казка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Давня казка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Давня казка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Давня казка <br><span class="article__headerDescription">Українська народна казка Полтавщини</span></h1>
	<p>Давно те діялось. Жив у нашому селі звичайний собі чоловічок. Та мав жінку дуже ж таки злу. Одного разу, натерпівшись від неї наруги, дав доброї прочуханки, загорнув у манаття, відвіз далеко й викинув у глибокий яр. Ще й примовив:</p>
	<p>— Нехай тебе тут чорти візьмуть!</p>
	<p>Але згодом пересердився, стало жалко жінку, тож вирішив простити їй усі гріхи й вернути додому. Змотав довжелезну вірьовку, поїхав на те місце, де полишив жінку, опустив один кінець у прірву, а другий тримає в руках. Час від часу пробує, чи не зачепилася жінка за мотузку. Раптом мотузка натягнулася.</p>
	<p>— Слава тобі, Боже! — зрадів чоловік. — Жива! Витягну — розцілую, все забуду.</p>
	<p>Тягне з усієї сили вірьовку, аж бачить, що то не жінка, а дідько з рогами.</p>
	<p>— 3гинь, нечиста сило! — перехрестився чоловік.</p>
	<p>Та дідько благає:</p>
	<p>— Не кидай назад, все своє життя тобі служитиму. Порятуй! Я тут з братами жив мирно у спокої, доки з’явилася якась жінка, відтоді у нас усе шкереберть, так усе переколотила, не життя, а пекло! Порятуй!</p>
	<p>А от що чоловік вчинив після цього, про те казка чомусь мовчить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>156 (4805). Давня казка. СУС 1164. Записала Жиглій Тетяна 2008 року. Гусак Тетяна Омелянівна (1922). Полтавська область, Зіньківський район, Лютенські Будища</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
