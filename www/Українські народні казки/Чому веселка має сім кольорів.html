<!--#include virtual="/-/inc/general__page_start.inc" -->
<title>Чому веселка має сім кольорів ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чому веселка має сім кольорів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому веселка має сім кольорів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому веселка має сім кольорів <br><span class="article__headerDescription">Українська народна казка Чернігівщини</span></h1>
	<p>Було це у сиву давнину. Житла колись у селі бідна дівчина-сирота. Маленькою ходила найматися до людей. То гуси пасла, то городину прополювала. А коли підросла, найнялася працювати до пана.</p>
	<p>Пан був злий, жорстокий і підступний. Настав час і надумав він видавати заміж свою дочку. Треба було посаг готувати. Позвав пан бідну сирітку і наказав напрясти за сім днів сім сувоїв полотна. А якщо вона це не зробить, то буде покарана.</p>
	<p>Дівчина змалку трудилася, тож вміла все. Кожного дня вона ткала по сувоєві полотна. А під вечір ходила на луг і збирала квіти, трави, кору. З того вона робила фарби. Кожен сувій фарбувала іншим кольором. Потім пішла до річки, випрала сувої і розіслала сушити. Дівчина була така стомлена, що сіла на березі і міцно заснула.</p>
	<p>А в цей час налетів шалений вітер і здув полотно у річку. Прокинулася дівчина, а сувоїв нема. Гроза закінчилася, дощ затих. З-за хмар виглянуло сонечко, а в його промінцях виблискували кольори сувоїв, які пряла дівчина.</p>
	<p>За те, що дівчина не виконала завдання, пан її жорстоко покарав. Та з того часу після дощу часто на небі з’являється веселка із семи кольорів. Вона й досі нагадує про бідну дівчину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>230 (4418). Чому веселка має сім кольорів. СУС —. Записано 2008 року. Красій Любов Андріївна. Чернігівська область, Ічнянський район, Ічня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
