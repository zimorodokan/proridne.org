<!--#include virtual="/-/inc/general__page_start.inc" -->
<title>Як бідний гуску поділив ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як бідний гуску поділив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний гуску поділив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний гуску поділив <br><span class="article__headerDescription">Українська народна казка Чернігівщини</span></h1>
	<p>Раз оголосив цар, що запрошує бідних до себе на обід. Та хто йтиме, щоб гостинець приніс. Багато бідних подумали, подумали, який царю гостинець можна піднести та й не пішли.</p>
	<p>А один чоловік з жінкою подумали, та й вирішили піти на обід.</p>
	<p>— Хоч у нас немає гостинця, а є гуска. Заріжемо гуску та й принесемо гостинець.</p>
	<p>Так вирішили, так і зробили. Зарізали гуску і пішли до царя на обід. Цар прийняв їх, побачив гостинець. Не дуже сподобався йому, але що вдієш. Відбувся обід, тоді він і каже:</p>
	<p>— Ну, за гостинець спасибі, але як ти його розділиш між нами?</p>
	<p>Мужик подумав, подумав та й каже:</p>
	<p>— Я поділю гуску, тільки дай мені шість тарілочок.</p>
	<p>А в царя були дружина, дві дочки і два сини. Дали йому шість тарілочок. Зараз чоловік бере ножа в руки, одрізує голову і кладе на тарілку.</p>
	<p>— Це вам, царю, так як ви голова в усьому.</p>
	<p>Тоді одрізує шийку, кладе на тарілку.</p>
	<p>— Це вам, царице, бо ви як під головою в царя.</p>
	<p>І їй оддає. А тоді відрізує крильця і кладе на тарілки.</p>
	<p>— А це вашим дочкам, щоб вилетіли з вашого дому і заміж повиходили.</p>
	<p>А тоді одрізав лапки і положив їх на дві тарілочки.</p>
	<p>— Це вашим синам, щоб топтали батьківські стежки. Ну, а це вже</p>
	<p>тулубище, тут нічого ділити. То з’їсть сам дурний Хомище.</p>
	<p>Цар засміявся, дуже його розуму здивувався. Мало того, що бідного обідом нагодував, так ще й грошей подарував. Прийшли вони додому, обзавелися хазяйством та й стали великими хазяїнами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>154 (4013). Як бідний гуску поділив. СУС 1533. Записав Микола Зінчук 28 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
