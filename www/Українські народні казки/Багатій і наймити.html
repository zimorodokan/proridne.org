<!--#include virtual="/-/inc/general__page_start.inc" -->
<title>Багатій і наймити ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Багатій і наймити» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Багатій і наймити.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Багатій і наймити <br><span class="article__headerDescription">Українська народна казка Чернігівщини</span></h1>
	<p>В одного багатого пана було два наймити. Робили вони, як воли, а їли хліб сухий та воду. А хазяїн ще й лається:</p>
	<p>— Що вам ще треба? Я сам, не ївши лягаю!</p>
	<p>Та наймити помітили, що як тільки вони лягали спати, хазяїн уставав та сито вечеряв. А пан той був дуже богомільний. От і порадилися наймити однієї ночі провчити багатія.</p>
	<p>Тільки-но полягали спати, ще й не поснули, а хазяїн устав та наминає, аж чавка. А в кутку цебро стояло, де картопля товклася свиням і товкачка здорова.</p>
	<p>Устав тихо один із наймитів, узяв товкачку та як упече пана по голові, так той і полетів під стіл. А наймит швидко товкачку в цебро, ліг і лежить. А пан такий крик зняв. Засвітили світло, звели хазяїна, а він ледве на ногах тримається.</p>
	<p>— Що та як? — питають наймити.</p>
	<p>Пан і каже.</p>
	<p>— Це ви певно їли, — каже один наймит.</p>
	<p>— А хіба що? — пита пан.</p>
	<p>— А ви хіба не знаєте, що в потемку їсти не можна. Ото потемок і почастував вас.</p>
	<p>Відтоді багатій перестав їсти сам і сідав тільки з усіма. А наймитам їду покращив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>189 (4463). Багатій і наймити. СУС —. Записала нтонечко Юлія 2008 року. Кошова Анастасія Петрівна (1942). Чернігівська область, Менський район, М’який</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
