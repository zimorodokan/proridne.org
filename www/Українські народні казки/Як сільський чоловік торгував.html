<!--#include virtual="/-/inc/general__page_start.inc" -->
<title>Як сільський чоловік торгував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як сільський чоловік торгував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як сільський чоловік торгував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як сільський чоловік торгував <br><span class="article__headerDescription">Українська народна казка Гуцульщини</span></h1>
	<p>Оден чоловік у Річці&nbsp;<sup>*</sup> прийшов до жида та й каже:</p>
	<p>— Купи в мене чотири килі&nbsp;<sup>*</sup> сушених сливок.</p>
	<p>— По чому хочеш?</p>
	<p>— По тільки й тільки. І вони згодилися. Питає жид:</p>
	<p>— Коли прийти до тебе за сливками?</p>
	<p>— Тої й тої днини. Я буду вдома.</p>
	<p>Дав йому жид гроші, та й пішов вуйко додому.</p>
	<p>В ту днину взяв жид вагу й мішки та й приїхав возом з фірманом за сливками. Заїхав на подвір’я, а той вийшов надвір та й показує на сухі сливові дрова. Він вирубав сухі сливки, попиляв їх та й склав.</p>
	<p>— Бери важ, — каже жидови.</p>
	<p>— Та що буду важити? Ти здурів чи що? Та це ж дрова.</p>
	<p>— Але це ж сушені сливки.</p>
	<p>А цей дрова не брав. Та пішов і заскаржив його в суд. А чоловік далі торгує. Пішов до другого жида та й продав йому теля. Гроші взяв та й каже:</p>
	<p>— Прийдеш забереш.</p>
	<p>І так продав те теля другому жидови, та й третьому, та й четвертому. Присилає жид гінця за телям. Він сховався, а жінка каже:</p>
	<p>— Я не знаю, як він продавав. Може, він здурів.</p>
	<p>Жиди порозумілися всі між собою і дали його всі разом у суд. Суд дав йому повідомлення. Він їде в місто та й іде до адвоката. А адвокат каже:</p>
	<p>— Це паскудна справа. Ви великі гроші від них узяли. Погодились вони з адвокатом, скільки він адвокату заплатить, і адвокат навчив його, як робити.</p>
	<p>Почали судити. Суддя питає за рядом у кожного жида, і в того, що купував сливки, і в тих, що теля купували. І жиди все розказали, як було. Питає суддя того чоловіка, а він лиш махає рукою і каже:</p>
	<p>— Ого.</p>
	<p>Що суддя запитає, а він усе:</p>
	<p>— Ого.</p>
	<p>І більше нема слова в него. Суддя каже жидам:</p>
	<p>— Він дурний. Він має мати куратора, щоби керував його майном. Нащо ви такому давали гроші?</p>
	<p>Та й на цьому скінчилося. Жиди собі пішли, а вони з адвокатом вийшли на коридор. Адвокат гадає, що він буде платити.</p>
	<p>— Давайте мені плату, — каже. А він і адвокатови:</p>
	<p>— Ого.</p>
	<p>Та й махнув рукою. Адвокат каже:</p>
	<p>— Ви не жартуйте.</p>
	<p>А він далі «ого». Та так і пропало. І пішов собі той чоловік додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Річка — тут: назва села.</p>
			<p><sup>*</sup> Ки́ла — центнер.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 27 травня 1984 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
