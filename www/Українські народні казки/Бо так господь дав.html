<!--#include virtual="/-/inc/general__page_start.inc" -->
<title>Бо так господь дав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Бо так господь дав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бо так господь дав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бо так господь дав <br><span class="article__headerDescription">Українська народна казка Бойківщини</span></h1>
	<p>Ісус Христос ішов з учениками і навчав людей. По дорозі побачив, що дівчина зачала жати ниву жита. Та й каже Ісус Христос:</p>
	<p>— Боже помагай тобі цю ниву дожати. А вона відповідає:</p>
	<p>— Люди добрі, де я годна цю ниву дожати! Ісус каже:</p>
	<p>— Дожнеш.</p>
	<p>І вона дожала.</p>
	<p>Ідуть далі. А там друга дівчина жито жала і мала трошки дожати. А Ісус Христос їй:</p>
	<p>— Боже помагай тобі дожати.</p>
	<p>— Не треба мені вашої помочи, я собі й так дожну.</p>
	<p>Зачала вона крутитися та й не годна була дожати. Ідуть вони далі. А там лежить хлоп і чекає, аби впала йому грушка в писок. Ісус Христос каже до учнів:</p>
	<p>— Та, що всю ниву жита жала, та робітна така, буде його жінка. Учні відзиваються до Ісуса:</p>
	<p>— Ісусе, та то гріх, щоб така дівчина робітна і такому лежневи попала.</p>
	<p>А Ісус каже:</p>
	<p>— Якби двоє однакові були, то би пропали. Мусить одно на другого працювати.</p>
	<p>Ідуть вони далі. Здибають, що там хлопець косить. А Ісус Христос каже:</p>
	<p>— Та, що крутилася й не дожала, буде його жінка. Бо так бог дав, щоби не пропадали такі люди, що не мають ладу в праці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Свариічів, Рожнятівського району, Івано-Франківської області 21 жовтня 1994 року Рибчак Розалія Дмитрівна (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
