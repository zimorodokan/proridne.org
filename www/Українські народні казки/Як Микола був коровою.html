<!--#include virtual="/-/inc/general__page_start.inc" -->
<title>Як Микола був коровою ☼ Українська народна казка ☼ Народна творчість</title>
<meta name="Description" content="Українська народна казка Поділля «Як Микола був коровою» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Микола був коровою.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Микола був коровою <br><span class="article__headerDescription">Українська народна казка Поділля</span></h1>
	<p>Жив собі один бідняк якого звали Миколою. Мав він лише стару хату. І мав багато дітей, які жили в одній хаті.</p>
	<p>Одного разу Микола з жінкою пішли до лісу, жінка по гриби, а він по дрова. І вони побачили багача, у котрого Михайло рік прослужив задарма. Веде той багач корову з ярмарку.</p>
	<p>Жінка чоловікові каже:</p>
	<p>— Коли б нам таку корову. Було б дітям їсти що.</p>
	<p>А чоловік говорить:</p>
	<p>— Багач мені нічого не заплатив, то й корова буде нашою.</p>
	<p>Залишив бідняк жінку, а сам пішов, тихо підійшов до корови зняв із неї мотузку, сам надів на себе, а корову відпустив. Жінка зраділа і пішла з коровою додому. Бо розумний чоловік сам прийде додому.</p>
	<p>Багач іде не оглядається, аж тут іде назустріч йому знайомий купець. Знайомий купець крикнув:</p>
	<p>— Добрий день, де купив такого вола?</p>
	<p>— Якщо ти не відрізняєш корову від вола, то краще помовч.</p>
	<p>Знайомий сміється, а то не корова і не віл.</p>
	<p>— Якщо не віриш, то сам подивися.</p>
	<p>Багач озирнувся і побачив чоловіка.</p>
	<p>— Як ти тут опинився? — питає він у Миколи. — Як ти став коровою?</p>
	<p>— Не знаю. Та я здогадуюся. Коли я був багатим та скупим, служила в мене вдова, але я їй не заплатив за роботу і вона мене прокляла. Тож заплати мені за ці роки, коли я в тебе служив.</p>
	<p>— Іди геть, а то знов будеш рабом.</p>
	<p>— Ні не піду, поки ти мені не заплатиш.</p>
	<p>— Добре, на тобі все, що в мене зараз є. Іди геть і не роби з мене посміховище.</p>
	<p>Чоловік прийшов додому, а там вже жінка молоко розливала. Через рік корова отелилася. Так вони і жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26 (6355). Як Микола був коровою. СУС 1529. Записано 2009 року. Нечипорук Микола Іванович (1966). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як Микола був коровою <br><span class="article__headerDescription">Українська народна казка Поділля</span></h1>
	<p>Жив собі один бідняк, якого звали Миколою. Мав він тільки стару хатину, а в ній багато дітей. Одного разу Микола пішов з жінкою в ліс: він по дрова, жінка — по гриби. Коли дивляться — іде багач, у якого Микола майже даром служив цілий рік і веде корову з ярмарку. Жінка зашепотіла:</p>
	<p>— Коли б нам таку корову! Було б дітям молоко!</p>
	<p>— Цить, жінко, — каже Микола. Багач мені винен — корова буде наша.</p>
	<p>Лишив він жінку в кущах, і сам пішов на дорогу. Тихенько підійшов до корови, зняв з неї мотузку, і надів собі на шию. Корова пішла в ліс пастися, а Микола йде за багачем. Жінка Миколи зраділа, забрала корову і повела додому.</p>
	<p>А багач йшов і не оглядався. Аж тут він зустрів сусіда, який запитав, скільки він дав за цього вола. Багач як оглянувся мало не знепритомнів і сердито буркнув:</p>
	<p>— Звідки ти тут узявся? — питає він Миколу.</p>
	<p>— Я й сам не знаю, не пам’ятаю, щоб ти купив мене коровою.</p>
	<p>Ось тут багач ще гірше налякався.</p>
	<p>— Не знаю, — каже Микола, — але здогадуюсь, що прокляла мене одна вдова. Колись я був багатий і скупий. Служила вона в мене цілий рік даром, я їй не заплатив, то вона мене і прокляла, сказала, щоб я був коровою і платив їй молоком.</p>
	<p>Багач хотів прогнати Миколу, але Микола сказав йому, що подасть у суд за те, що він надів йому на шию мотузка. Багач злякався і заплатив Миколі гроші, щоб він мовчав.</p>
	<p>Микола прийшов додому з повними кишенями грошей, а жінка вже корову подоїла і дала дітям молока. Через деякий час корова отелилася, і Микола вигодував собі другу. Стару рішив продати.</p>
	<p>Ось привів Микола з жінкою корову на базар, поприходили купці дивитися на корову, аж тут і той самий багач прийшов. Він оглянув корову і зашепотів їй на вухо:</p>
	<p>— Що, Миколо, знову тебе продають? Так тобі й треба. Та я не такий дурний, щоб тебе купити.</p>
	<p>І пішов геть. А Микола з жінкою продали корову і повернулися додому, раді, що насміялися з багача.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>221 (6488). Як Микола був коровою. СУС 1529. Записано 2009 року. Комар Людмила Іванівна (1967). Вінницька область, Літинський район, Петрик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
