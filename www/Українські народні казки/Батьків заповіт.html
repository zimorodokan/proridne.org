<!--#include virtual="/-/inc/general__page_start.inc" -->
<title>Батьків заповіт ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Батьків заповіт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батьків заповіт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батьків заповіт <br><span class="article__headerDescription">Українська народна казка Полтавщини</span></h1>
	<p>Був собі чоловік та жінка. Було у них три сини, два розумних, а третій дурний. А коло них жив один пан. Була у нього донька, та така гарна, що як кинеш оком на неї, то аж на душі стане весело. Той пан взяв і збудував скляну гору, таку височенну, що як глянеш на вершечок, то голову так задираєш, що аж шапка спадає. Посадив там пан доньку геть на самий верх і сказав так:</p>
	<p>— Хто доскочить до неї конем, тому вона буде жінкою.</p>
	<p>Занедужав старий дід і каже:</p>
	<p>— Сини мої! Як я умру, то щоб ви кожної ночі читали наді мною книжки. Один одну ніч, другий — другу, а третій на третю, поки й кінчаться дев’ятини.</p>
	<p>Сказав і помер. Пішов старший син Кіндрат на могилу, прочитав слів троє та й пішов у хату. Настала друга ніч, пішов другий, Василь, постояв трохи й пішов у ясла. Там і проспав до самого ранку. Настає й третя ніч. Береться дурний Терешко за книжку, йде на могилу, стає й читає та б’є поклони аж до землі. От ледве стало на світ благословлятися, ще й півні не співали, виходить старий дідусь із ями й каже:</p>
	<p>— На тобі три палички. Цю дай старшому братові, цю середньому, а цю собі візьми.</p>
	<p>Приходить Терешко додому і хвалиться своїм братам, яка пригода з ним трапилася, а ті давай сміятися з нього. Кажуть:</p>
	<p>— Пішов, понаходив десь надворі палички та й хочеш нас обдурити.</p>
	<p>Старший брат Кіндрат узяв, та як жбурне об землю свою паличку! Коли де не взявся кінь, такий вороний, як галка. Кіндрат мерщій на того коня та й поскакав до гори, де сиділа панночка. Спинив коня й каже:</p>
	<p>— Отепер доскочу, моя буде!</p>
	<p>Розігнався, скочив-та тільки до половини й сягнув. З тим і вернувся додому. Середній брат питає:</p>
	<p>— А що, доскочив?</p>
	<p>— Ні!</p>
	<p>— Е, це, мабуть, вона мені судилася! — каже.</p>
	<p>Кинув паличку середній брат. Коли біжить кінь гнідий, аж вилискує. От він мерщій на нього та й поїхав до тієї гори. Скочив, трохи до панночки не сягнув, але… Приїхав додому, а брат питає:</p>
	<p>— Ну що, доскочив?</p>
	<p>— Та ні! Мабуть, у всьому світі немає такого коня, щоб міг до панночки доскочити.</p>
	<p>Дурний сидить, тільки слухає й сміється з них. А далі встав з печі та як кинув паличку, так де не взявся кінь. Та такий, наче золотий, що й глянути не можна, аж очі засвічує. Терешко мерщій на того коня та як скочив, то враз і доскочив до дівчини.</p>
	<p>На другий день музика грає у пана, танцюють дівчата й парубки, а люди проходять мимо й питають:</p>
	<p>— Де це музики так грають?</p>
	<p>— Е, це у пана. Мусив доньку віддати за Терешка дурного, ото сьогодні й весілля!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (4657). Батьків заповіт. СУС 530. Записала Пащенко Юлія 2008 року. Пащенко Ольга Григорівна (1963). Полтавська область, Лохвицький район, Вирішальне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Батьків заповіт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Вмираючи, батько сказав синові:</p>
	<p>— Оце, сину, я вмираю Якщо хочеш зберегти моє добро, то я тобі його покидаю, до того ще й допоможу придбати. Роби в полі так, щоб нікому не казав першим „здрастуй”, їж хліб з медом, а в свято одягай нові чоботи.</p>
	<p>Сказав так і помер.</p>
	<p>Син його так і робив. Ні з ким не вітався, їв хліб з медом, а в свято носив нові чоботи, а ті, що вже були на ногах, закидав на горище.</p>
	<p>Пройшов деякий час і син дожився до того, що вже не мав за що купувати ні мед ані чоботи.</p>
	<p>— Ні, не гаразд! — міркує він. — Це батько навчив мене на лихо, треба робити інакше.</p>
	<p>Почав він раніше всіх людей їздити в степ, та ото робить коло шляху, а люди їдуть та всі до нього здоровкаються. Цілий день працює. Стомився, сяде їсти самий хліб з водою. Він йому здається солодким, як з медом. А в неділю дістане з горища чоботи, почистить їх, одягне, і вони в нього, як нові. Через таку працю почало господарство його прибувати.</p>
	<p>І тоді син зрозумів батьківський заповіт: що треба раніше всіх бути в полі, щоб люди до нього віталися, а не він до них, працювати до втоми, щоб, як сяде їсти, хліб був смачний, як із медом. А щоб гарно ходити на свято, то треба чоботи хоч і старі, але носити так, щоб вони були, як нові, завжди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>87 (7238). Батьків заповіт. СУС 915А. Записала Шаркун Діана 2009 року. Шаркун Тетяна Анатоліївна (1973). Дніпропетровська область, Новомосковський район, Новомосковськ</p>
			<p>104 (6060). Батьків заповіт. СУС 915А. Записала Данилюк М. (10 клас) 2008 року. Почекуніна Ганна Макарівна (1923). Хмельницька область, Старокостянтинівський район, М. Чернятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Батьків заповіт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Умираючи, батько сказав синові:</p>
	<p>— Оце, сину, я вмираю. Якщо хочеш зберегти це добро, що я тобі залишаю, і до того ще й придбати, то роби в полі так, щоб нікому не казав першим «добридень», їж хліб із медом, а у свято одягай нові чоботи.</p>
	<p>Сказав це і помер. Син так і робив. Ні з ким не вітався, їв хліб із медом, а у свято носив нові чоботи, а ті, що вже були на ногах, закидав на горище.</p>
	<p>Минув деякий час, і син дожився до того, що вже не мав за що купувати ні мед, ні чоботи.</p>
	<p>— Ні, негаразд! — міркує він. — Це батько навчив мене на лихо, треба робити інакше.</p>
	<p>Почав він раніше за всіх людей їздити в степ, та ото робить коло шляху, а люди їдуть та всі до нього вітаються. Цілий день працює. Стомиться, сяде їсти самий хліб із водою. Він йому здається солодким, як із медом. А в неділю дістане з горища чоботи, почистить їх, одягне, вони в нього як нові. Через таку працю почало господарство його прибувати.</p>
	<p>І тоді тільки зрозумів син батьківський заповіт: що треба раніше за всіх бути в полі, щоб люди до нього віталися, а не він до них, працювати до втоми, щоб, як сяде їсти, хліб був смачний, як із медом. А щоб гарно ходити на свято, то треба чоботи, хоч і старі, але чистити, щоб вони були як нові завжди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54 (5512). Батьків заповіт. СУС 915А. Записано 2008 року. Гречана Євдокія Полікарпівна Черкаська область, Смілянський район, Велика Яблунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
