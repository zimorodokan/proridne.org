<!--#include virtual="/-/inc/general__page_start.inc" -->
<title>Ведмідь і дід ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів), Полтавщини «Ведмідь і дід» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ведмідь і дід.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ведмідь і дід <br><span class="article__headerDescription">Українська народна казка про тварин</span></h1>
	<p>Одного разу дід поїхав у ліс. Побачив там діда ведмідь та й каже: «Ти, діду, мабуть, орач». Дід йому сказав: «Так, я орач». — «Ну, коли ж ти, діду, орач, то ти мені віддаватимеш половину того, чого я схочу, з твого грунту; коли не даси, то тобі тута смерть».</p>
	<p>Дід довго думав та й дав відповідь: «Гаразд».</p>
	<p>Ну, посіяв дід пшеницю і покликав ведмедя, щоб він подивився. Тоді дід і каже ведмедю: «Нехай на сей рік мої вершки, а твої корешки». Ведмідь згодився.</p>
	<p>Дождав дід літа. Пшениця поспіла. Поїхав дід з бабою, вижали пшеницю і забрали додому.</p>
	<p>Прийшов на те місце ведмідь забирати свої корешки. Грібся він на тій ниві довго і нічого не вигріб. Розсердився ведмідь на діда, так що якби оце він — то б йому зараз смерть.</p>
	<p>От побачились вони на другу весну. Ведмідь діду і каже: «На сей рік, діду, так не буде!.. Мої вершки, твої корешки!»</p>
	<p>Дід на це згодився і посадив картоплю. Прийшла пора вибирати картоплю. Дід поїхав, вибрав свої корешки, а ведмедю покинув вершки. Прийшов потім ведмідь по вершки, але в тих вершках нічого не було.</p>
	<p>От і вийшло, що дід розумніший ведмедя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Ведмідь і дід. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 40, 1030. Зап. М. Чуйко в 1928 р. у м. Бахмач Чернігівської обл. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-2, од. зб. 272, арк. 470.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ведмідь і дід <br><span class="article__headerDescription">Українська народна казка Полтавщини</span></h1>
	<p>Якось ішов лісовою стежкою дід. Бачить, ведмідь застряг лапою в дуплі дерева. Певно, схотів медком поласувати. Шкода стало старому ведмедя. Допоміг він йому витягти лапу. Йде далі. Ведмідь за ним слідом. Раптом ведмідь каже:</p>
	<p>— Діду, я тебе з’їм!</p>
	<p>Дід від подиву аж рота роззявив. Оце тобі й подяка!</p>
	<p>— Як ти можеш так зо мною вчинити? Адже я тебе тільки-но від біди врятував!</p>
	<p>Ведмідь відповідає:</p>
	<p>— То давно було. Ніхто тебе про це не просив. Дерево старе, трухляве, я й сам би визволився.</p>
	<p>Не знає дід, що казати. Раптом бачить, кіт біжить. Він і каже ведмедеві:</p>
	<p>— Давай спитаємо кота, чи добре ти робиш?</p>
	<p>Погукали вони кота, розповіли йому, що трапилося. Кіт вислухав та й каже:</p>
	<p>— Все тут ясно. Ось що зі мною було. Поки був молодий, мишей ловив, господар мене любив. А став старий — утопити задумав. От я й утік. То виходить ведмідь правий.</p>
	<p>Відчуває дідусь, що справи його кепські. Простують далі. Раптом бачить, недалеко корова пасеться. Дід і каже:</p>
	<p>— Давай спитаємо корову, чи добре ти робиш?</p>
	<p>Наблизились до корови. Розповіли їй, що трапилось. Корова вислухала та й каже:</p>
	<p>— Так, добре ведмідь робить. Ось я багато років годувала молоком хазяїна та його родину. А тепер він вирішив мене зарізати, бо стара стала, а йому, бач, м’ясо на весілля сина потрібне.</p>
	<p>Ідуть далі. Ведмідь лютує. Ось-ось накинеться на старого. Коли це зустрічають лисицю. Дід і ведмідь у неї поради просять. Лисиця подумала і каже:</p>
	<p>— Важко відразу сказати, хто правий. Потрібно все перевірити. Якщо дерево справді старе і ведмідь міг звільнитися сам, то правда на його боці. Відповідь дам, як сама пересвідчусь, як усе було.</p>
	<p>Повернулись вони втрьох до того місця, де ведмідь застряг. Як прийшли, лисиця говорить ведмедю:</p>
	<p>— Покажи, як з тобою було.</p>
	<p>Ведмідь встромив лапу в дупло. Смикнув раз, вдруге, ніяк не висмикне. Тоді лисиця просить:</p>
	<p>— А тепер, дідусю, візьми палицю і провчи невдячного!</p>
	<p>Так дід і зробив, а лисиця далі побігла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (4999). Ведмідь і дід. СУС (155). Записано 2008 року. Троїцька Надія Тимофіївна (1938). Полтавська область, Козельщинський район, Козельщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
