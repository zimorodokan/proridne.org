<!--#include virtual="/-/inc/general__page_start.inc" -->
<title>Хитрий денщик ☼ Українська народна казка ☼ Народна творчість</title>
<meta name="Description" content="Українська народна казка Буковини «Хитрий денщик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий денщик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий денщик <br><span class="article__headerDescription">Українська народна казка Буковини</span></h1>
	<p>Колись давно офіцери мали денщиків. Їден капітан узяв собі денщиком Івана. Побув Іван у того капітана з рік, і був він дуже слухняний. А капітанова жінка жила в другім городі і дуже рідко приїжджала до него. Їдного разу капітан каже Іванови:</p>
	<p>— Іди в город і приведи мені на ніч дівчину. Скілко вона схоче, я заплатю їй.</p>
	<p>Пішов Іван. Ходив цілий день, а не міг найти дівку. Їдну зустрічає — стидно йому казати, другу — не погоджується. Зустрів він під вечір стару бабку та й каже їй:</p>
	<p>— Бабко, ви хочете заробити грошей?</p>
	<p>— А як? — питає бабка.</p>
	<p>А він розказує їй про капітана.</p>
	<p>— Синку, хіба ти не бачиш, що я стара баба? — каже вона.</p>
	<p>— Нічого, ми зробим так, що він не помітить, яка ви.</p>
	<p>Баба й погодилася. Бере Іван бабу, приводи на квартиру капітана і показує ліжко.</p>
	<p>— Лягайте і накрийтеся з головою. А як прийде капітан, скажіть йому, щоб не світив світла, бо хтось побачить у вікно.</p>
	<p>Кинула баба під ліжко свою палицю, розібралася, лягла і вкрилася з головою.</p>
	<p>Приходи капітан.</p>
	<p>— Ну що, Іване, є дівка?</p>
	<p>— Є.</p>
	<p>— Де ж вона?</p>
	<p>— На вашім ліжку лежить.</p>
	<p>Зайшов капітан у свою кімнату, а вона йому шепче:</p>
	<p>— Світло не світіть, щоб ніхто не побачив мене у вікно.</p>
	<p>Ляг капітан коло бабки, переночували вони. А раненько, ще темно, бабка встала.</p>
	<p>— Я вже піду, щоб ніхто мене тут не побачив.</p>
	<p>Дав їй гроші, і баба пішла. А сам встав та й засвітив світло. Коли хтось стукає в двері. Заходи бабка. Та сама! Капітан питає: — Бабушка, що ви хотіли?</p>
	<p>— Я під вашим ліжком свою паличку забула, — та й полізла під ліжко за паличкою.</p>
	<p>— Беріть свою паличку і забирайтеся, щоб я вас більше не бачив. Дуже розгнівався капітан на Івана, що таку йому «дівчину» привів.</p>
	<p>Баба пішла, а він покликав Івана та й почав його сварити.</p>
	<p>— Я ж тобі казав, щоб ти дівку привів! А ти що зробив? Таку бабу привів? Ти знущаєшся наді мною?</p>
	<p>І наганяє капітан від себе Івана. Зібрав Іван все своє в сумку і вже хоче йти в часть. А тут приходи капітанова жінка.</p>
	<p>— Ти куди, Іване?</p>
	<p>— В часть іду. Капітан наганяє мене.</p>
	<p>— Чого наганяє? — питає жінка.</p>
	<p>— Питайте його самого.</p>
	<p>Пішла вона до капітана, привіталася та й питає:</p>
	<p>— Чого ти наганяєш Івана? А капітанови нема що казати.</p>
	<p>— Питай, — каже, — Івана. Вертається жінка до Івана.</p>
	<p>— То чого ж він тебе вигнав? — знов питає вона. А він і каже:</p>
	<p>— Вчора послав мене капітан у город... купити курочку молоденьку. А я не міг найти молоденької і купив стару. За це він і наганяє мене.</p>
	<p>— То за отаке ти наганяєш Івана? — каже капітанова жінка. -</p>
	<p>Відки ж він міг знати, чи та курка молода, чи стара? Ти й сам не розібрав би. Капітан зрадів, що так вийшло, та й каже: — Ну, добре. Прощаю я йому. Най далі буде в мене. Жінка поїхала додому, а капітан з Іваном після того жили добре, аж поки не закінчилася Іванова служба і не забрався він додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 10 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
