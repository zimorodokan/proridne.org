<!--#include virtual="/-/inc/general__page_start.inc" -->
<title>Дві долі ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Дві долі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дві долі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дві долі <br><span class="article__headerDescription">Українська народна казка Кіровоградщини</span></h1>
	<p>Жили собі два брати. Один був бідний, а другий — багатий. Важко жилося бідному братові, сім’я ледь животіла. А в багатого всього було, і хліб, і до хліба.</p>
	<p>Один раз бідний брат пішов ранньою весною в поле. Коли глядить, а братову землю боронує якийсь малий хлопець у червоній рубашці. Він спитав у нього, хто він такий. Хлопець відповів:</p>
	<p>— Я — Доля твого старшого брата.</p>
	<p>— А де ж тоді моя Доля? — поцікавився бідняк.</p>
	<p>— На твоєму полі під кущем спить, — отвітив хлопець.</p>
	<p>Бідний брат узяв лозину, підійшов до свого поля та й став бить хлопця, який лежав під кущем. Він був одягнутий у синю рубашку. Швидко проснувся і начав просити, щоб хазяїн його не бив. І посовітувала Доля бідного брата, щоб він зайнявся торгівлею.</p>
	<p>— Але ж у мене нема чим торгувати, — сказав бідний брат.</p>
	<p>— Коли прийдеш додому, то пошукай у запічку заячу шкуру, — сказала Доля бідняку.</p>
	<p>Так бідний і зробив. Продав заячу шкурку, накупив товару і почав потроху торгувати. Потім розбагатів. Тоді Доля йому радить переїхати в город.</p>
	<p>Так і зробив. Через врем’я начала сім’я вибиратися з дому. Все повиносили, нічого не оставили. Хазяїн ще раз оглянув оселю і побачив у кутку невисокого чоловічка, плюгавенького такого.</p>
	<p>— А хто ти? — спитав бідний брат.</p>
	<p>— Я твоє Лихо, — відповів той, — візьми мене з собою.</p>
	<p>— Добре, — согласився бідняк.</p>
	<p>Вийшов на подвір’я, знайшов невелику, але міцну скриньку. Посадив туди Лихо і закопав глибоко в землю.</p>
	<p>Виїхав бідний брат з сім’єю в город. Став дуже багатий, має багато магазинів. Сам змінився, посвіжів, потовстів, не можна й угадать, хто це такий.</p>
	<p>А багатий брат приїхав одного разу в город. Коли бачить, на лавках знайоме прізвище власника. Начав думать, чи це не його брат. Зайшов у лавку, побачив брата і не може узнать. А бідний узнав його і став розповідати, що з ним трапилося і як він розбагатів.</p>
	<p>Чорна зависть прокинулася в багатого брата. Приїхав додому і разом з жінкою рішив відкопати Лихо, яке закопав бідний брат і одвезти до нього.</p>
	<p>Відкопав багач скриньку з Лихом, відкрив її, а Лихо як учепилося до нього, то й не відірвати. Так і осталося у нього жить.</p>
	<p>З того часу у багатого почалися негаразди. То худоба дохне, то поле град побив.</p>
	<p>Тож недаремно у народі кажуть: «Не копай нікому яму, бо сам у неї впадеш».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (8009). Дві долі. СУС 735А. Записала Разіна Юлія 2010 року. Мамонова Марія Григорівна (1930). Кіровоградська область, Маловисківський район, Злинка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
