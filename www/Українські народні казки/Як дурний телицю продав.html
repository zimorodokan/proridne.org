<!--#include virtual="/-/inc/general__page_start.inc" -->
<title>Як дурний телицю продав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як дурний телицю продав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дурний телицю продав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дурний телицю продав <br><span class="article__headerDescription">Українська народна казка Бойківщини</span></h1>
	<p>Був господар і мав три сини. І один з них третій, був неповного розуму. Коли батько вмирав, то на двох синів лишив весь маєток, який мав: коні, воли, корови. А третьому сказав так:</p>
	<p>— Є в нас така ялівка, що скоро буде з телям. То візьмеш собі ту ялівку.</p>
	<p>Батько вмер, похоронили його. А дурний каже:</p>
	<p>— Но, мені батько відказав ялівку, віддайте її мені.</p>
	<p>А браття говорять:</p>
	<p>— Що, ти не чув, як батько казав? Казав, щоби ми ялівку вигодували на корову та тобі корову дали. Та будеш мати молоко.</p>
	<p>— Нє, — каже, — віддайте мені тепер. Я не хочу ніякої корови, віддайте мені ялівку.</p>
	<p>І дали йому. Узяв він шнурок і повів ту ялівку в ліс. І прив’язав до дерева, а сам десь відійшов. Вертається, а ялівки вже нема. А він собі взяв дрючок і почав те дерево бити і питати, де воно ялівку діло. А то дерево було дуплисте. Ще як ходив Добош і забирав у панів гроші, ті гроші якраз у те дупло зсипали. Як ударив він по ньому раз, другий раз, дупло провалилося і з нього посипалися гроші. Все, значить дерево йому платить за ялівку. І бив він доти, доки не висипалися всі гроші. І велика купа грошей насипалася там. Тоді він пішов назбирав ріщя і ті гроші накрив. Та й побіг бігом домів. Прибіг та й кричить до братів:</p>
	<p>— Запрягайте коні, бо я стільки грошей узяв за ялівку, що треба везти кіньми.</p>
	<p>А браття до нього говорять:</p>
	<p>— Ти, дурню, хто тобі таке видумав?! Хто тобі такі гроші дасть?</p>
	<p>Не хотять дати коні. Але він сам запрягає коні. Наклав на них хомути, причепив до воза. Ну й що їм робити? Каже один до одного:</p>
	<p>— він дурний. То будемо з ним битися чи що? Їдь з ним, — каже брат до брата, — та привезете дров з лісу.</p>
	<p>Єден брат має з ним їхати до лісу. А він забіг до хати, та де який порожній мішок був, він усі в віз. Виїхав він якраз ід’тому дереву, відкриває ріщя, а там велика купа грошей. Вони збирають гроші в мішки. Повні мішки не набирають, би було їм неважко висадити на віз.</p>
	<p>Визбирали вони всі гроші, назбирали трохи дров, прикрили ними гроші і їдуть додому. Приїхали і занесли всі гроші до комори. І говорять браття до того дурного:</p>
	<p>— Іди до попа і позич маці. Та й будемо міряти гроші.</p>
	<p>А він приходить до попа і говорить:</p>
	<p>— Отче, позичте маці. Бо я продав свою телицю за стільки грошей, що треба переміряти.</p>
	<p>А піп сміється.</p>
	<p>— Ти, дурню! Хто тобі стільки грошей дав, би ти міряв мацею?</p>
	<p>А попадя каже:</p>
	<p>— Дай, дай. Їх батько помер та зосталося зерно, то ходять переміряти його.</p>
	<p>Так говорить попадя до попа, і піп дав дурному мацю. Вносить він ту мацю, дає браттям, і починають міряти гроші і сипати в скриню.</p>
	<p>А близь кого хати була стежка і нею часто переходили люде. Браття кажуть дурному:</p>
	<p>— Іди й стій там. Якби хто йшов, то свисни на нас. Би хто не побачив що ми гроші міряєме.</p>
	<p>А піп що придумав? «Ану йду подивлюся, що вони там міряють». Та й іде до них піп. А той стоїть з дрючком. Піп попри него йде, а він свиснув попа дрючком по голові та й забив його. І вертається ід’братам і каже:</p>
	<p>— Ви чули, як я свиснув?</p>
	<p>А вони кажуть:</p>
	<p>— Та де? Ми не чули нічого.</p>
	<p>— Ну, — каже, — як-исте не чули, то ходіть та побачите. Ще ногами трепле там.</p>
	<p>Ну й що їм робити? Тихонько викопали яму та й попа закопали.</p>
	<p>А то було в ніч з суботи на неділю. А в неділю посходилися люде до церкви. Посходилися й чекають попа. Прийшов і той дурний до церкви. Прийшов та й каже:</p>
	<p>— Люде, чого чекаєте? Не чекайте попа, бо я його сночі свиснув. Його вже нема. Брати викопали яму і його похоронили.</p>
	<p>Але брати вночі, як він заспав, попа відкопали і похоронили в іншому місці, а на тому місці закопали собаку.</p>
	<p>А дурний у церкві далі говорить:</p>
	<p>…- Як не вірите, що я свиснув попа і браття закопали, то йдіть я вам покажу, на якому місці він закопаний.</p>
	<p>Люде приходять — точно є могила свіжа. Відкопують, а там собака. І дурневої правди не було, пропала, як той піп.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22 (2052). Як дурний телицю продав. СУС 1658+1600. 11 листопада 1989 р. Тереняк Данило Васильович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
