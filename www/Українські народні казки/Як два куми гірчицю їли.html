<!--#include virtual="/-/inc/general__page_start.inc" -->
<title>Як два куми гірчицю їли ☼ Українська народна казка ☼ Народна творчість</title>
<meta name="Description" content="Українська народна казка Буковини «Як два куми гірчицю їли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як два куми гірчицю їли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як два куми гірчицю їли <br><span class="article__headerDescription">Українська народна казка Буковини</span></h1>
	<p>Двох дідів, добрих колгоспників, направляють у Москву на виставку. Ходили вони, ходили і захтіли їсти. І не знають, де зайти, бо неграмотні. Іван ніби май хитрий, а Петро так собі. Та й каже Петро:</p>
	<p>— Куме Іване, де ж би ми поїли? Були-сте вже в Москві, то маєте знати.</p>
	<p>А Іван питає першого прохожого:</p>
	<p>— Ви не скажете, де тут столова? А той каже:</p>
	<p>— В тому червоному домі. Заходять вони. Іван каже:</p>
	<p>— Дайте нам перше й друге. А Петро питає Івана:</p>
	<p>— Що це в блюдечку таке, як мед?</p>
	<p>— Та це ж чистий мед. Що ви, ніколи не їли його?</p>
	<p>— А покушати можна?</p>
	<p>— Можна, але щоб не виділа офіціантка.</p>
	<p>Взяв Петро повну чайну ложечку — та в рот. А то була гірчиця. Сльози так і покотилися з Петрових очей.</p>
	<p>— Чого ви плачете, куме Петре?</p>
	<p>— Е, — каже, — нагадав, що мій тато помер, а я в Москві, нема як обід за сім літ зробити.</p>
	<p>А Іван бачив, що Петро їв мед, та й думає: «Кум Петро буде хвалитися, що їв у Москві мед, а я що? Попробую і я».</p>
	<p>Набрав повну ложечку гірчиці, подивився, що офіціантка й Петро не дивляться на него, та й у рот ту гірчицю. З’їв і заплакав. Петро завидів, що той плаче, та й питає:</p>
	<p>— А ви чого плачете?</p>
	<p>— Плачу, що ти не вмер хутше від свого тата. Щоб не було кому брехати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 8 січня 1980 року Максимчук Василь Олексійович (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
