<!--#include virtual="/-/inc/general__page_start.inc" -->
<title>Як пан грав на баяні ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як пан грав на баяні» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан грав на баяні.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан грав на баяні <br><span class="article__headerDescription">Українська народна казка Закарпаття</span></h1>
	<p>Жили собі в одному селі чоловік і жінка. На господарстві мали воли, корову, гуси, качки. Але літо було дощове, сіна заготували мало, а худобу взимку годувати треба. Ото жінка й каже:</p>
	<p>— Чоловіче, пожени воли на торг і продай.</p>
	<p>Як вирішили, так і зробили.</p>
	<p>Вранці чоловік устав, зайшов до хліва, вивів волів і погнав на торг. День був щасливий, бо уже до обіду гроші за воли мав у кишені. Ще трохи повештався і рушив додому. Йде дорогою, йде і зрівнявся з каретою, в якій їхала одна пані. Придивився на неї, і вона йому дуже сподобалась. Ото іде він і говорить собі:</p>
	<p>— Якби ця пані хоч раз зі мною погуляла, то я дав би їй усі гроші, які сьогодні дістав за воли.</p>
	<p>Пані це почула і каже:</p>
	<p>— Коли так, то ходімо до мене додому.</p>
	<p>Зайшли вони до будинку, розділися, лягли собі на постелі за парни (подушки) і почали любуватися. У цей час зайшов до хати панії чоловік. Щоб відвернути його увагу, жінка сказала:</p>
	<p>— Любий мій, дуже себе погано почуваю. Але якби ти мені пограв на баяні, то зразу полегшало б.</p>
	<p>Пан не дуже добре знав грати мелодії напам’ять і змушений був дивитися на клавіші. Він грав, грав доти, поки йому не надоїло. А тим часом пані за подушками під ту музику любувалася. Як пан втомився, баян поклав на стіл, а сам пішов на двір покурити. А селянин заплатив пані гроші і пішов собі. Додому якось незручно було йти без грошей і він направився у місто на перехрестя, де людей наймають на роботу.</p>
	<p>Уранці прийшов пан тої пані, з якою чоловік спав, і забрав людей із косами косити. А цей один залишився. Пан пожалів його і вирішив теж забрати. Але чоловік мовив:</p>
	<p>— Як я буду косити, коли коси не маю.</p>
	<p>— Не журися, — каже пан, — я тобі дам.</p>
	<p>Чоловік приєднався до гурту, і вони пішли. Пан попереду, а селянин позаду. Ідуть вони, ідуть, а чоловік то зажуриться, то засміється. Пан дивився, дивився і ніяк не міг зрозуміти, що таке, чи він дурний, чи хворий і вирішив запитати:</p>
	<p>— Що з тобою, чоловіче, ти раз журишся, потім смієшся?</p>
	<p>— Та то, пане, ось що. Коли згадую, що всі гроші, які я дістав за воли, дав пані, то дуже мені на душі тяжко, а коли здогадаюся, що її законний чоловік грав на баяні в той час, коли я милувався з нею, то дуже мені смішно і весело.</p>
	<p>— А ти не показав би, де то було і котра то пані?</p>
	<p>— Чому ні, покажу.</p>
	<p>Коли вони проходили мимо панського дому, пані вийшла на ганок. Селянин побачив її і каже:</p>
	<p>— Ось це та пані.</p>
	<p>Але пан нібито не звернув на це уваги.</p>
	<p>Вечором, коли пан з усіма косарями розрахувався, запропонував цьому чоловікові піти до нього повечеряти. Селянин не відмовлявся, і вони прийшли додому. Тоді пан питає:</p>
	<p>— Чоловіче, скільки коштують найдорожчі музиканти?</p>
	<p>— П’ятсот карбованців.</p>
	<p>— А скільки коштує кілограм найдорожчого м’яса?</p>
	<p>— П’ять карбованців.</p>
	<p>Пан звернувся до жінки:</p>
	<p>— Жінко, давай сюди ті гроші, які дав тобі цей чоловік.</p>
	<p>Жінка здивувалася, але винесла гроші. Пан повернув жінці п’ять карбованців, а собі за музику відрахував п’ятсот, а інші віддав чоловікові і сказав:</p>
	<p>— На наступний раз, чоловіче, щоб ти знав, що найдорожча жінка коштує стільки, як один кілограм м’яса. А якщо хочеш любуватися під музику, то не забувай платити й за неї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як пан грав на баяні. Записав І. В. Хланта 25. 10. 1992 р. в селі Буштина Тячівського району Закарпатської області від Михайла Васильовича Хланти, 1941 року народження.</p>
			<p>Подано за виданням: Трапила коса на камінь: Українські народні соціально-побутові казки. — Ужгород: Виробничо-видавничий комбінат “Патент”, 1993. — 230 с. — С. 35 — 37.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
