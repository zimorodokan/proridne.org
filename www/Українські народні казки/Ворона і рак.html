<!--#include virtual="/-/inc/general__page_start.inc" -->
<title>Ворона і рак ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Ворона і рак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ворона і рак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ворона і рак <br><span class="article__headerDescription">Українська народна казка Чернігівщини</span></h1>
	<p>Жив-був собі рак. Виліз якось він зі своєї нірки погрітися на сонечку. А тут пристрибала ворона. Побачила вона рака та й схопила його дзьобом. Держить міцно і думає, як за нього взятися, аби з’їсти. Рак почув, що непереливки та й захотів ворону перехитрити. От він і каже:</p>
	<p>— Ой, вороно! Я знав твого батька. Такий гарний птах був, розумний, толковий.</p>
	<p>— Угу, — каже ворона, а рота не роззявляє.</p>
	<p>— Ой, вороно! Я знав твою матір. Така ловка була, така хазяйка, не рівня другим воронам.</p>
	<p>— Угу, — каже знов ворона, та рота не розтуляє.</p>
	<p>— Ой, вороно! Я знав твоїх братів і сестер. Що то за молодці були! Сказано гарного роду.</p>
	<p>— Угу, — все одказує ворона, не роззявляючи рота.</p>
	<p>— Та ти їх усіх перевершила, — продовжує рак, — такої розумниці та красуні в світі нема. Еге ж?</p>
	<p>Від тих слів ворона так загордилася, що забула про все та й закричала:</p>
	<p>— Еге ж!</p>
	<p>Від того ворона розкрила рот, а рак раз і в воду. Тільки його й бачили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>220 (4407). Ворона і рак. СУС 227*. Записано 2008 року. Лосина Ксенія Степанівна (1909). Чернігівська область, Ічнянський район, Крупичполе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
