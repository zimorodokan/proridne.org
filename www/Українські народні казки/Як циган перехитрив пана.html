<!--#include virtual="/-/inc/general__page_start.inc" -->
<title>Як циган перехитрив пана ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як циган перехитрив пана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган перехитрив пана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган перехитрив пана <br><span class="article__headerDescription">Українська народна казка Закарпаття</span></h1>
	<p>Жив собі один пан і був у нього слуга Іван. Наварив пан паленки&nbsp;<sup>*</sup> і каже Іванові:</p>
	<p>— Бери та покушай. Якщо скажеш, що кріпка, то розстріляю, якщо скажеш слаба, і так жити не будеш.</p>
	<p>Іван думав, думав і вирішив, що втече від пана, бо ще хотів жити. Іде він, іде і зустрів цигана, розповів йому, що у нього за біда, а циганин засміявся і каже:</p>
	<p>— Не бійся, Іване, я піду замість тебе.</p>
	<p>Одівся циганин у Іванів одяг і пішов до пана.</p>
	<p>— Що, Іване, чи готовий ти пробувати паленку? — запитав пан.</p>
	<p>Але потім додивився, що то не Іван і каже:</p>
	<p>— Ти прийшов відповідати замість Івана?</p>
	<p>— Так.</p>
	<p>— А умову знаєш?</p>
	<p>— Та Іван мені казав, але ви нагадайте ще раз.</p>
	<p>— Я тобі дам попробувати паленку. Якщо скажеш, що кріпка, то розстріляю, якщо скажеш слаба, і так жити не будеш.</p>
	<p>Налив пан циганинові сто грам. Циган випив, а пан питає:</p>
	<p>— Ну як, яка паленка?</p>
	<p>— Я ще не розібрав.</p>
	<p>Тоді налив пан удруге. Циган випив, а пан питає:</p>
	<p>— Яка?</p>
	<p>— Я ще не розібрав.</p>
	<p>Налив пан третій стакан. Циган випив. А пан питає:</p>
	<p>— Як, цигане, чи вже розібрав?</p>
	<p>— Я ще не розібрав, зате вона мене уже розібрала.</p>
	<p>Так циганин викрутився і напився задар паленки у пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Паленка — горілка.</p>
		</div>
		<div class="article__source">
			<p>Як циган перехитрив пана. Записав І. В. Хланта у 1982 р. в селі Боронява Хустського району Закарпатської області від Івана Михайловича Томишина, 1921 року народження.</p>
			<p>Подано за виданням: Трапила коса на камінь: Українські народні соціально-побутові казки. — Ужгород: Виробничо-видавничий комбінат “Патент”, 1993. — 230 с. — С. 48 — 49.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
