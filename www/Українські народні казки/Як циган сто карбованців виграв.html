<!--#include virtual="/-/inc/general__page_start.inc" -->
<title>Як циган сто карбованців виграв ☼ Українська народна казка ☼ Народна творчість</title>
<meta name="Description" content="Українська народна казка Буковини «Як циган сто карбованців виграв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган сто карбованців виграв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган сто карбованців виграв <br><span class="article__headerDescription">Українська народна казка Буковини</span></h1>
	<p>Люди прийшли наймати їмаш у пана. Та й чекали надворі, доки пан поснідає. А циган приходить і питає:</p>
	<p>— Чого ви тут стоїте?</p>
	<p>— Чекаєм, доки пан чай вип’є. А циган їм:</p>
	<p>— Чого ж ви не йдете пити з паном чай?</p>
	<p>— Біжи, то він тобі дасть «чаю», — кажуть люди.</p>
	<p>— Що, не вірите, що я буду пити з паном чай? — спитав циган.</p>
	<p>— Як будеш пити з паном чай, то ми тобі дамо сто рублів, а як не будеш, — ти даш сто рублів нам. Добре?</p>
	<p>— Добре.</p>
	<p>Відчиняє циган двері до пана, а пан подивився похмуро та й каже:</p>
	<p>— Що тобі треба?</p>
	<p>— Пане, я хочу спитати, що такий кусок золота буде стоїти, отакий, як рука.</p>
	<p>А пан йому:</p>
	<p>— Прошу, прошу, заходьте в хату. Циган зайшов, а пан каже:</p>
	<p>— Сідайте тут, коло мене. І до своєї служниці:</p>
	<p>— Дай йому чаю та ще й рому.</p>
	<p>Їсть циган з паном, п’є та все дивиться у вікно, щоб люди бачили, що він з паном п’є. Пан і собі в вікно дивиться. Люди дивуються: «Що ж це таке?»</p>
	<p>Наївся циган, напився, дякує та й забирається. А пан питає:</p>
	<p>— А де ж золото?</p>
	<p>— Я ж не маю його коло себе. Я лиш питав, що такий кусок буде коштувати.</p>
	<p>Пан увидів, що циган його обдурив, та й каже:</p>
	<p>— Іди собі, чоловіче, відки прийшов, а як будеш мати золото, то принесеш мені.</p>
	<p>Так виграв циган у людей сто рублів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 13 листопада 1979 року Твердохліб Петро Николайович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
