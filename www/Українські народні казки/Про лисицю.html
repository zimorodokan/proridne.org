<!--#include virtual="/-/inc/general__page_start.inc" -->
<title>Про лисицю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про лисицю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про лисицю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про лисицю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба. Одного разу дід зимою поїхав ловити рибу. Наловив дід риби й їде. Тут іде лисиця, баче, віз. Притворилася вона що мертва і лежить. Дід остановив коня. Дивиться, лисиця. «Ото буде бабі воротнік», — подумав дід. Ударив її батогом, вона лежить. Дід за хвоста її взяв і кинув у бричку. Лисиця тим часом баче, що він ніякого внімания не звертає, поскидала рибу з воза і сама потихеньку сплигнула. Позбирала вона рибу, сіла собі та й їсть. Тут іде вовк.</p>
	<p>— Здоров кумо!</p>
	<p>— Здоров куме!</p>
	<p>— Ти, — каже він, — рибу їси, а я три дня нічого не їв.</p>
	<p>А лисиця й каже:</p>
	<p>— Та піди, куме, та й налови собі рибу, і будеш їсти.</p>
	<p>А вовк і питає у лисиці:</p>
	<p>— Як же мені її наловить?</p>
	<p>Лисиця каже:</p>
	<p>— Піди на річку опусти хвоста в ополонку і кажи: «Ловись рибко велика та й мала».</p>
	<p>Пішов вовк на річку, опустив хвоста в ополонку та й каже:</p>
	<p>— Ловись рибка велика та й велика, ловись рибка велика та й велика.</p>
	<p>Поворушив вовк хвостом, а хвіст примерз, а потом й каже сам собі:</p>
	<p>— От трохи ще й посиджу.</p>
	<p>Тим часом лисиця побігла у село і кричить:</p>
	<p>— Гей люди вовка бить! Гей люди вовка бить!</p>
	<p>Люди, хто взяв вила, хто лопату, та й побігли. А лисиця залізла в одну хату виїла сметану, намазала тістом голову і пішла. Сіла під кущ і сидить. Люди вовка на річці били-били, били-били. Він єлі побитий без хвоста утік. Іде вовк, коли сидить лисиця.</p>
	<p>— Ой, кумо, єлі живий, мене так били, так били, що хвоста я одірвав, тікаючи.</p>
	<p>А лисиця й каже:</p>
	<p>— Мене, куме, тоже били, всю голову розбили так, що я не можу встать.</p>
	<p>Вовк каже лисиці:</p>
	<p>— Сідай, кумо, я тебе довезу.</p>
	<p>Лисиця стрибнула йому на спину і вовк її везе. Лисиця їде-їде й каже:</p>
	<p>— Битий небитого везе, битий небитого везе.</p>
	<p>А вовк іде та й питає:</p>
	<p>— Що ти, кумо, кажеш?</p>
	<p>— Та кажу битий битого везе.</p>
	<p>Довіз її вовк до лисиччиної нори, стрибнула із спини вовка та й каже:</p>
	<p>— Який ти дурний, вовче, ти битий я небита. Битий небитого віз, битий небитого віз.</p>
	<p>І стрибнула в свою нору, а битий безхвостий вовк пішов у ліс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1 (7156б). Про лисицю. СУС 1+2+3+4 Записав Шаталов Владислав 2009 року. Хоміч Любов Дмитрівна (1950). Дніпропетровська область, Самарський район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
