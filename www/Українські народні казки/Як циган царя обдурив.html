<!--#include virtual="/-/inc/general__page_start.inc" -->
<title>Як циган царя обдурив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган царя обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган царя обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган царя обдурив <br><span class="article__headerDescription">Українська народна казка Гуцульщини</span></h1>
	<p>Прийшов циган до пана, і говорять вони оба про царя. Пан каже:</p>
	<p>— Цар такий великий, що нікого до себе не допускає. Аж чотири пости стоять і нікого до царя не пускають. А циган каже:</p>
	<p>— А я маю завтра з царем обід їсти. Як не вірите, то заложімся, пане.</p>
	<p>— Не заложуюся нічого, — каже пан, — бо ти дурний.</p>
	<p>— Ні, ви дурні, пане, — каже циган.</p>
	<p>— Я, — каже, — дідич, та не можу з царем говорити, а ти хочеш обід їсти?</p>
	<p>— Я буду їсти. Заложімся, бо я ще хочу взяти у вас золото.</p>
	<p>— Нічого ти в мене не вийграєш, — каже пан.</p>
	<p>— Вийграю. Каже пан:</p>
	<p>— Я тебе обсмію, а не золото дам. І заложилися вони на золото.</p>
	<p>Циган пішов просто до царя. Прийшов у столиці до першого посту. Та й каже:</p>
	<p>— Я лиш мушу бути сьогодні з царем. Таке щось маю йому сказати, що для него буде дуже добре.</p>
	<p>Уперся циган і стоїть перед постом. Вартовий дає знати до другого посту, до третього і до четвертого: «Таке щось хоче сказати циган, що дуже добре воно для царя буде». А цар переказав:</p>
	<p>— Так не можна, як він каже. Треба заяву писати. А циган каже:</p>
	<p>— Я почерез поріг буду говорити. І цар пристав на то.</p>
	<p>Прийшов циган на самий обід, і допустили його, бо має почерез поріг щось сказати. Утворили двері. Цар відци, а циган відти.</p>
	<p>— Пане монарху, — каже циган, — що би такий кавалок дияменту коштувало?</p>
	<p>І циган показав кулак. Цар зрадувався тому дияментови та й каже:</p>
	<p>— Ходи сюди.</p>
	<p>Циган зайшов. Злагодили обід. Цар каже:</p>
	<p>— Сідай їсти.</p>
	<p>Сів циган за стіл. Йому цего й треба було. Попоїв циган, випив. Ще й дав йому цар закурити. А тоді каже:</p>
	<p>— Ану покажи той кавалок дияменту.</p>
	<p>— Та я, царю, не маю, але я вас запитав, що такий диямент коштував би, якби я його мав.</p>
	<p>Та й прогнав цар цигана.</p>
	<p>Так циган змудрував і пана, і царя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 17 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
