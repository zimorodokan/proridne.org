<!--#include virtual="/-/inc/general__page_start.inc" -->
<title>Звідки пішли гори ☼ Українська народна казка ☼ Народна творчість</title>
<meta name="Description" content="Українська народна казка Поділля «Звідки пішли гори» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звідки пішли гори.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звідки пішли гори <br><span class="article__headerDescription">Українська народна казка Поділля</span></h1>
	<p>Задумав бог створити світ, та й говорить до найстаршого ангела Сатани:</p>
	<p>— А що, ходімо творити світ.</p>
	<p>— Ходімо, Боже! — каже Сатана!</p>
	<p>От вони прилетіли над море, а море таке темне, як безодня. От бог і каже до Сатани:</p>
	<p>— Бачиш оту бездну?</p>
	<p>— А бачу, Боже!</p>
	<p>— Іди у ту бездну, на саме дно, та дістань мені жменю піску. Та гляди, як будеш брати, то скажи про себе: беру тебе, земле, на ім’я Господнє.</p>
	<p>— Добре, Боже, — сказав Сатана і впірнув в безодню.</p>
	<p>Заздрісно йому стало, приточив він ще й своє ім’я. Набрав піску, треба виносити, а вода пісок так і змиває. Той затисне в жменю, але пісок змиваєтеся. Каже бог Сатані:</p>
	<p>— Не жартуй, Сатано, іди знов і не приточуй свого імені!</p>
	<p>Пішов Сатана, послухав бога, сказав:</p>
	<p>— Беру тебе, земле, на ім’я Господнє.</p>
	<p>Набрав піску, а вода його не змиває. Взяв господь той пісок, ходить по морю і розсіває. А Сатана давай облизувати руки, щоб хоч трохи сховати для себе, а потім з нього й собі землю збудувати.</p>
	<p>Поблагословив господь землю на всі чотири сторони, і земля почала рости. А те, що в Сатани в роті і собі росте, аж губу розпирає. Бог і каже:</p>
	<p>— Виплюнь, Сатано!</p>
	<p>Той почав плювати і харкати. І де він плював, там виростали гори, а де харкав, там виростали скелі.</p>
	<p>Тому в нас і земля нерівна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>31 (6360). Звідки пішли гори. СУС —. Записали учні ліцею № 7 2009 року. Миша Тетяна Юхимівна (1920). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
