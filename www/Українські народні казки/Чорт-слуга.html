<!--#include virtual="/-/inc/general__page_start.inc" -->
<title>Чорт-слуга ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Чорт-слуга» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чорт-слуга.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чорт-слуга <br><span class="article__headerDescription">Українська народна казка Закарпаття</span></h1>
	<p>Пішов бідний чоловік глядати десь муки, бо не було що дітям їсти. І на дорозі зустрів хлопчика.</p>
	<p>— Чоловічку, — каже, — найміть мене за слугу.</p>
	<p>— Як я тебе найму, як моїм дітям не є що їсти?</p>
	<p>— А ви на то не дивіться, що будуть ваші діти їсти, то буду й я. Прийшли вони домі. Звідає жінка:</p>
	<p>— Що се за хлопець?</p>
	<p>— А се наш слуга.</p>
	<p>— Та бо й нашим дітям не є що їсти.</p>
	<p>— То нич. Що наші діти будуть їсти, то й він.</p>
	<p>Гей, бавиться той хлопець з дітьми. Ішло т’полуденкови. Та й треба щось полудновати. Ай ні муки, нічого не є. А той хлопець каже:</p>
	<p>— Дайте кубай. І наливайте на токан. Ідіть до брата просіть муки. Пішов чоловік до брата й просить:</p>
	<p>— Брате, дай кубай муки, бо дітям не є що їсти.</p>
	<p>— Іди до чорта, — говорить, — чорт має муки.</p>
	<p>Чоловік вернувся й сказав, що його брат післав до чорта. Тоді слуга пішов до того брата, узяв у нього мливо та приніс додому. Та й показує:</p>
	<p>— Там є мливо. Беріть. Вже є що їсти.</p>
	<p>— А з чим будеме токан їсти? — звідає жінка.</p>
	<p>— З чим? Я біжу, — сказав хлопець.</p>
	<p>Взяв він такий великий лавор і побіг до хазяїнового брата.</p>
	<p>— Що ти прибіг?</p>
	<p>— Що? Казав мій господар, би ви дали дітям солонини.</p>
	<p>— Та де тільки? Чорт має того.</p>
	<p>— Та добре. Я йду домі.</p>
	<p>Та пішов він у комору до того хазяїнового брата, взяв сало та ще й бринзи набрав. І так зробив, що ніхто й не видів, як він брав. Приніс то. Зварився токан, нагріли солонини, нагріли бринзи, наїлися.</p>
	<p>Та й читаво підняв слуга хазяйство того чоловіка, той чоловік дуже забагатів. Та й вислужив той слуга рік, а в рік каже:</p>
	<p>— Знаєте, хто у вас служив? Чорт, будьте здорові. І пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
