<!--#include virtual="/-/inc/general__page_start.inc" -->
<title>Три Кіндрати ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Три Кіндрати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три Кіндрати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три Кіндрати <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили-були три брати, усіх їх звали Кіндрати. Ось поїхали вони в поле орати, та забули ковганку взяти. Зварили б куліш, так немає чим сало затовкти. Та й послали самого меншого Кіндрата:</p>
	<p>— Іди, брате, принеси ковганку, зваримо на обід куліш.</p>
	<p>— Так я поки дійду, то забуду, по що ви мене послали, — відповідає Кіндрат.</p>
	<p>— А ти йди і повторюй всю дорогу: «ковган, ковган». Та й не забудеш, — відповідають брати.</p>
	<p>Пішов Кіндрат по ковганку. Дійшов до села. Дивиться, загрузли воли з возом у болоті. Тягнуть їх дядьки, аж чуби змокли, а витягнути не можуть. Кіндрат же повторював свої слова про ковганку, а потім збився, дивлячись на цю пригоду й почав кричати:</p>
	<p>— Ковган, ковган, віл поган!</p>
	<p>Мав на увазі, що воли не мають сили витягти воза. Чоловіки ж подумали, що хлопець їх дратує. Недовго думаючи, покинули волів і відлупцювали хлопця. Розплакався Кіндрат, прибіг назад до братів, розповів їм про свою пригоду. Брати пожаліли меншого та й кажуть:</p>
	<p>— Треба було не кричати, а взяти вола за хвіст та допомагати чоловікам</p>
	<p>витягати воза з болота.</p>
	<p>— Добре, — сказав малий і побіг знову додому по ковганку.</p>
	<p>Біжить, аж захекався. Дивиться, а у крайньому дворі хазяї свиню зарізали і смалять. Підбіг Кіндрат до тієї свині, вхопив її за хвоста і давай тягти. Люди оторопіли. Але не довго дивилися на вправи хлопця, знову відлупцювали. Іде бідний хлопець до братів, плаче, розповідаючи про своє горе. Вони знову повчають:</p>
	<p>— На цей раз треба було підійти, взяти віхтик соломи та допомогти свиню смалити. То добрі люди ще й сала на затірку до кулішу дали б.</p>
	<p>Погодився й на цей раз Кіндрат. Побіг знову додому. Біжить по селу, роздивляється, що де коїться. Аж тут дивиться, сидять у дворі жінки і ськають одна одній вошей. Кіндрат, недовго думаючи, підпалив віхтик трави та давай ним штрикати жінкам у голови. Ті розуміли, що хлопець недалекий, але й відбитися від його витівки було нелегко. Знову відлупцьований побіг він до братів. Ті радять:</p>
	<p>— Та чи ти не розумієш? Треба було й свою голову підставити, то й тобі б воші виловили.</p>
	<p>Біжить знову Кіндрат по ковганку. Ще й до села не добіг, зустрілась йому зграя собак, які гризлись між собою. Кіндрат, звичайно, виконав вказівку братів. Вмостив голову прямо в зуби собачі. Вже й сонечко за південь схилилося, а брати так і не обідали, не дочекалися ковганки.</p>
	<p>Отож недаремно народна мудрість каже: «Не живи чужим розумом».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6 (5096). Три Кіндрати. СУС 1696. Записано 2008 року. Лелека Анатолій Макарович (1935). Черкаська область, Христинівський район, Христинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Три Кіндрати <br><span class="article__headerDescription">Українська народна казка Полтавщини</span></h1>
	<p>Жили три брати і всі Кіндрати, один кривий, другий — сліпий, а третій — дурний. От поїхали вони в поле ниву орати, та забули ковганки взяти. Сіли і почали думати-гадати, кого ж послати. Кривий каже:</p>
	<p>— Я поки дошкандибаю, то й вечір буде.</p>
	<p>Сліпий каже:</p>
	<p>— А я поки домацаю, то вже й назад пора вертатися.</p>
	<p>Вирішили послати дурного. Він каже:</p>
	<p>— Я ж не знаю, що казати.</p>
	<p>— А ти йди і цілу дорогу повторюй: «Ковган, ковган...» — напоумили брати.</p>
	<p>От він і пішов, повторюючи:</p>
	<p>— Ковган, ковган, ковган...</p>
	<p>В цей час пан вів воли продавати і почулося йому, що Кіндрат каже:</p>
	<p>«Воли погані, погані.» Пан взяв та й набив дурного. Повертається назад брат і плаче.</p>
	<p>Кривий та сліпий навчають його:</p>
	<p>— А ти б сказав: дай бог ці воли продати, та багато грошей взяти, жінку й дітей нагодувати.</p>
	<p>Знову рушив дурний брат у дорогу. Поряд за кущами побачив чоловіка, що пішов у своїх справах. Він і говорить:</p>
	<p>— Дай бог ці воли продати, багато грошей мати. Жінку й дітей годувати.</p>
	<p>— А, так мені г... жінку й дітей годувати? — закричав чоловік.</p>
	<p>Взяв і набив Кіндрата. Повертається він до братів і плаче. А ті говорять:</p>
	<p>— А ти б взяв та й штурнув його. Йди.</p>
	<p>Пішов. Бачить — сидить на мосту баба й дівці вошей б’є. Він взяв та й штурнув бабу. Вони його й набили. Знову, плачучи, дурний іде в поле. А брати йому:</p>
	<p>— Ну й дурний же ти. Підставив би й свою голівоньку, вони б і тобі пошукали. Іди.</p>
	<p>Пішов брат. Дивиться, собаки голову кінську гризуть. Він взяв і свою підставив, вони і його погризли. Вертається і гірко плаче. А брати повчають:</p>
	<p>— А ти б на того крикнув, на того свиснув, вони й розлетілися б. Іди.</p>
	<p>Знову чимчикує дурний брат у село. Аж тут пан прицілився стріляти у зграю качок. Дурний як крикне, як свисне — качки всі й розлетілися. Пан взяв та й набив дурного. Вертається ні з чим. Брати сердяться і кажуть:</p>
	<p>— А ти б шатнувсь-метнувсь, дістав рушницю та і вбив би вуточку на юшечку. Йди.</p>
	<p>Пішов. Іде. Коли бачить: баба на мосту пряде. Він шатнувсь-мотнувсь, дістав рушницю і вбив бабу. Злякався і давай тікать у поле. А брати кажуть:</p>
	<p>— Вертайся назад, візьми бабу, посади на днище, дай в руки гребенище, хай баба пряде.</p>
	<p>Дурний повернувся на міст. Посадив бабу так, як брати казали. Аж ось їде пан бричкою і кричить:</p>
	<p>— Вороті, бабка, дорожку!</p>
	<p>Мовчить баба. Він знову:</p>
	<p>— Вороті, бабка, дорожку!</p>
	<p>Мовчить. Взяв та й ударив нагайкою. А дурний сидів під містком. Як вискочить, як закричить:</p>
	<p>— Ти нащо мою матір убив?</p>
	<p>— Кажи, чим тобі відплатити? — питає пан. — Тільки не подавай до суду.</p>
	<p>— Обсип мене по коліна золотом, — сказав дурний.</p>
	<p>Пан так і зробив. З того часу брати зажили заможно.</p>
	<p>Ось і казочці кінець, а хто слухав, молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>163 (4814). Три Кіндрати. СУС 1696. Записала Ківшик Софія Іванівна 2008 року. Крутько Дарія Степанівна (1922). Полтавська область, Зіньківський район, Тарасівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
