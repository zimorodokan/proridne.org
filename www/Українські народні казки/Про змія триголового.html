<!--#include virtual="/-/inc/general__page_start.inc" -->
<title>Про змія триголового ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про змія триголового» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про змія триголового.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про змія триголового <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жили дівчина й парубок. Вони одне одного дуже кохали і вирішили побратися. Пішли до коваля, щоб той викував їм вінець. Невдовзі коваль викував вінець і загорнув в дуже стару хустину. Але велів його не розгортати, поки батюшка їх не обвінчає в церкві.</p>
	<p>Молоді не послухалися, розгорнули стару хустину. І раптом налетіла буря, почала все змітати на своєму шляху, а молоду дівчину закрутила і кудись понесла. Парубок засумував і вирішив шукати свою кохану. Він хотів викинути той вінець, але коли розгорнув хустину на місці вінця лежав меч-кладунець. Взяв того меча хлопець і пішов шукати дівчину.</p>
	<p>Довго йшов чи коротко, але побачив Іван у лісі хатку. В ній жила стара-престара жінка. Хлопець говорить:</p>
	<p>— Дозвольте у вас переночувати.</p>
	<p>А баба говорить:</p>
	<p>— Тільки заплати мені.</p>
	<p>Іван відповідає:</p>
	<p>— Немає в мене грошей, бабусю, а тільки можу вам плату здійснити трудом.</p>
	<p>— Нарубай-но мені дров, сину, а я тобі скажу, хто вкрав твою дівчину і де її треба шукати.</p>
	<p>Всю ніч рубав дрова Іван, а на ранок так втомився, що заснув. Але його збудила стара знахарка і сказала:</p>
	<p>— Твою наречену викрав змій триголовий і замкнув у печерах гір біля синього моря. Ти його можеш здолати своїм мечем, а допоможе тобі в цьому кінь вороний.</p>
	<p>— А де ж я його візьму?</p>
	<p>— А ти накинеш ту хустину, що дав тобі коваль, на камінь і він обернеться на коня.</p>
	<p>Подякував парубок за підказку і пішов шукати свою наречену до моря. Через два місяці прийшов Іван до печер у горах. Довго шукав він там свою Марусю. Хотів було вже йти додому, але почув якийсь стогін. Він пішов туди і побачив дівчат, яких було десь два десятки. Всі вони були приковані до скелі і всі були ледь-ледь живі. Серед них була і його Маруся.</p>
	<p>Тоді поклав Іван хустину на камінь і став камінь конем вороним. Сів він на коня і взяв меча в руки. Де тут не візьмись, змій прилетів. І почали вони битись. Бились-бились і з кожним разом, коли парубок відрубував голову змієві, в того зменшувалося сили.</p>
	<p>Здолав хлопець змія, забрав Марусю і визволив бранок. Поїхали вони додому і стали жити щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>60 (5115). Про змія триголового. СУС порівн. 3001. Записано 2008 року. Редванська Євдокія Наумівна (1934). Черкаська область, Монастирищенський район, Степівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
