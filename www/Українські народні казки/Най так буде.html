<!--#include virtual="/-/inc/general__page_start.inc" -->
<title>Най так буде ☼ Українська народна казка ☼ Народна творчість</title>
<meta name="Description" content="Українська народна казка Буковини «Най так буде» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Най так буде.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Най так буде <br><span class="article__headerDescription">Українська народна казка Буковини</span></h1>
	<p>Були собі чоловік і жінка і не мали дітей. А потому народився в них хлопець. Він був віщуном і знав наперед, де що має бути. Підріс трошки, вже міг худобу пасти. Тато й мама ним дуже тішилися. А він і каже:</p>
	<p>— Тату, мамо, готуйте мені торбу, я від вас заберуся.</p>
	<p>— Куди ж ти, синку, підеш? Ти ж у нас їден, ми тобою тішимся, в нас дітей більше нема.</p>
	<p>— Нє, піду.</p>
	<p>Мама плаче, тато плаче, не хтять пускати. А він:</p>
	<p>— Іду, і все.</p>
	<p>Дали вони йому хліба в торбинку, випровадили, і він пішов. Ішов, ішов і дійшов аж до того села, де народилася дівчинка в їден день із ним. Він знав про ню. Прийшов до того подвір’я та й каже:</p>
	<p>— Я у вас, дядьку, буду худобу пасти.</p>
	<p>— А що тобі, хлопче, — каже, — платити за це?</p>
	<p>— Я нічого не хочу, лиш то, що за собою потягну. А той багач подумав та й каже:</p>
	<p>— Може, щось потягнеш з худоби? Вола чи корову?</p>
	<p>— Нє, за те не бійтеся, — каже хлопець. Прийняли його.</p>
	<p>Прослужив він рік, другий. Служи третій. Чоловік з жінкою йдуть на Паску до церкви. А діти — їхня дівчинка й пастушок — сплять на печі. Коли вже ті мали вернутися з церкви, хлопець узяв голку і пришив її спідницю до своїх штанів. Входять вони в хату.</p>
	<p>— Що, ви ще спите? Вставайте.</p>
	<p>Хлопець злази з печі, і дівчина за ним стягнулася. Тоді сказала жінка до чоловіка:</p>
	<p>— Дивися, що він має потягнути.</p>
	<p>Служи він далі. Поки їм буде хоть по п’ятнадцять літ. А тут сватає її їден багач. Уже от-от весілля має бути, а він не каже нічого. Справили весілля. А молодий з молодою полягали спати та й захотіли пожартувати. Він лиш до неї, а хлопець-наймит тихо каже:</p>
	<p>— Най так буде.</p>
	<p>І вони вже не годні їдне від другого відірватися. Рано всі повставали, а молоді у другій кімнаті сплять. Батьки відчиняють двері.</p>
	<p>— Вставайте, доки будете спати?</p>
	<p>А ті не можуть встати. Не можуть їдне від другого відчепитися. Чоловік з жінкою радяться, що їм робити. Це ж біда. Посилають вони того наймита за попом, щоб відчитав. Вони ж не знають, що то наймит зробив.</p>
	<p>Іде Іван за попом. А піп жив за річкою.</p>
	<p>— Батюшко, беріть, що треба, і йдіть до нас. Мене прислав хазяїн, щоб ви відчитали щось молодим.</p>
	<p>Іде Іван, іде й піп. Приходять до річки, а річка велика, перейти нема як. Треба скидати штани. Батюшка хоче — не хоче та й скинув штани. Іде через річку. Перебрели, а Іван каже:</p>
	<p>— Най так буде.</p>
	<p>І піп уже не може штани одягти.</p>
	<p>— Іване, — каже, — я не йду, я вертаюся додому. А Іван:</p>
	<p>— А я що буду робити? Мене ж послали, щоб я вас привів. Я не можу без вас вертатися.</p>
	<p>Хоче — не хоче, а йде з ним піп.</p>
	<p>Приходя вони в подвір’я, повиходили батько й мати. Що таке, що піп без штанів.</p>
	<p>— Що вам, батюшко?</p>
	<p>А в батюшки в їдній руці Євангелія, а в другій — штани і взуття.</p>
	<p>— Що з вами? — знов питають попа.</p>
	<p>— Не знаю. Перебрів річку і не можу ні штани одягти, ні взутися. Батюшка прийшов до хати, та й не читає, а спочатку спробував руками молодят розтягнути. А Іван каже:</p>
	<p>— Най так буде.</p>
	<p>І піп прилип до них третій. Читає піп, читає — нічого не помагає.</p>
	<p>Посилають Івана за бабою-ворожкою. Вертається він з бабою, і знов через річку треба йти. Баба підійшла до річки та й заголилася. Перейшла вона через річку, а Іван:</p>
	<p>— Най так буде.</p>
	<p>І баба так і осталася заголена.</p>
	<p>— Куди я, синку, так піду? — каже. А Іван їй:</p>
	<p>— Ідіть, бабко, зі мною, бо я не можу без вас вертатися.</p>
	<p>Бабка ввійшла в хату та й хотіла батюшку в руку поцілувати. Взяла за руку, а Іван каже:</p>
	<p>— Най так буде.</p>
	<p>Та й баба приліпилася до попа.</p>
	<p>Хазяїн подивився на це діло і догадався, що це Іван роби. Почали Івана просити, щоб він усіх розділив і відпустив. І він зробив це, а вони дали за него дочку. Ще й досі вони жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Розкопинці, Сокирянського району, Чернівецької області 4 серпня 1984 року Зелений Іван Іванович (1914 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Най так буде <br><span class="article__headerDescription">Українська народна казка Гуцульщини</span></h1>
	<p>Був Лесь Довгий сирота. А по сусідству жив багач. Прийшов він наймати Леська в найми. Каже:</p>
	<p>— Леську, ти би до мене пішов служити? Пастушив би-с у мене.</p>
	<p>А Лесько сказав, що «най буде». Та й служив Лесько в багача, робив файно. Вдався Лесько ґазді. І влюбилася в Леська дівчина, дочка ґазди. Тоді каже ґазда:</p>
	<p>— Слухай, Леську! Роби, як сам собі. Оженишся в мене. І Лесько робив файно.</p>
	<p>А ту дівчину хотів узяти багацький син. Каже він дівчині:</p>
	<p>— Ти що, віддаєшся за наймита? А дівчина:</p>
	<p>— Що, що? Неправда. Хто казав?</p>
	<p>Та й до того доходить, що вже й ґазді лізуть у очі:</p>
	<p>— Що ти, маєш одну доньку та й за наймита віддаєш? Тобі не встидно?</p>
	<p>І ґазда подвоїв. Висилає Леська з яблуками, аби той їхав міняти у другі села. Та й Лесько наміняв за яблука пшениці, жита, ячменю. Та й приїхає. А вони вже зрихтувалися на весілля. Лесько покмітив, що вже тут не те, що було. Та й лиш приїхав Лесько, а ґазда каже:</p>
	<p>— Слухай, Леську, ти би поїхав ще раз. Але би-с мені заміняв самої пшениці. Аби-с і два дни, і три, і тиждень їздив, а пшениці заміняй.</p>
	<p>(Аби за той час весілля відпровадилося.)</p>
	<p>Насипає Лесько в каруцу яблук, запрягає коні, бере з собою коробочку, аби мав чим відмірювати, і поїхав.</p>
	<p>Їде Лесько сумний. Думає собі: «Де я це поміняю, як ніхто вже не хоче яблук?» Уже переїхав друге село і здибає бабку. Питає бабка:</p>
	<p>— Що ти, легінику, такий сумний?</p>
	<p>— А що ви мені, бабко, поможете, як я вам скажу? Каже бабка:</p>
	<p>— А може, й поможу. Дай мені коробочку яблук.</p>
	<p>Лесько став і дав бабі коробочку яблук. Тоді баба йому сказала:</p>
	<p>— Слухай, Леську, там, де ти мав ся женити, вже дівчину віддають. Ґазда тобі сказав, би ти їхав і би ти самої пшениці заміняв. Це він так, аби весілля відбулося і ти на весіллю не був. Зараз ти, — каже, — під’їдеш вище і поміняєш усі ці яблука на пшеницю. І аби-с яблук трохи продав і попоїв тут. А як приїдеш додому, би ти дома ніц не їв і ніц не говорив — нічого. І лиш би пішов на подок спати. І що вздриш, би сказав: «Най так буде!»</p>
	<p>Лесь дає бабі ще дві коробочки яблук. За те, що його порадила. Баба з бережка з яблуками в долину, а Лесь догори їде. Виїхає на берег, жінка виходить з хати.</p>
	<p>— Легіню, ти з чим?</p>
	<p>— З яблуками.</p>
	<p>— За що міняєш?</p>
	<p>— А ви що маєте?</p>
	<p>— Пшеницю.</p>
	<p>— Давайте сюди.</p>
	<p>Зійшлися жінки, виміняли в Леся яблука, лиш трошки зосталося. Тоді Лесько сказав:</p>
	<p>— Слухайте, я хочу ще трошки продати за гроші.</p>
	<p>Та продав, пішов у корчму, попоїв добре. І їде додому. Приїхае Лесь додому, а то музики грають. Заносять деревце до хати. Деревце до хати, а Лесь на загороду з пшеницею. Ґазда виходить.</p>
	<p>— Йой, Леську, ти поміняв?</p>
	<p>— Поміняв.</p>
	<p>— За пшеницю?</p>
	<p>— За пшеницю. А Лесь питає:</p>
	<p>— А що це таке у нас?</p>
	<p>— Їй, Леську, та таке якесь... Я тобі найду таку саму дівчину, як моя.</p>
	<p>А він сказав:</p>
	<p>— Мені того не треба. І все.</p>
	<p>І розпряг коні, загнав до стайні, а самий пішов на комірний подок спати.</p>
	<p>По деревци зайшли молоді до комори. І молодий молоду обняв поза шию. А Лесь каже відтика, з поду комірного:</p>
	<p>— Най так буде.</p>
	<p>І вже він не годен від неї руку відорвати. Рано мама пішла до молодих.</p>
	<p>— Що з вами є, діти?</p>
	<p>Та й хотіла вона їх розтягнути. Лиш узялася за доньку рукою, а Лесь з поду каже:</p>
	<p>— Най так буде.</p>
	<p>Та й уже вона не годна руку від них відорвати. Входить до комори тато.</p>
	<p>— Ти що тут, стара, сидиш?</p>
	<p>Та й стару за плечі. А той каже з поду:</p>
	<p>— Най так буде.</p>
	<p>І вже старий не годен відорвати руку від старої. Музики йдуть, треба йти напроти музик. Кухарка лишила горнець, побігла до комори та й до них:</p>
	<p>— Що ви тут четверо сидите? Музики йдуть.</p>
	<p>Та й до них ся дотулила. І вже й вона з ними. А музики прийшли, зачали грати. Грають, грають — не виходять ґазди. А один музика зайшов до них.</p>
	<p>— Що ви тут сидите всі!</p>
	<p>Та й кинув їх смичком. А Лесь з поду каже:</p>
	<p>— Най так буде.</p>
	<p>І вже й музика тримається. Кличе ґазда Леся з поду:</p>
	<p>— Леську, вставай, бо ми гинемо тут. Злазить Лесь з поду, питає їх:</p>
	<p>— Що є з вами?</p>
	<p>— А, — каже, — ми не знаємо, що це за котора така з нами. Леську, послухай мене ще цей раз, піди по тоту примівницю, би нам примовила.</p>
	<p>Лесь пішов до неї, до тої примівниці. Веде він її, а то треба йти почерез ріку. Лесь перейшов, а бабка йде за ним і закасалася, аби ся не замочила. А Лесь сказав:</p>
	<p>— Най так буде!</p>
	<p>Баба ріку перебрала, а спідниці вдолину не йдуть. Баба заголена. І Лесь собі подумав, що баба тут не поможе ніц. Прийшла і зачала щось коло них примовляти. А Лесь сказав:</p>
	<p>— Най так буде.</p>
	<p>— Пустіть мене, — каже баба, — я з вами ніц не маю. Посходилися люди та й до хати не йдуть. Бояться. Та й до комори ніхто не заходить. Та й каже один:</p>
	<p>— Слухайте, ану підіть до ксьондза. Най він прочитає й помолиться. Ідуть вони до ксьондза, а баба йде позаду. Та й заголена баба, бо не годна спідниці опустити.</p>
	<p>А ксьондзів слуга чистив на загороді лопатою. Та й дав бабі лопатою по заду. А Лесь сказав:</p>
	<p>— Най так буде.</p>
	<p>І вже попівський слуга за ними з лопатою тягнеться. Лесь викликає ксьондза надвір. Ксьондз виходить і питається:</p>
	<p>— Що це є?</p>
	<p>А вони кажуть:</p>
	<p>— Ми не знаємо, що. Щось із нами зробіть. А ксьондз каже:</p>
	<p>— Йдіть до суду, най вас суддя розсудить.</p>
	<p>Прийшли всі до суду. Лесь викликав суддю надвір. Виходить судця з люлькою. Та й тикнув люлькою заголену бабу. А Лесь сказав:</p>
	<p>— Най так буде.</p>
	<p>І суддя вже причепився до баби. Та й каже суддя:</p>
	<p>— Що це є? Ви всі зліплені, а один чоловік до вас не приліплюється. А тато дівчини каже:</p>
	<p>— Це моя донька віддається.</p>
	<p>— А цей, що не приліплюється, хто це є?</p>
	<p>— Та це, — каже, — був мій слуга, і я йому пообіцяв, що він буде моїм зятем.</p>
	<p>— Ага, — каже суддя, — а ви доньку свою за другого віддаєте?</p>
	<p>— Так, — каже.</p>
	<p>— А як тепер буде? Лесю, ти би хотів цеї дівчини?</p>
	<p>— Так, я хочу її</p>
	<p>— А ти би міг зробити, аби то все розійшлося? А він каже:</p>
	<p>— Можу.</p>
	<p>А молодий, що в тім колі до молодої присилений, каже:</p>
	<p>— Я її не хочу, лиш би я відци вирвався.</p>
	<p>— А ти, парубче, таки хочеш цю дівчину?</p>
	<p>— Я хотів її й хочу.</p>
	<p>— То зроби так, аби це все розійшлося. І Лесьо сказав:</p>
	<p>— Най так не буде.</p>
	<p>І то все розійшлося. Той молодий утік, а весілля відбулося вже з Лесем. Таки що мало бути, то було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 9 травня 1987 року Ласійчук Марія Юріївна (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
