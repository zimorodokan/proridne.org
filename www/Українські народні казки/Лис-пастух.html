<!--#include virtual="/-/inc/general__page_start.inc" -->
<title>Лис-пастух ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лис-пастух» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лис-пастух.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лис-пастух <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одній хазяйці треба було пастуха. От вона іде дорогою і зустрічає ведмедя.</p>
	<p>— Куди ви йдете? — питає він.</p>
	<p>— Та йду шукати собі пастуха, — відповідає вона.</p>
	<p>— Може, ви мене взяли б? — питає ведмідь.</p>
	<p>— Взяла б, якби вмів ти кликати худобу, — каже жінка.</p>
	<p>— Вмію. Р-р-р-р! — проревів ведмідь.</p>
	<p>— Ну, тебе, — каже жінка</p>
	<p>Йде вона далі і зустрічає вовка.</p>
	<p>— Куди ви йдете? — питає той.</p>
	<p>— Та йду шукати собі пастуха, — відповідає вона</p>
	<p>— Може б ви мене взяли? — питає вовк</p>
	<p>— Взяла б, якби вмів ти кликати худобу, — каже жінка</p>
	<p>— Вмію. Ау-ау, ау-ау! — виє вовк.</p>
	<p>— Ну, тебе, — каже жінка.</p>
	<p>Йде вона далі і зустрічає лиса.</p>
	<p>— Куди ви йдете? — питає той.</p>
	<p>— Та йду шукати собі пастуха, — відповідає вона.</p>
	<p>— Може б ви мене взяли? — питає лис.</p>
	<p>— Взяла б, якби вмів ти кликати худобу, — каже жінка.</p>
	<p>— Умію: Минь-минь, бир-бир, кізю-кізю! — гукав лис ніжним ласкавим голосом.</p>
	<p>— Ну, добре, будеш у мене пастухом, — каже жінка і посилає його стерегти худобу.</p>
	<p>Першого дня пастухування лис з’їв козу, другого дня — вівцю, а третього — корову. Вернувся лис увечері додому, а хазяйка й питає, де він дів її худобу.</p>
	<p>— Голови в річці, а ноги в лісі, — сказав лис.</p>
	<p>Хазяйка саме в цей час збивала масло. Почула вона ті лисові слова і подумала, що треба самій подивитися, де ж це та худоба. Поки її не було в хаті, лис заліз у маслянку й вихлебтав усю сметану. Як вернулася хазяйка та побачила, що лис зробив, то витягла копистку та й замахнулась нею на лиса. Але зачепила тільки кінчик хвоста, і лис утік.</p>
	<p>Відтоді в лиса кінчик хвоста білий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (5106). Лис-пастух. СУС —. Записано 2008 року. Гедзун Марія Прокопівна (1931). Черкаська область, Монастирищенський район, Шабастівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
