<!--#include virtual="/-/inc/general__page_start.inc" -->
<title>Лісова красуня ☼ Українська народна казка ☼ Народна творчість</title>
<meta name="Description" content="Українська народна казка Поділля «Лісова красуня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лісова красуня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лісова красуня <br><span class="article__headerDescription">Українська народна казка Поділля</span></h1>
	<p>Стояв густий ліс. Серед лісу була невеличка хатина в якій жили дід, баба та їх внучка Оленка. Краса природи приваблювала оточуючий світ. Оленка захоплювалася квітами, чудовими деревами. Любила навіть людською мовою поговорити з тваринами. Навесні вона слухала спів солов’я, а взимку горобчики та синички навідувалися до їх домівки, щоб можна було чимось смачненьким поласувати.</p>
	<p>Квітла та розцвітала краса дівчини. З радістю розповідала вона дідусеві та бабусі про своїх подружок по лісовій галявині. Захоплюючись співом пташок, дівчина не один раз і сама виспівувала українських пісень, яких її навчила бабуся. Особливо гарно вона співала «Ой чий то кінь стоїть». І пісня ніби стала дійсністю, бо через деякий час біля своєї хатини вона побачила красивого юнака, який приїхав на сивому коні. Припала до душі хлопцеві лісова красуня. Закохався і не міг він без Оленки прожити і дня.</p>
	<p>Та одного разу, коли юнак приїхав після довгої розлуки, він побачив сумні, заплакані очі дівчини і стривожено запитав:</p>
	<p>Оленко, що сталося?</p>
	<p>Крізь сльози дівчина розповіла про смерть люблячої бабусі. Тяжко пережив розлуку з коханою дружиною дідусь і теж помер. Сумно і тривожно Оленці, самотньо. Та закоханий хлопець переконував, що він не залишить її, одружиться, бо давно кохає. Осміхнулося серце Оленки, як добре, що на світі є справжня любов, добро. Крізь сльози, усміхаючись, вона дала згоду.</p>
	<p>Давно немає дідуся з бабусею, але хата не пуста, бо тут чути дитячий сміх, співають птахи, цвітуть квіти, шумить ліс. Здається, радіють всі, що лісова красуня зустріла своє кохання.</p>
	<p>З давніх-давен люди мріяли про те, щоб краса і добро врятували світ, а зло і підлість ішли в небуття.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (7863). Лісова красуня. СУС —, новотвір. Записано 2010 року. Лозовецька Ганна Федорівна (1940). Хмельницька область, Волочиський район, Федірки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
