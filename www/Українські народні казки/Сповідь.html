<!--#include virtual="/-/inc/general__page_start.inc" -->
<title>Сповідь ☼ Українська народна казка ☼ Народна творчість</title>
<meta name="Description" content="Українська народна казка Буковини «Сповідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сповідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сповідь <br><span class="article__headerDescription">Українська народна казка Буковини</span></h1>
	<p>Пішов один сповідатися. Питає його піп за гріхи, а він каже:</p>
	<p>— Є, батюшко, гріхи в мене.</p>
	<p>— Але які ж саме гріхи?</p>
	<p>— Я кинув кожух з поду.</p>
	<p>— Ну, — каже, — це не гріх. Лиш одежини шкода.</p>
	<p>— Та в кожусі батько був зодягнений.</p>
	<p>— І батько вмер?</p>
	<p>— Вмер.</p>
	<p>— А попрощав тобі?</p>
	<p>— Попрощав.</p>
	<p>— То нехай тобі бог простить. А ще які гріхи в тебе є? А він каже:</p>
	<p>— Як я був наймитом, то вкрав у вас ланцюг.</p>
	<p>— Тобі треба було щось прив’язати. Нехай тобі бог простить.</p>
	<p>— Нє, батюшко, — каже він, — на ланцюгови був віл.</p>
	<p>— Але ти каєшся?</p>
	<p>— Каюсь, батюшко, бо там ще їден віл був. Чого я і його не забрав? Тоді піп каже до него:</p>
	<p>— Тут я тобі сам прощати не можу. Як громада простить, то буде тобі прощено.</p>
	<p>А піп той був рудий. Зібралася громада, а піп каже:</p>
	<p>— Люди, що скаже цей Іван, то все правда.</p>
	<p>— Люди, — каже Іван, — котрі в селі діти руді, то всі від нашого попа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 11 березня 1980 року Попельський Василь Іванович (1938)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сповідь <br><span class="article__headerDescription">Українська народна казка Гуцульщини</span></h1>
	<p>Жила жінка з чоловіком. Вона була віруюча і дуже часто бувала в церкві, І до неї залицявся піп. І кохався з нею, поки якимось чином не взнав чоловік. А та як вони були бідні, то чоловік не сварився з попом і жінкою, а пішов і вкрав у попа свиню. І дома свиню заколов. Жінка допитується:</p>
	<p>— Де ти вкрав свиню?</p>
	<p>І до тих пір допитувалася, поки чоловік не признався, що вкрав свиню в попа. Зустрілася вона з попом і розповіла йому це.</p>
	<p>— Мій чоловік украв у вас свиню.</p>
	<p>А піп сказав жінці, щоб вона примусила чоловіка прийти до церкви на сповідь. А того чоловіка звали Петро. І прийшов він одної неділі до церкви на сповідь. Бере піп Євангелію в руки і накриває Петрови голову. І веде сповідь. Випитує його за всякі гріхи. Нарешті говорить:</p>
	<p>— Петре, ти вкрав у мене свиню?</p>
	<p>Петро мовчить. Піп перепитав декілька разів, а Петро вперто мовчить. Але піп бере Петра за руку і говорить йому вже на вухо:</p>
	<p>— Ти, Петре, вкрав у мене свиню? Петро відповідає:</p>
	<p>— Отче, на цьому місці нічого не чути.</p>
	<p>— Брешеш, Петре. Тоді Петро говорить:</p>
	<p>— Отче, ану ви станьте на коліна на моє місце. Побачите, чи чути щось.</p>
	<p>Піп став на коліна, і починає Петро сповідати попа. Та й говорить:</p>
	<p>— Отче, ви залицяєтесь до мої жінки? Піп це почув і відповідає:</p>
	<p>— Правду кажеш, Петре. Бігме на цьому місці ніц не чути.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 6 березня 1983 року Варварюк Михайло Георгійович (1939 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
