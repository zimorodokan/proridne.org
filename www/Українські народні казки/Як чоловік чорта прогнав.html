<!--#include virtual="/-/inc/general__page_start.inc" -->
<title>Як чоловік чорта прогнав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як чоловік чорта прогнав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік чорта прогнав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік чорта прогнав <br><span class="article__headerDescription">Українська народна казка Бойківщини</span></h1>
	<p>Був пан. Мав дочку. І був гарний хлопака, і хтів з його дочкою женитися. Але пан не хотів дати за нього дочку. Бо він був бідний, а то був пан, грабія. Мовить:</p>
	<p>— Як три ночі переспиш у моїм млині, дам за тебе дочку.</p>
	<p>— Добре.</p>
	<p>Прийшов він першої ночі. А він був музикант. Умів добре на скрипку грати. Грає він у тім млині на скрипку, грає, приходить чорт. І каже:</p>
	<p>— Що би ти хотів, же би-сь мене научив грати? Ану, — мовить, — дай мені, я буду грати на скрипку.</p>
	<p>Дав йому хлопець скрипку, той пробує грати та й не виходить нічого. Та й перейшла вже дванадцята година, і чорт уже не казав, би його научити грати, утік. А хлопець йому сказав:</p>
	<p>— На другу ніч прийдеш.</p>
	<p>Іде другу ніч хлопець у млині ночує. Прийшов і чорт, грає, грає та й нічого не виходить. Прийшла та година, і чорт утік. І мовив йому хлопець:</p>
	<p>— Прийдеш на третю ніч.</p>
	<p>Прийшов чорт на третю ніч, грає, грає — не виходить у нього. Хлопецть мовить:</p>
	<p>— Я тебе навчу грати на скрипку.</p>
	<p>— Добре, навчи, я тебе давно просив.</p>
	<p>Навертів хлопець у стіні дір, наробив кілків.</p>
	<p>— Закладай тут пальці, — каже чортови.</p>
	<p>Чорт заклав пальці, а той поприставляв кілки і поставив дошку. Так, жеби всі разом пальці потиснув. Та як ударив молотком у дошку, то зразу притиснув усі кілки. А тоді ще ліпше притиснув. Чорт мовить:</p>
	<p>— Що хоч’ я тобі даю, лиш ня відпусти.</p>
	<p>— Ти, — мовить, — підпишися мені, що ти підеш геть з цього млина.</p>
	<p>— Добре.</p>
	<p>Звільнив він чортови єдну руку, і чорт йому підписався, що до млина він уже не має діла.</p>
	<p>— Але, — мовить, — ти мені підпишися, щоби ти не був і на багні моїм.</p>
	<p>— Добре, я підпишуся.</p>
	<p>І чорт і то підписав. І хлопець його відпустив.</p>
	<p>Та й пан мусів віддати за того хлопця свою дочку. І оженився він з дочкою пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (2375). Як чоловік чорта прогнав. СУС 1159. 4 грудня 1990 р. Симович Олекса Євстахович (1915). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
