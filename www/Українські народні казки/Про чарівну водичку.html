<!--#include virtual="/-/inc/general__page_start.inc" -->
<title>Про чарівну водичку ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про чарівну водичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівну водичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівну водичку <br><span class="article__headerDescription">Українська народна казка Гуцульщини</span></h1>
	<p>Були два брати, оден розумний, а оден дурний. Але й той другий брат був розумний і хитрий, лиш з себе удавав дурного. У тих братів була мама. Пішли вони одного разу в ліс по дрова і найшли там купу людей, аж дванадцять. Ті люди сиділи собі й курили люльки. Надійшли ці два брати. А ті питаються в них:</p>
	<p>— За чим ви прийшли в ліс? Менший брат, що придурювався, каже:</p>
	<p>— Ми прийшли в ліс по дрова.</p>
	<p>— То набирайте собі дров та й ідіть від нас.</p>
	<p>Менший брат розперізує з себе довгий курмей&nbsp;<sup>*</sup> та уперізує кільканадцять буків навколо. Ті люди задивувалися та й питаються в него:</p>
	<p>— Що ти робиш?</p>
	<p>— Я, — каже, — хочу це все вирвати та й на плечі. Та й до хати нести.</p>
	<p>Ті люди подивилися оден на другого, стисли плечима та й кажуть потиху:</p>
	<p>— Це не парубок, це упир якийсь. Це, видно, сила велика. Тікаймо геть від цих хлопців.</p>
	<p>— Почекаймо, — каже оден з них. — Будемо видіти, що то буде.</p>
	<p>А він таки був упир. Ті люди подумали та й таки вирішили тікати від него. Повставали вони з землі, а хлопець уздрів, що вони відходять, та й сказав:</p>
	<p>— Ану почекайте, люди, трохи.</p>
	<p>А тих дванадцять людей — то були злодії. Вони награбували по селах великі гроші. А цему хлопцеви дуже хотілося ті гроші від них відобрати. Сів він коло них та й зачав розмотувати волоку&nbsp;<sup>*</sup> з ноги. З одної ноги розмотує, а на другу намотує. І цей упир заманив тим злодіям сон. І всі вони позасинали. Тоді він пішов по кишенях, позабирав від них усі гроші та й сказав свому братови:</p>
	<p>— Ідім до хати, нам ніяких дров тепер не треба. Маємо з чого жити.</p>
	<p>Вернулися вони додому і поділили гроші по рівній частині. Каже менший брат:</p>
	<p>— Заховаймо ці гроші, щоб ніхто не найшов і про них не знав, та й підемо знов у дорогу. Шукати щастя. Бо не в грошах велике щастя, а в житті, — каже менший брат.</p>
	<p>Ішли вони, йшли і дуже далеко зайшли. Прийшли до одного села. Коло річки прали дівки шмаття. Хлопці стали коло тих дівок. Обернулися дівки і дивляться на хлопців. А хлопці на дівок. Довго одні на других дивилися і нічого не говорили.</p>
	<p>Одна дівка дуже файна була, а друга нефайна. Стали дівки далі прати шмаття, а хлопці одійшли кавалок дороги та й посідали. Каже менший брат до старшого:</p>
	<p>— Брате милий, мені дуже вдалася ота нефайна дівка. Я би її хотів узяти.</p>
	<p>Старший брат каже:</p>
	<p>— Цур тобі, брате! Що тобі вдалося! Та то ціла відьма.</p>
	<p>— О ні, брате, то моє щастя велике.</p>
	<p>— Як так, — каже, то най буде так, бери її. А я возьму ту другу. Завернули хлопці до дівчат. Та й каже той менший хлопець до тої чорної дівки нефайної:</p>
	<p>— Пішла би за мене, дівчино? А дівчина каже йому:</p>
	<p>— З радої душі, якби брав.</p>
	<p>А той старший сказав так само до тої другої. І та сказала:</p>
	<p>— Іду.</p>
	<p>А ті дівчата були обі сироти. В найманій хаті жили. Сказали дівчата:</p>
	<p>— Ідіть, хлопці з нами до хати, де ми жиємо. Прийшли вони до хати, та й кажуть дівки хазяйці:</p>
	<p>— Прощайте, тето&nbsp;<sup>*</sup>, бо ми вже відходимо від вас. Ми вже найшли собі місце. Та й приходіть до нас на весілля.</p>
	<p>Забрали хлопці тих дівчат до свеї хати, повінчалися з дівчатами. Менший брат лишився на місці, а старший на другому боці побудувався, близько цего брата.</p>
	<p>Жиє із своєю жоною менший брат дуже файно. Видить молода жінка, що чоловік її дуже любить, та й дивується, що вона така нефайна, а він її любить.</p>
	<p>Одної неділі вийшли вони собі обоє з хати та й сіли на приспу&nbsp;<sup>*</sup> проти сонця. І каже вона свому чоловікови:</p>
	<p>— Ти думаєш, чоловіче, що я враз&nbsp;<sup>*</sup> така не файна? Я файна, чиста на лице. Моя мама рідна померла, а тато вженився другий раз. І була в мене дуже лиха мачуха, дуже мене силувала до роботи. Нарешті я не збірувала&nbsp;<sup>*</sup>, і вона мене прокляла й прогнала. І закляла мене, що я стала така нефайна.</p>
	<p>Мачуха трафила на таку лиху хвилину, що дівчині таке сталося. І каже йому жінка:</p>
	<p>— За Червоним морем є така керничинка з водою. Щоби тої водички дістати, я би нею вмилася, і мені би все погане злізло з лиця. Я би стала така файна, як найфайніша царівна. Мій покійний дєдя розказував, що чув ще з діда, з прадіда про ту водичку за Червоним морем. Але тяжко туди дійти.</p>
	<p>Дуже задумався чоловік. Як дістати ту водичку? Та й сказав свої жінці:</p>
	<p>— Печи мені багато паляниць, я піду шукати тої води. Може, буду шукати рік-півтора, аби ти не журилася.</p>
	<p>Жінка гірко заплакала, обіймила свого чоловіка та й сказала:</p>
	<p>— Я не пускаю тебе.</p>
	<p>А чоловік дуже вперся іти. І вона перестала його спирати, не ломила його волі. Та й пішов чоловік.</p>
	<p>Довго-довго йшов він, бо колись не було чим їхати, ногами йшлося. Все йде та й питається по дорозі людей:</p>
	<p>— Далеко ще Червоне море, люди добрі?</p>
	<p>— Ой далеко, чоловіче, далеко.</p>
	<p>Ішов чоловік цілий рік, поки дійшов до того моря. Повернув у одну стареньку, нещасливу хатину. Увійшов, а там поралася коло печі дуже старенька бабка.</p>
	<p>— Відки, синку, будеш та й куди дорогу держиш? Він сказав:</p>
	<p>— Бабко, я з того й того села. Вже цілий рік іду, поки дійшов до вашої хати.</p>
	<p>— Куди йдеш і за чим ідеш? — питає бабка.</p>
	<p>І розказав чоловік все по правді. Як він вженився, кого взяв.</p>
	<p>— Розказала мені жінка моя, що за Червоним морем є така керничка, з такою водичкою, що якби вона вмилася, то стала би такою файною, що на світі треба пошукати такої файної. Я хочу дістати тої водички, бабко. Бо дуже в селі люди сміються з мене, що я взяв таку жінку нефайну.</p>
	<p>— А ти чоловіче, любиш свою жінку?</p>
	<p>— Якби не любив, бабусько, то би не взяв її. Мені ніхто її на шию не вішав, я з охоти її взяв.</p>
	<p>— Щасливий будеш, чоловіче, — сказала бабка, — якщо правду говориш.</p>
	<p>Бо та бабка була справедлива жінка, любила правду.</p>
	<p>—... Синку мій дорогий, скажу тобі по правді, не одна душа добивалася за Червоне море, до тої кернички, почерез море переходила, але відти ні одна душа не поверталася.</p>
	<p>Зайойкався молодий чоловік та й питається в бабки:</p>
	<p>— Чого не поверталися люди відти?</p>
	<p>— Бо над тою керничкою диявол запанував і вартує над водичкою. Хто прийде брати тої водички, то він його хапає і летом запроваджує до свеї печери. А що він там робить з тими людьми, бог його знає. Але ти, чоловіче, щасливий, що попав до мене. Я тобі допоможу водичку добути. Бо ті люди, що йшли за Червоне море раніше, не попадали до мене. І вони не вернулися. Ти підеш зо мною. Я тобі наберу водички в скляночку та й вернешся живий до свеї хати. Та й умиється твоя доля тою водичкою, і буде її лице чисте, як та водичка.</p>
	<p>Чоловік обняв і обцілував бабусю. Та й каже їй:</p>
	<p>— Як це все так стане, я візьму вас до себе жити. Бо я вижу, ви тут бідуєте. І хатина у вас недобра. Бідно ви жиєте.</p>
	<p>Бабуся засміялася з тих слів та й каже:</p>
	<p>— Ой синку, синку, нема в світі нікого, щоб так файно жив, як я жию. Ні цар, ні король так не жиє. Я лиш тільки виду не даю нікому, що я гаразд великий маю. Ну, буде вже розговорювати тобі зо мною.</p>
	<p>Засоромився чоловік, що таке старій жінці сказав.</p>
	<p>— Вибачайте, бабусько, вже не буду вам таке казати. Бабка зібралася та й каже йому:</p>
	<p>— Ходім.</p>
	<p>Дішли вони до Червоного моря.</p>
	<p>— Сідай мені на плечі, — каже бабка. — Але лицем не до води, а назад.</p>
	<p>Скочила бабка на воду та й пливе собі морем, та й пливе. А чоловік питається в бабки:</p>
	<p>— А ще багато плисти цим морем великим? Бо вже й напудився&nbsp;<sup>*</sup> він. Бабка каже:</p>
	<p>— Ой ще далеко-далеко. Не питай нічого, сиди та й мовчи.</p>
	<p>Припливла бабка на край Червоного моря та й ідуть далі ногами. Ішли так аж до передвечора. Заводить його бабка в одну хатину, таку саму стареньку, як у неї. Увійшли в ту хатину, а там дідок старенький. Зігнений, горбатий, що майже лицем до землі кивається. Каже бабка до того діда старого:</p>
	<p>— Треба примістити цего чоловіка. Най він лягає відпочивати.</p>
	<p>— Най буде, — сказав дідок.</p>
	<p>І повів дідок чоловіка спати в другу хату.</p>
	<p>А цей дідусь, знаєте, був рідний брат тої бабки. Каже бабка дідусеви:</p>
	<p>— Брате милий, треба йому допомогти дістати тої водички.</p>
	<p>І розказала дідови все про того чоловіка і його жінку. Дідок теж був милосердний, пожалував чоловіка. Та й каже бабці:</p>
	<p>— Підемо обоє чи я йду до тої кернички сам?</p>
	<p>— Йдім обоє, — каже бабка. — Може, треба буде вислідити ту мить, коли диявол відійде від кернички.</p>
	<p>Дідусь каже:</p>
	<p>— Я й сам можу справитися. Але як хочеш іти, то йдім. Нам треба прийти туди рівно у дванадцятій годині ночі, бо чорт опівночі вилітає на села манити людей, під’южувати їх до сварки, до гризоти. Навіть якби чоловікови вдалося прийти до кернички, то чорт може заманити з собою чоловіка блудом. На ту одну годину опівночі він ту керничку лишає.</p>
	<p>Узяв дід в кишеню скляночку та й з бабою пішов. А чоловік по півночі пробудився та й пішов у ту хату, де були дід та й бабка. Та й уздрів, що нема ні бабки, ні діда в хаті. Та й зачав дуже плакати. Дало йому великого страху, зачав він тремтіти. І сказав:</p>
	<p>— Боже милий, залишили вони мене на пропасть, аби я вже ніколи не вернувся до свеї хати, до свеї жінки. Добре мені жінка казала: «Не йди нікуди». Не треба було мені ніяких пригод шукати.</p>
	<p>І плаче він, плаче. Нараз чує, рипнули двері. Входять дідок та й бабка.</p>
	<p>— Чого в тебе, чоловіче, сльози на очах? — запитався дід.</p>
	<p>— Я думав, що ви мене лишили на пропасть. Бабка каже:</p>
	<p>— Ні, чоловіче, не журися. Ми тобі добули те, за чим ти прийшов.</p>
	<p>Витягає бабка з пазухи скляночку з водичкою та й показує чоловікови.</p>
	<p>— Маєш, чоловіче, з чим додому вернутися.</p>
	<p>Чоловік так втішився, що аж до стелини підскочив. Та все бабці дякує та дідови дякує. А надворі розвиднилося. Бабка каже:</p>
	<p>— Ходи, чоловіче, зо мною назад.</p>
	<p>І вони пішли, а дідок залишився собі в хаті. Прийшли до моря, а бабка каже:</p>
	<p>— Сідай мені на плечі, але вже очима наперед.</p>
	<p>Чоловік пливе, такий радий. Бабка припливла до берега, чоловік став на ноги та й пішли до бабиної хатини. Зайшли, бабка погодувала чоловіка, надавала йому на дорогу так багато їжі, що він ледве то здоймив. Подає йому ту скляночку в руки та й каже:</p>
	<p>— На тобі оцю хлібину. Я тобі забиваю скляночку в хлібину, щоб її не видно було. Бо тебе по дорозі можуть рабівники обрабувати. Можуть думати, що в тебе гроші є. А ти грошей не маєш, але маєш цей харч. Вони в тебе зарабують весь харч, а ти проси їх:</p>
	<p>— Беріть весь харч, лиш мені хлібенятко лишіть, аби мав чим у дорозі покормитися.</p>
	<p>—... Як принесеш цю водичку, — наказує бабуся, — аби жінка вмила нею три рази своє лице. А решту водички щоби ви добре сховали. Бо як хто в селі повидить твою жінку, то здогадається, що у вас є така водичка, що жінка твоя змилася і така файна стала. Можуть найтися такі фальшиві люди, що зарабують вас.</p>
	<p>— Добре, бабусю.</p>
	<p>Вирушив чоловік у далеку дорогу. Довго йшов. Аж тут нараз наскочили на него рабівники. А чоловік ніби-то не видить їх, іде собі далі дорогою. Оден рабівник лапнув за торбину на плечах чоловіка.</p>
	<p>— Що несеш у торбі?</p>
	<p>— Харч.</p>
	<p>— Відки в тебе стільки харчу?</p>
	<p>— Я, — каже, — служив у одного ґазди за харч, не за гроші. Ґазда не мав грошей, бо бідний був. Він лиш дав мені їжі.</p>
	<p>— То ти лиш за харч служив? Кажи, де гроші?</p>
	<p>— А я мусив служити за харч, бо по наших селах неврожай і голод. А я не хотів умирати з голоду та й пішов на чужі села пережити тяжкий рік.</p>
	<p>Кажуть рабівники:</p>
	<p>— Ми мусимо взяти в тебе цей харч, бо ми теж гинемо з голоду. А їх було коло дванадцяти, тих рабівників. І хапнули вони йому з плеч торбу.</p>
	<p>— Беріть, — сказав він, — але мені одну хлібину лишіть, аби я мав чим покормитись у дорозі.</p>
	<p>Він висипав рабівникам усю їду, а собі лишив ту хлібинку, що в ній була скляночка з водичкою. Та й пішов собі своєю дорогою. Але та бабуся казала йому, як давала скляночку з водичкою:</p>
	<p>— Аби цю водичку шанував, чоловіче, не розтринькував. Аби ходив з нею по селах, містах. Як уздриш людину, що має по лиці рани або кошулю&nbsp;<sup>*</sup>, скажи: «Я вас вилікую, і у вас буде чисте лице, як скло». А люди будуть тобі багато платити, аби лиш ти їх вилікував.</p>
	<p>Прийшов він до хати, жінка вмилася тою водичкою і така стала файна, що чоловік не міг надивитися. Та й каже він жінці:</p>
	<p>— Я цею водичкою буду лікувати людей по селах і містах і багато на цій справі зароблю.</p>
	<p>І пішов він село від села. І багато людей вилікував, і багато на тім заробив. І накупив доволі всякого добра. І добре вони з жінкою жили. І була в них велика сім’я. І може, вони ще й тепер жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Курме́й — мотуз, вірьовка.</p>
			<p><sup>*</sup> Воло́ка — мотузок, яким зав’язують постоли, обв’язують онучі.</p>
			<p><sup>*</sup> Те́та — тітка.</p>
			<p><sup>*</sup> При́спа — призьба.</p>
			<p><sup>*</sup> Враз, або ип — весь час, постійно, завжди.</p>
			<p><sup>*</sup> Бірува́ти — могти, спромагатися, витримувати.</p>
			<p><sup>*</sup> Напу́дитися — налякатися.</p>
			<p><sup>*</sup> Кошу́ля — тут: лишай.</p>
			<p><sup>*</sup> Ге́ци — погані жарти.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 26 березня 1986 року Колобейчук Григорій Дмитрович (народж. 1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
