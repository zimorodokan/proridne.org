<!--#include virtual="/-/inc/general__page_start.inc" -->
<title>Козак і орел ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Козак і орел» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козак і орел.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козак і орел <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це хоч і недавно, та все-таки давно. Жив на Січі козак. Сильний був козак, сміливий, звали його Петром Дереволомом, тому що ламав він дерева будь-якої величини.</p>
	<p>Кличе його батько гетьман та й каже:</p>
	<p>— Ти козак славний. Зможеш змія — сина чортового подолати? Не дає він спокою городу Січогорську.</p>
	<p>— Поїду, батьку, — відповів славний козак.</p>
	<p>Благословив батько Петра на дорогу і поїхав славний козак через усю Україну, бо змій страшний у дальніх печерах сидів. Іде він степом замучений, голодний, коли бачить, величезний орел лежить.</p>
	<p>«Дай, — думає козак, — може, ще живий, порятую брата орла».</p>
	<p>Зійшов з коня, змастив орлові крило зранене цілющими травами, закинув ногу в сідло та й поїхав далі. Орел йому вслід людським голосом каже:</p>
	<p>— Спасибі, козаче. Тупни ногою, як моя поміч знадобиться, то я й прилечу.</p>
	<p>Ось приїхав Петро до славного міста Січогорська. Бачить, людей на вулицях нема, пси не гавкають, птиця не щебече, мов вимерло місто. Коли це почув чийсь плач. Підійшов козак до тину, а то дівча мале, років зо два, плаче. А братик старшенький сестричку за руку тримає. Питає Петро Дереволом:</p>
	<p>— А де ж усі люди поділися?</p>
	<p>— Змій усіх налякав, то всі й сховались у хатинах, — сказав хлопчик, — а ми сироти, то нам і сховатись ніде.</p>
	<p>— Не бійтесь, діти, не буде більше змія того, сто раз проклятого. Тільки вкажіть, де він живе?</p>
	<p>— Он гора змієва, а під горою печери глибокі, там він і живе. Та охороняють печеру ту сини його — семиглаві зміюки.</p>
	<p>Пішов козак на гору ту. Важкий шлях йому випав. А коли зійшов з гори, печери побачив, а коло них охоронці стоять та всіма головами своїми зміїними питають:</p>
	<p>— Битись прийшов, Петре, чи миритися?</p>
	<p>— Та що з вами миритись? Битися будемо.</p>
	<p>Вирвав Петро дуба з корінням кремезного, гілля пообламував та давай тим дубом в усі боки розмахувати. Злякались зміюки. Бачать, що переможе їх козак, та як засвищуть. Прилетіли на цей свист крилаті змії. Не злякався Петро їх, та про орла згадав:</p>
	<p>— Отут мені й знадобиться поміч орла-брата.</p>
	<p>Як тупне Петро ногою, аж дороги всі в Січогорську затремтіли. Почув цей гуркіт орел порятований, зібрав своїх побратимів, степових орлів. Полетіла орлина зграя до гори змієвої, півнеба закрила.</p>
	<p>Впали орли з неба на зміюк крилатих та й перемогли їх. Подякував Петро орлу-брату та й пішов до печери самого змія діставати. Очі змієві, мов ліхтарі, у темряві світять. Тож дав Петро змієві межи очі дубиною та й убив його.</p>
	<p>І враз все навколо сяйвом освітилося, морок почав зникати, печери розвалилися, мури змієві обвалилися.</p>
	<p>Повибігали люди з домівок своїх, дякують козакові Дереволому, а він на коня скочив та до батька гетьмана на Січ поскакав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>302 (7492). Козак і орел. СУС —. Запсиав Лищенко Сергій 2009 року. Лищенко Наталія Дмитрівна (1954). Дніпропетровська область, Нікопольський район, Марганець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
