<!--#include virtual="/-/inc/general__page_start.inc" -->
<title>Чи ти чуєш, Григоре ☼ Українська народна казка ☼ Народна творчість</title>
<meta name="Description" content="Українська народна казка Покуття «Чи ти чуєш, Григоре» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чи ти чуєш, Григоре.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чи ти чуєш, Григоре <br><span class="article__headerDescription">Українська народна казка Покуття</span></h1>
	<p>Оден музикант ходив по селах грати і вертався додому. А оден чоловік, що погано жив з жінкою, узяв собі на руку мішок і пішов від хати, бо жінка його дуже гризла. І подумав той чоловік: «Вступлюся від хати, аби-м не чув її сварки». І здибається він з тим музикантом. А вони були оба з одного села. Той музикант каже:</p>
	<p>— Ти де йдеш, Григоре? А він відповідає:</p>
	<p>— Сам не знаю, де. Іду, аби вступився від тої біди, бо дуже мене гризе.</p>
	<p>Григор вернувся і йде з музикантом. І приходять вони до Григорової хати, заглянули у вікно, а жінка вже сидить з попом за столом. Музикант говорить Григорови:</p>
	<p>— Лізь у міх, і я тебе занесу до хати.</p>
	<p>І він узяв на плечі мішок, а в ньому сидить Григор. Зайшов музикант до хати, поклав мішок під лаву, а сам сів на лаву.</p>
	<p>А піп з жінкою випивали, дали випити й музикантови. Жінка питає того музику:</p>
	<p>— Що ти там несеш у мішку?</p>
	<p>— Свій заробіток.</p>
	<p>Поїли вони, попили, музикант витяг скрипку і починає грати. А піп устав, молодицю в руки і танцюють по хаті. Танцює піп і все «гопа-па, гопа-па!» А той музика каже, грає і примовляє:</p>
	<p>— Ой, чи чуєш, Григоре?</p>
	<p>Жінка з попом говорить.</p>
	<p>Як маєш ніж при собі,</p>
	<p>Розпори міх на собі.</p>
	<p>Дай жінці раз, а попови два,</p>
	<p>Аби не казав «гопа-па»! Той взяв ніж, розпоров мішок, взяв тачівку і як попа потягнув два рази по голові, піп лиш простерся серед хати. Та й жінку бив. Дав добре їй та й каже:</p>
	<p>— Дівай його, де хоч’, аби він мені в хаті не був.</p>
	<p>І жінка відтягла попа далеко, щоби коло її хати не був. Та й уже більше не хотіла вона попів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Долина, Тлумацького району, Івано-Франківської області 17 липня 1992 року Павлюк Андрій Михайлович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
