<!--#include virtual="/-/inc/general__page_start.inc" -->
<title>Про трьох братів і чарівну сопілку ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про трьох братів і чарівну сопілку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про трьох братів і чарівну сопілку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про трьох братів і чарівну сопілку <br><span class="article__headerDescription">Українська народна казка Бойківщини</span></h1>
	<p>У єдного діда було три сини. І заслаб той дідо, і помирає. І каже хлопцям:</p>
	<p>— То ваша хата. І ваш той пляц, той городець.</p>
	<p>То він тим двом розумним давав. А найменший, той дурний, говорить:</p>
	<p>— А мені що, тату? Дайте мені товчку й толок.</p>
	<p>— Ну бери.</p>
	<p>Поховали батька. Продали браття тоту хату та йдуть у світ. А дурний говорить:</p>
	<p>— Та не лишайте й мене.</p>
	<p>— Но то ходи.</p>
	<p>А він бере товчку та й толок.</p>
	<p>— Де ти то береш? — кажуть браття. — там, де ми йдеме, дерева є доста.</p>
	<p>— Е. що ви знаєте. То мені батько відказав.</p>
	<p>Де догори, то він товчку несе, а де вниз, то котить. Заходять у ліс. Уже темно.</p>
	<p>— Тут будеме ночувати, — кажуть браття. — Але лізьме на дуба, би нас звірі не поїли.</p>
	<p>Лізуть браття на дуба, та й дурний товчку за собою тягне. А тут якраз розбійники приїхали і вола привели. І котел принесли, щоб варити. Наклали огень, зарізали вола і варять м’ясо.</p>
	<p>А той дурний на дубі говорить браттям:</p>
	<p>— Я пускаю толок.</p>
	<p>— Та ти що! Не пускай, бо нас піб’ють.</p>
	<p>Він не слухав їх, пустив толок. А толок згримів по галуззю. І зачепився толок за галузу.</p>
	<p>— На небі гримить, буде дощ падати, — повіли розбійники.</p>
	<p>— Я пускаю товчку, — каже дурний браттям.</p>
	<p>— Та не роби цього. То нас піб’ють.</p>
	<p>Та й пустив він товчку, а товчка бриньк просто на той огень, на котел з м’ясом. А розбійники напудилися і повтікали.</p>
	<p>А єден розбійник не втік. Йому жаль було за м’ясом, бо голоден був. Він вхопив кусок м’яса. Та й їсть та й впікся. А дурний зліз із дуба та й каже розбійникови:</p>
	<p>— Чого ти тут?</p>
	<p>— Та м’ясо їм. Та й ся опік.</p>
	<p>— Ану покажи язик, як-ись ся опік.</p>
	<p>Той показав язик, а дурний вхопив та й кінець язика відрізав. І розбійник почав тікати і доганяти своїх. А тоти почали ще скоріше втікати, бо виділи, що в нього з рота тече кров.</p>
	<p>Дивиться дурний, на фурі є міх грошей і міх ладану. І два коня припряжені. Міх грошей дурний поділив межи браттями. А собі взяв міх ладану. І каже браттям:</p>
	<p>— Їдьте додому. Маєте гроші, коні, їдьте геть. Можете женитися, будоватися. А я йду світом.</p>
	<p>Та й браття поїхали, а він висипав той ладан на огень, ладан згорів. Він узяв собі дрючок і почав глядати там, у тім попелі. І найшов пищавку желізну. Як заграв у ту пищавку, усі звірі позбігалися і танцюють. Він перестав грати і звірі повтікали в ліс.</p>
	<p>Іде він. Приходить до єдного попа.</p>
	<p>— Що ти за єден? — звідається піп.</p>
	<p>— Та я можу вівчарити.</p>
	<p>— Добре, в мене є вівці, кошара й колиба. Будеш у мене вівчарити.</p>
	<p>Дурний пішов вівчарити, а піп пішов назирці і в тернину заліз. І дивиться, як він буде вівчарити. А дурний випустив вівці з кошари, ліг і спить. Бог знає, куди порозходилися вівці. У полудне пробуджується дурний і заграв у пищавку. І позліталися всі вівці і звірі. І все танцює. І піп у тернині так гуляє, що геть усе шмаття на собі пірвав.</p>
	<p>Приходить піп домів, а попадя звідається:</p>
	<p>— Чому ти такий обірваний?</p>
	<p>— У нас такий вівчар, що як заграє в пищавку, то мусиш танцювати, хоч би й не хотіла.</p>
	<p>— Ану няй заграє, — попадя каже.</p>
	<p>— Добре, заграє. Але ти мене замкни в бочку і на під, аби я не чув, як буде грати.</p>
	<p>Взяла вона ‘го на під у бочку і обвила периною. І зверху подушку поклала, би не чув, як буде грати.</p>
	<p>Дала попадя вівчареві обідати.</p>
	<p>— Пообідав, тепер заграй.</p>
	<p>Той заграв, а попадя гуляє по кухні. Худоба гуляє в стайні, ланци повривала. Гуляє по подвір’ю. а піп на поді комоситься в бочці, бо вчув. І бочка перевернулася. Прикотилася д’вікну і впала на сіни. І піп дуже побився.</p>
	<p>І подав піп на того вівчаря в суд. І присудили його утопити. Привели його д’воді. Там цілий суд і народ, багато людей. І піп, і попадя. Каже суддя:</p>
	<p>— Що ти собі просиш перед смертю?</p>
	<p>— У пищавку заграти.</p>
	<p>Піп каже:</p>
	<p>— Невольно, не позволяю.</p>
	<p>А суддя:</p>
	<p>— Що чоловік попросить, то йому дозволяється перед смертю.</p>
	<p>А той як заграв у пищавку, той вівчар дурний, як почали всі танцювати: і суддя, і піп, і всі. А піп танцює і плеще в долоні:</p>
	<p>— I ja mowil, nie pozwalaj1.</p>
	<p>Грав він, грав, а далі став. Суддя і піп кажуть:</p>
	<p>— Тепер ми його мечім у воду.</p>
	<p>А він знову почав грати. То так їх утуманив, що насилу його збулися.</p>
	<p>— Іди собі, куди хочеш і дай нам спокій.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>33 (1789). Про трьох братів і чарівну сопілку. СУС 1653+592. 2 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
