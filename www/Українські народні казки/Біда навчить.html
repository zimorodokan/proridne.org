<!--#include virtual="/-/inc/general__page_start.inc" -->
<title>Біда навчить ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Біда навчить» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Біда навчить.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Біда навчить <br><span class="article__headerDescription">Українська народна казка Чернігівщини</span></h1>
	<p>Жили колись два брати. Були вони не дуже дружніми. Не допомагали вони один другому. Один брат був багатий, а другий — бідний. Багатий ніколи не ділився своїм добром із бідним.</p>
	<p>Якось у багатого було свято, бідний брат пішов до нього у гості. Прийшов, привітався, низенько до ніг вклонився та й каже:</p>
	<p>— Рідний, брате, у тебе веселе свято, то, може, ти почастуєш мене солодким вином?</p>
	<p>— Звичайно, братику, — відмовляє багатій. — Вино у глечиках. Пий собі!</p>
	<p>А в глечиках була гірка вода, що брат-бідняк аж скривився, думаючи, яке</p>
	<p>гірке вино. Ото напився він гіркої води і набрався страшної біди. Йдучи додому, він затягнув веселу пісню. Раптом йому здалося, що хтось підспівує.</p>
	<p>Він питає:</p>
	<p>— Хто ти?</p>
	<p>А йому хтось у відповідь:</p>
	<p>— Я!</p>
	<p>— А хто ти?</p>
	<p>— Я — біда твоя.</p>
	<p>— А куди ти йдеш?</p>
	<p>— Я йду з тобою.</p>
	<p>— Як це зі мною?</p>
	<p>— Та я завжди буду з тобою.</p>
	<p>— І чого ти до мене причепилася?</p>
	<p>— Так мені ж потрібно із кимсь жити.</p>
	<p>Замислився бідняк і вирішив позбутися біди.</p>
	<p>— Хочеш молока? — питає бідняк біду.</p>
	<p>— Дуже хочу.</p>
	<p>Поліз бідняк у погріб, дістав глечик, а там молока на денці. От він і каже біді:</p>
	<p>— Ну, якщо хочеш молока, то лізь у глечик.</p>
	<p>Біда швиденько вскочила у глечик, а бідняк взяв та й закрив його. Закопав глечик під сараєм глибоко в землю і почав потихеньку багатіти.</p>
	<p>Чутки дійшли до старшого брата, що менший брат його багатіти став. Заздрісно йому стало. Прийшов багатій до брата у гості і став розпитувати, що та як, а той і каже:</p>
	<p>— А ти пам’ятаєш, як я до тебе на свято приходив, то ти мене гарно почастував. Тоді я так сп’янів, що, йдучи додому, аж заспівав. Раптом чую, що хтось підспівує. Запитав я, хто зі мною співає. Виявилось, що за мною біда ходить, голову мені морочить.</p>
	<p>А багатий брат питає:</p>
	<p>— А куди вона поділася?</p>
	<p>— Та я її заманив у глечик, закрив його та й закопав під сараєм. З того часу живу, багатію, сплю, їм, п’ю і гуляю, лиха не маю.</p>
	<p>Тут ще більше багатія заздрість здолала. Вночі прокрався він до братового сараю, викопав глечик, відкрив його, а звідти як вискочить біда, худа та страшна.</p>
	<p>— Ось, нарешті, я вирвалася, ледве живою залишилася.</p>
	<p>А багатий брат і каже їй:</p>
	<p>— Швидше йди-но назад до брата. Він тепер багатим став.</p>
	<p>А біда і відмовляє йому:</p>
	<p>— Ні, досить я натерпілася від нього! Ходімо вже краще до тебе!</p>
	<p>І пішла біда за багатієм. Швидко він збіднів, злидні поселилися в оселі, а той брат, що біди зумів позбутися, жив довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>254 (4527). Біда навчить. СУС 735А. Записано 2008 року. Плошко Марія Єлисеївна (1921). Чернігівська область, Прилуцький район, Погреби</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
