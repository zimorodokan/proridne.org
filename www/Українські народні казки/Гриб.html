<!--#include virtual="/-/inc/general__page_start.inc" -->
<title>Гриб ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Гриб» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гриб.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гриб <br><span class="article__headerDescription">Українська народна казка Бойківщини</span></h1>
	<p>Поїхав чоловік волами в поле косити сіно. Змучився і заночував там. Воли пустив пасти, а сам ліг спати. Чує він уночі — щось його піднімає. Піднімає та й піднімає, вгору та вгору. Він пробуджується, а то гриб величезний під ним виріс і вгору його піднімив. Корінь такий грубий, що підрізати його нема права. Нема такої пили. Думає чоловік, як злізти. Підкачує портки і якось зліз долі тим грибом.</p>
	<p>Шкода такий гриб лишати, але як його додому завезти? Що він робить? Припрягає воли. І того гриба ланцом вириває, викореновує. Виважує його на віз і везе.</p>
	<p>Везе він того гриба, а шапка така величезна, що десятки людей могли би під нею сховатися. Везе, а та шапка в плоти не вміщається, плоти людям розмітує.</p>
	<p>Почалася буря. Люде задоволені, бо хоч порозмітувало плоти, але було під що сховатися. Під ту шапку.</p>
	<p>Та ще на тому не кінець. Воли не могли тягнути, треба було йти по ще єдну пару волів. Пригнав ще єдну пару волів, підпрягли їх, і ледве-ледве дотягнув господар гриба додому. Але що ж робити, як його, того гриба, з воза зсадити?</p>
	<p>Зажурилася жінка, що вона такому грибови ради не дасть. Люде подумали, подумали і порізали корінь троцькою пилою. І збудував чоловік з того кореня хату. І в новій хаті справив весілля, женив сина, і на шапці з того гриба всі гості танцювали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ямельниця, Сколівського району, Львівської області 21 грудня 1990 року Молгодян Марія Іванівна (1928)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
