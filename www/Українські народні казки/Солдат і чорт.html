<!--#include virtual="/-/inc/general__page_start.inc" -->
<title>Солдат і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Солдат і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Солдат і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Солдат і чорт <br><span class="article__headerDescription">Українська народна казка Бойківщини</span></h1>
	<p>Солдат служив при війську. І не могли солдати там увартувати — чорт не давав їм. Виправили того солдата, би йшов вартувати він. Він каже: — Я піду.</p>
	<p>Прийшов він на варту, стоїть, а чорт приходить до него і каже:</p>
	<p>— Дай мені свого вбрання. Нехай я трохи потішуся.</p>
	<p>Солдат дав ’му вбрання, чорт убрався, трохи потішився, поскакав собі. А тоді скинув убрання і віддав солдатови. Та й каже:</p>
	<p>— Би-с ще й завтра прийшов. Солдат приходить у казарму та й каже:</p>
	<p>— Я ще й завтра піду вартувати. Всі дивуються. Що воно таке?</p>
	<p>Пішов і другої ночі солдат. Чорт уже чекає на него. Каже:</p>
	<p>— Дай ми вбрання, най я ся потішу.</p>
	<p>Солдат дав йому вбрання, він собі походив, походив трохи у тім вбранню і віддав солдатови.</p>
	<p>— Би-с, — каже, — ще й завтра ввечір прийшов, третьої ночі/ Третьої ночі знов прийшов солдат. Чорт появився і каже:</p>
	<p>— Дай мені свого вбрання, най я ще раз потішуся.</p>
	<p>Дав він йому, чорт зібрався, потішився, зняв, подякував солдатови і каже:</p>
	<p>— Я дам тобі хустину до носа. Як сядеш з ким у карти грати, озьми хустину в кишени у жменю і потисни її, ту хустину. І будеш вигравати.</p>
	<p>Прийшов солдат у казарму третього вечора. Інші солдати його питаються, що він там видів. А він каже:</p>
	<p>— Нічого. Мені дуже добре було.</p>
	<p>Збираються солдати собі десь трохи пройтися. А він каже:</p>
	<p>— Та й я піду з вами.</p>
	<p>А вони не хотять, би він разом з ними був.</p>
	<p>— Ми підеме, а ти потому підеш, — кажуть.</p>
	<p>Зайшли солдати до шинку, а в той день мало хто туди заходив, і шинкарка мало вторгувала. Ввиділа вона, що вони мають трохи грошей.</p>
	<p>— Давайте, — каже до тих солдатів, — заграєм трохи в карти. Та й сіли вони з нею грати в карти. І виграла вона від них усі гроші, до копійки. Вони лиш ся повтирали та й пішли. Прийшли та й кажуть:</p>
	<p>— Іди ти.</p>
	<p>Він пішов. Має тоти солдатські гроші, зайшов до шинку, вийняв їх та й так рахує. Поїв щось там трошки, а шинкарка каже:</p>
	<p>— Давай заграєм у карти.</p>
	<p>— Та сідай.</p>
	<p>Грають вони в карти. Він собі взяв тоту хустину в руку, нібито втирає носа, та й потиснув її, та й собі подумав, що йому чорт наказав. Дає на стіл ту кавцію, що він на такі й такі гроші грає. І грає. І виграв у неї тоти гроші, що ті програли. Вона ще дає, хоче відограти. А він каже так:</p>
	<p>— А як я виграю твій шинк, що буде тоді? Вона каже:</p>
	<p>— Наперед я даю з себе плащ.</p>
	<p>— Давай, — каже він.</p>
	<p>І виграв у неї той плащ. Дає вона в кавцію щось там з шинку, хоче в него відогратися. Нє, він все виграє. Вона ще щось там положила — він і то виграв. Вона ще й ще дає, а він усе виграє. І вже вона назлилася. Закликала якогось там чоловіка, щоби став з ним грати. Може, той відограє? Але він і в того чоловіка виграв. І програла вона цілий свій шинк.</p>
	<p>Не має що робити, іде за поліцією, би його заарештували, бо він уже шинкарку з шинку виганяє. Приходить поліція, а він шинк замкнув та й ходить поперед них, а вони його не пізнають. Шукають його і не впізнають. Шукали і не знайшли його, і пропало. А він закрив шинк та й пішов собі в казарму.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Тухля, Сколівського району, Львівської області 24 грудня 1990 року Мочержак Aннa Миколаївна (1914)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
