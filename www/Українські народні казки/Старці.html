<!--#include virtual="/-/inc/general__page_start.inc" -->
<title>Старці ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Старці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Старці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Старці <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Якось ішли дорогою старці і зайшли у крайню хату. А там живуть молодята, які тільки-но побралися, і їхні старі батьки. От старці й запитують молодих людей:</p>
	<p>— Коли до вас краще прийти? У молодості чи в старості?</p>
	<p>Подумали молодята та й кажуть:</p>
	<p>— Приходьте до нас тепер. Ми молоді, здорові, сильні, то якось будемо працювати і, дасть бог, якось переборемо всілякі негаразди, злидні.</p>
	<p>Зайшли старці до хати і так обсіли бідних людей, що далі терпіти нікуди.</p>
	<p>Чоловік подався на заробітки в невідомі краї, жінка пішла наймитувати до пана. У пана на той час померла дружина. От він і став задивлятися на гарну наймичку, невдовзі й одружився з нею.</p>
	<p>Так минають роки. Жінка живе собі у пана в багатстві та розкоші, а чоловік гірко працює, заробляючи на заможне життя.</p>
	<p>Пройшло більше двадцяти років. Чоловік кревною працею заробив грошей, зав’язав їх у вузлик і помандрував додому, до дружини. Уже біля рідного села вирішив трішки перепочити. Ліг під дубом та й заснув.</p>
	<p>Аж тут пролітала ворона, схопила вузлик у дзьоб і сіла на дереві. Чоловік і сяк і так до неї, і намагався зігнати, і хотів вилізти на дерево. Та де там...</p>
	<p>Пішов у село прохати людей, щоб допомогли зрізати дуба. А люди повідали йому, що пані заборонила їм рубати дерева, бо це її власність. Засмутився чоловік і пішов до пані.</p>
	<p>Яким же було його здивування, коли побачив свою дружину. На той час старий пан уже помер. Чоловік з дружиною порозумілися, зрізали дуба, відібрали у ворони вузлик з грішми. А тоді до кінця своїх днів жили заможно в мирі та злагоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>215 (5454). Старці. СУС 938В. Записано 2008 року. Бойко Микола Григорович (1927). Черкаська область, Шполянський район, Матусів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
