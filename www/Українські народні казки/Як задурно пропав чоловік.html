<!--#include virtual="/-/inc/general__page_start.inc" -->
<title>Як задурно пропав чоловік ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як задурно пропав чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як задурно пропав чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як задурно пропав чоловік <br><span class="article__headerDescription">Українська народна казка Гуцульщини</span></h1>
	<p>Був чоловік і жінка. Жінка дуже дуфала, коби попоїла здорово, здорову їду мала, а чоловік був дуже скупий. Він не дуже дуфав у їду. Пішов він до Божого дому (церква близенько, по сусідству була). А жінка, певна річ, запалила собі та й жарила сало. Чоловік вийшов з церкви і почув, що з його кагли дуже запахло жарене сало. І думає: «Видиш, жінка сало жарить». Та й іде т’хаті. А жінка побачила, що чоловік іде, та й заховала ринку з салом.</p>
	<p>Обшукав він усюди — нема тої ринки. Нема, не годен найти. Каже жінці:</p>
	<p>— Признайся, що жарила, я тобі нічого не скажу. Лиш признайся. А як ні, то я вмираю.</p>
	<p>— Умирай. І не жарила та й не жарю. Хочеш умирати, вмирай.</p>
	<p>І чоловік ляг на лаву та й умер. Не вмер, притаївся. Оден день лежить, другий. Вже жінка зробила галас:</p>
	<p>— Чоловік мій умер.</p>
	<p>Сяке, таке, уже корогви винесли. Жінка прихилиться та й голосить:</p>
	<p>— Ади, через сало холерське мій чоловік умер.</p>
	<p>— Ти скажи, що жарила та й їла, та й я устану, я не вмру, — каже він їй тихо, щоб люди не чули.</p>
	<p>— Ой-йой-йой, вмер запусто, задурно! Так голосить жінка, так руки ломить!</p>
	<p>Вже взяли деревище, понесли на цвинтар. Вона голосить на гробі. А як спустили його в яму, вона сказала:</p>
	<p>— Жарила-м, та й їла-м, та й буду їсти, а ти тут лежи, най тобі головою скородить. Тобі не треба жити, як ти такий скупий.</p>
	<p>І закопали його, бо ніхто ся д’нему не ближив, аби його прислухав, лиш тілко жінка ся ближила. Як він її тихо просив, вона відступалася від него далі. Та й руки ломить, та й далі своє провадить.</p>
	<p>І пропав чоловік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 22 лютого 1987 року Брустурняк Настя Василівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
