<!--#include virtual="/-/inc/general__page_start.inc" -->
<title>Кіт і горобець ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Кіт і горобець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт і горобець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт і горобець <br><span class="article__headerDescription">Українська народна казка Кіровоградщини</span></h1>
	<p>Жили колись дід і баба. Разом із ними мешкав кіт Мурчик. Одного дня пухнастий грівся на сонечку, задоволено нявкаючи. Аж раптом неподалік почулося:</p>
	<p>— Цвірінь-цвірінь!</p>
	<p>Розплющивши очі, руденький побачив горобчика, який стрибав неподалік і дзьобав крихти хліба. Пухнастий мисливець облизнувся та спритно підвівся на лапки. А безтурботний малюк скок і скок, іще ближче до підступного вусаня наближається, не підозрюючи про небезпеку.</p>
	<p>Мурчик прицілився, стриб і пернатий опинився в кігтистих лапах хижака.</p>
	<p>— Любий котику, — зацвірінькав горобчик, — з’їси мене пізніше, а спершу пригадай, чи вмивався ти сьогодні вранці? Адже розумні, сильні та хоробрі завжди починають день водними процедурами.</p>
	<p>«Нечувано! — подумав обурений вусань. — Крихітний птах навчає правил поведінки». Але ж не заперечиш, адже дійсно вранці не вмивався. Як міг він про це забути?</p>
	<p>Пухнастий бруднуля неохоче, забрав гострі пазурі, поклав горобця на травичку й почав купатися. Оближе лапку та веде нею аж до самого вушка, демонструючи пернатому, що розуміється на чистоті.</p>
	<p>А малюк спершу дивився, а потім змахнув крильцями — тільки його й бачили. Схаменувся мисливець, але було вже пізно. Щойно тримав у лапах смачний сніданок, а тепер залишився ні з чим.</p>
	<p>Відтоді вусань, пам’ятаючи про витівку хитрого горобця, вмивається після того, як смачно поласує. А згодом уся котяча родина, дивлячись на нього, почала робити те саме.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>96 (7977). Кіт і горобець. СУС —. Записав Скороход Михайло 2010 року. Кононенко Ольга Омельянівна (1935). Кіровоградська область, Олександрійський район, Димитрове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
