<!--#include virtual="/-/inc/general__page_start.inc" -->
<title>Неслух ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Неслух» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Неслух.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Неслух <br><span class="article__headerDescription">Українська народна казка Чернігівщини</span></h1>
	<p>За лісами дрімучими, за полями безкраїми в невеличкому селі жили люди. Ліс годував та обігрівав їх. Звірів було багато, але вони ховалися у темних місцях. Проте одна сім’я лосів оселилася на узліссі. Ранньою весною в лосиній родині з’явився маленький. Величний батько-лось пильно оберігав дружину і сина, а лосиха доглядала і годувала лосенятко.</p>
	<p>Теплого літнього дня мама з синочком вийшли в ліс на прогулянку. Світило яскраве сонечко, лосенятко вибрикувало на галявині.</p>
	<p>— Далеко не відходь від мене, бо заблудишся, — попередила мама.</p>
	<p>— Нічого зі мною не станеться, — відповідало пустотливе лосеня.</p>
	<p>Але трапилося лихо. День закінчувався, в лісі потемніло, а мами не було поруч. Погукав — не чути рідного голосу. Коли ж стало зовсім темно, то пустун злякався, ліг під кущиком і заплакав. А поруч щось зашурхотіло.</p>
	<p>— Ой, невже вовки? — зойкнуло лосеня.</p>
	<p>— Не бійся, я йду тобі на допомогу, — промурмотів їжачок-хитрячок з кущів.</p>
	<p>Від цих слів ще більше заплакало лосеня, але на душі стало легше.</p>
	<p>— Дочекаємось ранку і я тебе проведу додому, — пообіцяв їжачок.</p>
	<p>А згорьовані мама з татом, не знайшовши сина, всю ніч тривожилися за його долю. Скільки ж радості було в їхніх очах, коли з першими променями сонця їжачок привів їхнього сина.</p>
	<p>Тато суворо подивився і сказав:</p>
	<p>— Неслух! Більше так не роби!</p>
	<p>А мама ніжно обняла пустуна, нагодувала і промовила:</p>
	<p>— Радість і щастя ти наше! Більше не пустуй!</p>
	<p>—Обіцяю! — застрибав Неслух.</p>
	<p>Радів і їжачок, який зробив добру справу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41 (4359). Неслух. СУС —. Записала Мехеденко Інна у січні 2008 року. Орел Ніна Гаврилівна (1939). Чернігівська область, Городнянський район, Великий Листвен</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
