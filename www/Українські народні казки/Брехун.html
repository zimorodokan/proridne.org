<!--#include virtual="/-/inc/general__page_start.inc" -->
<title>Брехун ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Брехун» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брехун.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брехун <br><span class="article__headerDescription">Українська народна казка Бойківщини</span></h1>
	<p>Слухай, Іване, — каже пан, — всі говорять, що ти брехун. Я не знаю, чи брехун ти, але кажуть, що ти — брехун, і я тобі ніколи нічого не повірю. Але ти раз так збреши, аби я тобі повірив.</p>
	<p>— Пане, — каже, — що я буду вам брехати?</p>
	<p>— Що-небудь збреши, аби повірив, і дам тобі коня, бо я тобі нічого не вірю.</p>
	<p>— Добре, я збрешу, але нині не маю коли, бо спішу. Та й говорить, та все задки поступає.</p>
	<p>— Іване, ти збреши та й усе.</p>
	<p>— Та не маю часу, бо онде міняють порцеляну за попіл. Я маю трохи попелу, то шкода, щоб пропав. Виміняю порцеляни та й тоді будемо говорити.</p>
	<p>— Та де це, Іване?</p>
	<p>— Там і там. Та й побіг Іван.</p>
	<p>А пан каже до жінки:</p>
	<p>— Слухай, та й у нас є багато попелу. Ану наберім!</p>
	<p>Набрали в мішки попелу й везуть. А Іван уже вертається. Вони й питаються:</p>
	<p>— Іване, а є ще ті, що міняли порцеляну на попіл?</p>
	<p>— Пане, ви повірили мені, а я брехав. Ви казали, аби я щось збрехав, то я й збрехав.</p>
	<p>— Іване, аби тобі нещастя за це було! Та ти казав, що збрешеш, але нині не маєш коли. Ти так ся квапив...</p>
	<p>— Ну то, пане, я й тото збрехав, я все збрехав.</p>
	<p>— То я вже більше нічого не буду тебе питати. Приходи по коня. Та й дав йому пан коня. За то, що збрехав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ріпне, Рожнятівського району, Івано-Франківської області 27 липня 1994 року Литус Іван Миколайович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брехун <br><span class="article__headerDescription">Українська народна казка Чернігівщини</span></h1>
	<p>Жив у селі Іван, всі його звали Брехуном. Одного разу їхав пан і зустрів Івана. От і каже пан:</p>
	<p>— Збреши, не думаючи.</p>
	<p>— Ой, пане, ніколи брехати, треба до Гершка бігти.</p>
	<p>— А чого?</p>
	<p>— Бо Гершко за курпомет міняє пшеницю.</p>
	<p>Приїхав пан додому, зібрав усю челядь та й наказує повимітати усі курники, щоб багато курпомету зібрати. Набрав пан силу курпомету і приїхав до Гершка.</p>
	<p>— Гершку, кажуть, що ти курпомет на пшеницю міняєш, поміняй і мені.</p>
	<p>Нічого не сказав Гершко, лиш дивиться лукаво на курпомет.</p>
	<p>— Оце, — каже, — курячий і це курячий, а це півнячий. Треба було вам розібрати його, а так я не прийму.</p>
	<p>Поїхав пан ні з чим. Зустрів по дорозі Брехуна і каже:</p>
	<p>— Що ти мені набалакав?</p>
	<p>— Та ви ж самі просили, щоб я збрехав, не думаючи!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (4252). Брехун. СУС 1920В. записала Іванова М. (9 клас) 2008 року. Степура Марія Євтухівна (1923). Чернігівська область, Козелецький район, Лемеші</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
