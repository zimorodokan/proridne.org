<!--#include virtual="/-/inc/general__page_start.inc" -->
<title>Як кума смерть нагородила ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як кума смерть нагородила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кума смерть нагородила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кума смерть нагородила <br><span class="article__headerDescription">Українська народна казка Гуцульщини</span></h1>
	<p>Був оден чоловік і мав дуже багато дітей. Та й у селі вже не хотіли йти до него в куми. Та й народилася ще одна дитина, і пішов він на друге село шукати кума. А смерть його стрічає та й каже:</p>
	<p>— Куди ти йдеш? А він каже:</p>
	<p>— В мене дітей багато, не хотять уже до мене йти в куми. Іду кума шукати.</p>
	<p>А вона сказала:</p>
	<p>— Я піду в куми. Ти кума найди, а я кума буду. І вона йому похрестила дитину. І каже йому так:</p>
	<p>— Я тебе поставлю великим лікарем. Там є міністер хворий. Ти до него зайди. Будеш видіти: як я буду стояти в ногах, то ти скажи, що вилікуєш. А як буду в голові стояти, то кажи, що вже запізно. А мене там будеш лиш ти видіти, а більше ніхто.</p>
	<p>І пішов він до того міністра, і побачив, що кума стояла в ногах, і сказав він, що вилікує міністра. І дав якогось зілля і «вилікував». Та й цей йому заплатив дуже.</p>
	<p>Це зараз вчулося, що такий і такий лікар вилікував смертельно хворого міністра. Та й його кликали лікувати, та й він мав великий прибуток.</p>
	<p>А його багатий брат, що мав лиш одного сина, дуже нагнівався на це, дуже завистував, що цей забагатів на ліко́ванні. Та й каже до свого сина:</p>
	<p>— Ану, — каже, — лягай до ліжка, я хочу спрахтикувати його. Хочу знати, чи він знає що, чи туманить людей.</p>
	<p>А син каже:</p>
	<p>— Тату, нащо вам це знати? Цего вам не треба. Він каже синови:</p>
	<p>— А тобі що, тяжко в ліжко лягти? Я його закличу. Та будем знати, чи він знає, чи не знає.</p>
	<p>Та й закликав того брата.</p>
	<p>Брат прийшов, подивився, а кума стоїть хлопцеви в голові. Та й каже він:</p>
	<p>— Твому хлопцеви нема ліку.</p>
	<p>А багатий брат засміявся та й каже:</p>
	<p>— Такий ти лікар! Ти туманиш людей. А син сказав:</p>
	<p>— Дайте свічку, бо я конаю. І вмер син.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Бабин, Косівського району, Івано-Франківської області 24 березня 1989 року Петричук Никола Васильович (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
