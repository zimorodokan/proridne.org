<!--#include virtual="/-/inc/general__page_start.inc" -->
<title>Найменший син і його коник ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Найменший син і його коник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Найменший син і його коник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Найменший син і його коник <br><span class="article__headerDescription">Українська народна казка Гуцульщини</span></h1>
	<p>Було дванадцять братів. А тринадцятий хлопець, наймолодший брат, сказав свому татови купити йому коника, бо він не годен так багато пішки ходити. І купив тато хлопцеви коника-віщуна. Ніхто не знав, що то віщун, але коник заговорив до хлопця людським голосом.</p>
	<p>Сів хлопець на коника і приїздить із своїми браттями до дідича. І говорить наймолодший брат:</p>
	<p>— У мене є дванадцять браттів. Чи ви би приймили нас усіх на роботу?</p>
	<p>І дідич приймив їх на роботу: того до коней, того до товарят. А цього наймолодшого, що з коником, поставив, аби йому їсти варив. Бо дідич не мав жінки.</p>
	<p>За якийсь час тоти браття зненавиділи його.</p>
	<p>— Ми тяжку роботу робимо, а він собі в дідича легко робить і їсть, що хоче.</p>
	<p>І зачали вони дідичеви говорити:</p>
	<p>— Цей хлопець може встарати вам, що вам май важніше.</p>
	<p>А дідич йому каже, щоби він йому з моря дівчину привів. Дідич хотів морську дівчину собі за жінку взяти. А хлопець пішов д’коникови та й плаче. Розказав він коникови свою біду, а той каже:</p>
	<p>— Скажи дідичеві, аби дзеркало велике купив. Та й нові чоботи вшив, і хустину, і вбрання купив, аби ту дівчину файно вбрати.</p>
	<p>Хлопець пішов до дідича й сказав:</p>
	<p>— Аби чоботи були нові, велике дзеркало, костюм — геть усе щоб було, аби ту дівчину файно вбрати.</p>
	<p>І дідич це все постарав. Коник каже хлопцеви:</p>
	<p>— Сідай на мене і поїдемо д’Чорному морю. Приїхали вони д’Чорному морю, а коник каже йому:</p>
	<p>— Ховайся в лози, а я буду бігати попри море і їржати. І поклади коло моря дзеркало й один чобіт.</p>
	<p>Хлопець поклав коло моря дзеркало, один чобіт і цілий костюм. І ще сказав йому коник:</p>
	<p>— У Чорнім морі е кобили, а чорноморська дівчина їх пастушить. Коник бігає попри Чорне море і їрже. А кобили вибігають з моря, такі великі, чорні. Вибігають і давай його кусати. А дівчина вийшла заганяти їх назад у Чорне море. Та й уздріла дзеркало й костюм. І зачала вбиратися. Убралася вона, взувається, а чобіт лиш один. Вона той чобіт натягає на одну ногу, а друга боса. Вона з тої ноги стягає та на другу кладе — та бо ця нога боса. Тоді забиває обі ноги в один чобіт. Як забила обі ноги, так утечи вже не годна. А хлопець прибігає і ловить її, коник прибігає д’нему і паде на передні коліна. Сідає він з тою дівчиною на коника і їде до дідича. Хлопець привозить морську дівчину та й каже дідичеви:</p>
	<p>— На тобі таку жінку, що ні полька, ні жидівка, ні русначка — ніяка.</p>
	<p>А дівчина говорить:</p>
	<p>— Ти мене взяв, а в мене в Чорнім морі кобили недоєні. Треба їх привести сюди, аби я їх подоїла.</p>
	<p>Їде хлопець знов до стайні т’коникови. І каже:</p>
	<p>— Біда, конику. Треба забрати з Чорного моря кобили цеї дівчини. А коник йому каже:</p>
	<p>— Їдьмо д’Чорному морю, бо вона там лишила трастівку, що нею заганяла в море кобили.</p>
	<p>Поїхали вони знов д’Чорному морю, бігає знов коник понад морем та й їрже. А хлопець бере ту трастівку та й дзеркало і сідає на коника. Одна кобила вибігла з моря. А коник сказав:</p>
	<p>— Аби-с цю кобилу ударив трастівкою, то вона піде за нами, а всі — за нею.</p>
	<p>Як вийшли з Чорного моря дванадцять кобил, то зачали за цим коником бігати та кусати його. Коник з хлопцем бігає помежи ті кобили. А хлопець направив на ту першу кобилу дзеркало. Вона побачила себе в дзеркалі і підбігла до него зовсім близько.</p>
	<p>— Бий її трастівкою! — крикнув коник. — Тоді вони всі побіжать за нами до дідича.</p>
	<p>Він ударив ту кобилу трастівкою. Коник вирвався з-межи тих кобил і зачав тікати, за ним кинулася та вдарена кобила, а всі інші — за нею.</p>
	<p>Пригнав він ті кобили, зайшли вони до загороди. Та й каже хлопець тій дівчині:</p>
	<p>— Маєш кобили. Іди та дій. А вона говорить:</p>
	<p>— Ти меш доїти, а я не буду.</p>
	<p>Він біжить т’коникови та й знов радиться:</p>
	<p>— Що робити?</p>
	<p>А коник йому каже:</p>
	<p>— Бери ту трастівку і сідай на мене. Я буду бігати помежи кобили, а ти кожну кобилу бий трастівкою. І вона стане, як укопана, не рушиться нікуди.</p>
	<p>А дівчина з хати дивиться, як цей буде доїти кобили. Кобили стоять, як камінь, не рушиться ні одна. Він закликав своїх браттів, і кобили швидко подоїли, надоїли великий котел молока. А дівчина йому каже:</p>
	<p>— Молоко має варитися, а ти маєш у нім ся купатися.</p>
	<p>Вона так каже, бо на него сердита, що він привіз її такому старому дідичеви.</p>
	<p>Поставили молоко на вогонь, а молоко кипить. От вона й говорить до хлопця:</p>
	<p>— У цім молоці меш ся купати.</p>
	<p>Хлопець біжить до коника і радиться, що робити. А той йому говорить:</p>
	<p>— Розбирайся й купайся в молоці. Але, — каже, — мене заклич, аби я з тобою попрощався.</p>
	<p>Він розібрався коло того котла з киплячим молоком. Привели коника. Коник йому тихо сказав:</p>
	<p>— Аби-с не скакав у молоко, поки я на него три рази не подую. Хлопець говорить до коника:</p>
	<p>— Конику, прощай мене!</p>
	<p>А коник дує, щоб молоко холодне стало. Хлопець другий раз сказав:</p>
	<p>— Конику, прощай мене!</p>
	<p>А коник далі фуркотить по молоці. І третій раз сказав хлопець:</p>
	<p>— Конику, прощай мене!</p>
	<p>Коник ще раз подув на молоко, і хлопець у то молоко скочив! Скупався і став більший, здоровіший і файніший, як був. А вона взяла та й заплакала, та дівчина.</p>
	<p>— Ти не міг мене взяти за жінку, а таком старому дідичеви привіз? А дідич як на це подивився, що вона сплакала за хлопцем, та й каже:</p>
	<p>— І я ся скупаю.</p>
	<p>Вона сказала, щоб молоко знов ставили на вогонь, аби скупався дідич. Молоко кипить, дідич сказав привести свого коня, того, що все був у него під верхом. Привели коня, дідич розбирається і каже:</p>
	<p>— Конику, прощай мене!</p>
	<p>Як хлопець казав, так і дідич каже свому коневи. А кінь не дує, а гребе ногою. А дідич повторив три рази слова «конику, прощай мене» та як скочив у той котел, то лиш кісточки спливли, і будьте здорові!</p>
	<p>А молоді лишилися вбоє на дідичевім господарстві. Сказала вона:</p>
	<p>— Я тобі буду жінка, а ти мені — чоловік, бо ти мудріший, як той дідич.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 21 вересня 1986 року Томащук Михайло Васильович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
