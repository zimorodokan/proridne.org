<!--#include virtual="/-/inc/general__page_start.inc" -->
<title>Кривенька Качечка та Івасик-Телесик ☼ Українська народна казка ☼ Народна творчість</title>
<meta name="Description" content="Українська народна казка Поділля «Кривенька Качечка та Івасик-Телесик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кривенька Качечка та Івасик-Телесик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кривенька Качечка та Івасик-Телесик <br><span class="article__headerDescription">Українська народна казка Поділля</span></h1>
	<p>…Розгнівалася Кривенька Качечка, що дід з бабою спалили її гніздечко і вирішила піти від них. Коли над нею пролітав табунець качечок, вона попросила у них пір’ячка. Качечки скинули їй пір’ячка і дівчина вже хотіла було вбратися у нього і полетіти. Але коли побачила зажурених діда з бабою, так жаль їх стало…А ще подумала собі:</p>
	<p>«Хоч і спалили гніздечко, але мене не залишили одну в лісі».</p>
	<p>Так і залишилася дівчинка з дідом та бабою. Допомагала їм по господарству, а у вільний час ходила з Івасиком-Телесиком до річки. Він ловив рибку, а вона сиділа на березі і співала пісень.</p>
	<p>Довідалася про Кривеньку Качечку Баба Яга, та, що хотіла Івасика-Телесика з’їсти. Вирішила вона вкрасти Качечку.</p>
	<p>Одного разу підкралася Баба Яга до річки, прикинулася немічною бабусею і заманила дівчинку у ліс до своєї хатинки. Хотіла зробити її своєю наймичкою, бо чула, яка вона працьовита, який смачний борщ варить і пироги пече. А Івасика-Телесика боялася зачіпати після того, як він спік у печі її дочку зміючку Оленку.</p>
	<p>Приплив Телесик до берега, а Качечки немає. Він додому, а там теж немає. Де тільки не шукали, кого не запитували — ніхто дівчинки не бачив.</p>
	<p>Але одного разу прилетіло до Івасика-Телесика гусенятко, яке врятувало його від Баби Яги. Воно розповіло, що коли пролітало над лісом, то бачило біля хатинки Баби Яги дівчинку, дуже гарну, але кривеньку. Зрозумві хлопчик, куди поділася Кривенька Качечка. Стали всі думати-гадати, як її з полону рятувати. Вирішили зробити так: гусенятко заховається на дереві і буде стежити, коли Баба Яга повертається з полювання, а Івасик-Телесик пробереться в хатинку і визволить дівчинку.</p>
	<p>Так і зробили. А тоді сіли на Гусенятко і полетіли додому. Бігла-бігла за ними Баба Яга, але так і не наздогнала.</p>
	<p>Відтоді Кривенька Качечка вже не залишалася на березі сама, а сиділа у човнику з Івасиком-Телесиком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (7845). Кривенька Качечка та Івасик-Телесик. СУС порівн. -402А***+327. Записано 2010 року.Горбатюк І. М. (1972). Хмельницька область, Летичівський район, Щедрова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
