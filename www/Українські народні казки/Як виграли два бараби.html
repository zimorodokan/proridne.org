<!--#include virtual="/-/inc/general__page_start.inc" -->
<title>Як виграли два бараби ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як виграли два бараби» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як виграли два бараби.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як виграли два бараби <br><span class="article__headerDescription">Українська народна казка Закарпаття</span></h1>
	<p>Два хлопці-бараби робили в лісі, і прийшли до них начальники та говорять:</p>
	<p>— Хлопці, таку дівку ми виділи! І заплатили за то сто карбованців. А бараби сміються:</p>
	<p>— Ми тоту дівочку будеме видіти без грошей.</p>
	<p>— Но а як?</p>
	<p>— Будете видіти.</p>
	<p>Пішли вони собі в город, покуповали продукти й несуть у хащу.</p>
	<p>Там будуть спати в колибі та будуть їсти. Запізнилися мало й прийшли до тої баби:</p>
	<p>— Добрий вечір, бабко!</p>
	<p>— Добрий вечір.</p>
	<p>— Ми йдеме в ліс та й мало запізнилися. Ми бараби, ми робиме в того й того начальника. Ви знаєте того начальника?</p>
	<p>— Знаю.</p>
	<p>— Ми в нього робиме. Та й уже ніч, і можуть нас вовки перестати. Що ми тоді зробиме? Хочеме попроситися у вас на ніч.</p>
	<p>Но, прияла їх бабка, дала їм вечеряти. Вони поставили стільчики та сіли один до другого плечима. Та й один другого через плече годує. А баба каже:</p>
	<p>— Та ви, люде, сідайте коло стола та ложками з мисок їжте.</p>
	<p>— І то все?</p>
	<p>— Все, — говорить бабка. І побігла бабка за дівкою:</p>
	<p>— Ти, дівко, ще таких людей не виділа. Як їдять! Зайшла дівка:</p>
	<p>— Добрий вечір!</p>
	<p>— Добрий вечір.</p>
	<p>— Сідайте коло стола.</p>
	<p>І вони вже їдять, як треба. І вже дівку виділи. Вже начальник програв.</p>
	<p>Повечеряли, поговорили.</p>
	<p>— Будеме спати, — каже баба.</p>
	<p>— А де будеме спати? Ми хоть де можеме.</p>
	<p>Встали вони й полягали на землю ногами догори. І так будуть спати. Звідається баба:</p>
	<p>— Що ви робите?</p>
	<p>— Ми собі спиме.</p>
	<p>— Як, догори ногами?</p>
	<p>— Так.</p>
	<p>Побігла за дівкою:</p>
	<p>— Диви, як тоти сплять. Кричить дівка:</p>
	<p>— Що ви, люде, робите? Ліжко є, лягайте та спіть.</p>
	<p>— А ми так все на земли спиме.</p>
	<p>Постелила їм дівка, та й так вони стали прута, ногами догори. Дівка до них:</p>
	<p>— Що ви, люде, робите?</p>
	<p>— Так хочеме спати. Та бо ми не знаєме інакше. Покажіть нам, як то треба.</p>
	<p>Дівка погодилася:</p>
	<p>— Я покажу вам.</p>
	<p>Лягла собі файненько помежи ними посередині. Єден ліг з єдного боку, другий з другого, обнялися файненько та й починають спати. На другий день кажуть начальникови:</p>
	<p>— Ми не лиш виділи дівку, ми спали з дівкою.</p>
	<p>І програв начальник. Він заплатив такі великі гроші, а бараби нич не платили і дівку виділи, і з дівкою спали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
