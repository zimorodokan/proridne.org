<!--#include virtual="/-/inc/general__page_start.inc" -->
<title>Про розумну дівчину ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про розумну дівчину» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про розумну дівчину.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про розумну дівчину <br><span class="article__headerDescription">Українська народна казка Гуцульщини</span></h1>
	<p>Був великий пан і мав одного сина. Він хотів, щоб його син узяв найрозумнішу дівку. Післав троє людей, дав їм коней, грошей, щоб ішли село від села і питали дівок. Мали вони всякі окраси і питали дівок, що ці окраси варт. Сотки дівок перейшли і все записували, що дівки казали. Нарешті заїхали вони в далеке-далеке село, видять, стоїть хата, але коло неї нема жодної деревини. Позлізали вони з коней. Надворі стояла дівчина. Хочуть зайти до хати, але треба їм десь присилити коні. А тут і плоту нема. Вони питають:</p>
	<p>— Де би ми присилили коні? Вона їм каже:</p>
	<p>— Силяйте хоть до зими, хоть до літа.</p>
	<p>І сама пішла до хати. Вони оден на другого подивилися і не можуть зрозуміти, що це вона сказала. А там стояли сани та й віз. І оден зрозумів, що вона сказала — силяти до воза або до саней.</p>
	<p>Входять до хати, питаються її:</p>
	<p>— Де тато? А вона каже:</p>
	<p>— Пішов купити масті до солонини.</p>
	<p>Вони не знали, що то. Попросили її, щоб вона роз’яснила, що то за масть до солонини. Вона їм відповіла:</p>
	<p>— Сіль!</p>
	<p>— А коли прийде?</p>
	<p>— Як піде поперечною дорогою, то прийде пізніше, а як піде подовжньою, то прийде борше. Бо подовжню тато знає і не заблудить. А поперечною направлять люди, і тато може заблудити, і тому може пізніше прийти.</p>
	<p>Питають у неї:</p>
	<p>— Що варт ці окраси? Вона відповідає:</p>
	<p>— Як нема в хаті хліба і до хліба, то не варт нічого.</p>
	<p>З тим вони й вернулись до пана. Пан передивився всі списки дівок і перечитав, що вони казали. І межи всіма вибрав, що та дівка найрозумніша, котра казала присилити коні до літа або до зими. Та поїхали до неї, посваталися, і оженився панський син з тою дівчиною. І по нинішній день жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 26 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
