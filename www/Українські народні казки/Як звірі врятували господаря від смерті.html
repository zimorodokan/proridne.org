<!--#include virtual="/-/inc/general__page_start.inc" -->
<title>Як звірі врятували господаря від смерті ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як звірі врятували господаря від смерті» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як звірі врятували господаря від смерті.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як звірі врятували господаря від смерті <br><span class="article__headerDescription">Українська народна казка про тварин</span></h1>
	<p>Жив собі чоловік такий, що знав, як собака і всяка тварина поміж собою балакають. Був у його слон, бик, півень та собака.</p>
	<p>Одного разу він орав слоном, а бик стояв у хліву та сіно їв. Приїхав чоловік слоном додому, а бик і давай з його сміятися, що робив та сіно їсть, а він стоїть у хліву та сіно їсть. А хазяїн як почув, що бик насміхається, та на другий день взяв бика й биком почав орать. Вечором приїхав додому і дав йому сіна і слону. А слон і каже бикові, що й ти орав — так само сіно їси, що й я в хліві стояв та їм. А бик усміхнувся та й каже, що проробишся, то лучче й їжа їсться.</p>
	<p>Хазяїн почув цю розмову і всміхнувся. А жінка й питає: «Чо го ти, чоловіче, смієшся?» А він каже: «Мені не можна казать бо коли скажу, то вмру». Вона каже: «Вмирай, а мені признайся, бо я твоя дружина». Чоловік каже: «Зізви всю рідню, тоді я попрощаюся й скажу, чого я сміявся».</p>
	<p>Коли зійшлися гості, то він почав розказувати, що за пригода: «Сталося те, що жінка хоче, щоб я вмер, і я вас покликав попрощатися. А тепер піду подивлюся на усе своє подвір’я і буду прощатися та признаватися, чого сміявся».</p>
	<p>Він вийшов на другий поверх ґанку і став дивитися на подвір’я і прощатися з хазяйством. А півень як заспіває. А собака загавкала. Цебто вона казала: «Що, тобі, півню, радісно, що наш хазяїн помира?» А півень каже: «Нехай не буде дурний! Хай скаже одному гостеві, щоб приніс десять лозин, і поки не поб’є одну та не покається жінка, то нехай б’є до десятка, то вона покається».</p>
	<p>Хазяїн так і зробив, як радили півень та собака. Одну побив — вона не покаялася; а коли добивав десяту, то аж тоді вона покаялась.</p>
	<p>Хазяїн остався живий та здоровий, хазяйство дбав, слона та бика до смерті доглядав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як звірі врятували господаря від смерті. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 670. Зап. К. Паршикур в 1928 р. у м. Красноармійську Донецької обл. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 642, арк. 244—245.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
