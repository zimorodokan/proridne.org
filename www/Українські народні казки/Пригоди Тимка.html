<!--#include virtual="/-/inc/general__page_start.inc" -->
<title>Пригоди Тимка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Пригоди Тимка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пригоди Тимка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пригоди Тимка <br><span class="article__headerDescription">Українська народна казка Чернігівщини</span></h1>
	<p>Жив-був чоловік і мав сина Тимка. Як син підріс, то батько віддав його до пана пасти телят.</p>
	<p>Одного разу пригнав Тимко телят до горохового поля і захотілося йому гороху. Та так захопився, що коли вийшов, то телят ніде не було видно. Злякався хлопець і вирішив тікати. Довго він ходив селами, шукаючи притулку, так і зима застала його в дорозі. Врешті впустили його добрі люди до хати переночувати. А на ранок пообіцяли дати йому роботу. Наказали відвезти мішок цінних речей на санях у сусіднє село. Дорога була далека, поки дійшов, стемніло. А коди вже доїжджав до двору, побачив якусь колоду. Тимко через колоду перескочив, а мішок кудись пропав. Знову почав хлопець тікати. Так протинявся до весни.</p>
	<p>Іде лісом і бачить вогник блищить. Підійшов ближче, аж сидять біля багаття два чоловіки і юшку варять. Біля них стоїть кінь, запряжений у воза, а на возі дві бочки. Пригостили вони Тимка юшкою, самі поїли, напилися по черзі з бочок і полягали спати. Тимко теж захотів напитися. Відіткнув він одну бочку, а там щось гірке. Відіткнув другу — таке саме. Але коли бочки стали порожні, він зрозумів, що то була горілка. З переляку кинувся хлопець тікати. Та далеко забігти не встиг, наздогнали його вранці чоловіки. Посадили у бочку, поклали на воза та й їдуть. А Тимко довго мучився і нарешті вибив дно бочки ногами. Давай тікати назад. Приходить знову в ліс, а на тому місці стоїть в калюжі зграя п’яних журавлів. Взяв Тимко мотузку, що забули чоловіки, нав’язав низку журавлів, завдав на плечі та й іде собі. А журавлі невдовзі протверезіли та й знялися в небо. Тимко боїться відпускати мотузку та й летить разом з ними. Не втримався і впав хлопець та й загруз по коліна в ріллі. Як не силкувався, а вилізти не може. Прилетіла ворона, на голові кубло намостила, яєць нанесла. Коли ж дивиться Тимко, аж біжить вовк. Перелякався дуже, та виду не подає. А вовк підійшов і став ласувати воронячими яйцями з гнізда. Тут Тимко ухопив вовка за лапу і давай кричати:</p>
	<p>— Тюлі, тюлі, тюлі!</p>
	<p>З переляку вовк рвонувся і витягнув хлопця. Не тямлячи себе вовк побіг до лісу, а Тимко пішов далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>216 (4462). Пригоди Тимка. СУС —. Записано 2008 року. Сащенко Ольга Антонівна (1944). Чернігівська область, Менський район, Ліски</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
