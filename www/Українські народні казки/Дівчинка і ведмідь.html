<!--#include virtual="/-/inc/general__page_start.inc" -->
<title>Дівчинка і ведмідь ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Дівчинка і ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчинка і ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчинка і ведмідь <br><span class="article__headerDescription">Українська народна казка Кіровоградщини</span></h1>
	<p>Жили собі дід і баба, і було в них дві внученьки — Машенька і Дашенька. А ще в них була курочка ряба.</p>
	<p>Знесла якось курочка яєчко. Машенька побачила його та й випила. Розсердилась на неї Дашенька і спересердя втекла в темний ліс. Довго бродила вона по лісі, аж поки не натрапила на ведмежу хатку. Страшно було дівчинці заходити до ведмедя, та ще страшніше було залишатися самій вночі у густому лісі.</p>
	<p>Ведмідь залишив Дашеньку жити в себе. Вдень дівчинка готувала їжу, прибирала в хаті, а ввечері читала ведмедеві казки, які він дуже любив слухати.</p>
	<p>Непогано Даші жилося у ведмедя, але скоро вона засумувала за своїми рідними і почала думати, як перехитрити ведмедя і повернутися додому.</p>
	<p>А дід, баба та Машенька шукали-шукали Дашеньку, але так і не знайшли. Поплакали вони, пожурились…</p>
	<p>Прийшла осінь. Роботи було багато, треба було урожай на городі збирати. Пішов дід на город рвати ріпку. А вона виросла велика-велика. Не можуть вирвати і всі гуртом: дід, баба, Машенька, собачка Жучка, кицька Мурка і навіть мишка.</p>
	<p>А в цей час у лісовій хатці Дашенька напекла пиріжків, склала їх у корзину, сама під ними заховалася. А перед тим загадала ведмедеві віднести пиріжки її рідним.</p>
	<p>Ведмідь висадив корзину на спину і поніс. Виходить він з лісу, а дід з родиною на городі саме ріпку рвуть. Як побачили вони ведмедя, кинулися тікати до хати. Та тут з корзини вискочила Дашенька. Вона кинулася обнімати діда, бабу, сестричку Машеньку, а потім попросила пробачення у ведмедя за свою хитрість.</p>
	<p>Та ведмідь був добрий не розгнівався на Дашеньку. Навіть допоміг вирвати ріпку.</p>
	<p>З того часу зав’язалася дружба між ведмедем та дідовим сімейством. Дашенька і Машенька часто відвідували ведмедя у лісовій хатині, пригощали його смачненьким і читали казки. Ведмідь допомагав дідусеві по господарству, а сестричкам приносив солодкий медок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28 (7909). Дівчинка і ведмідь. СУС — 179*. Записала Кравченко Віта 2010 року. Трегуб Надія Михайлівна (1935). Кіровоградська область, Олександрівський район, Красносілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
