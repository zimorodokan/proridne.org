<!--#include virtual="/-/inc/general__page_start.inc" -->
<title>Голодний вовк ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Голодний вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Голодний вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Голодний вовк <br><span class="article__headerDescription">Українська народна казка Полтавщини</span></h1>
	<p>Голодний вовк шукав собі здобичі. Забрів у село. Куди не поткнеться скрізь ворота зачинені і собаки дуже злі. Вовк з досади підійшов до крайньої хати, став біля і слухає. А в ту пору в хаті дитина репетувала і вередувала. Мати сиділа біля неї, забавляла її. Скільки вона не панькалася з нею, нічого не могла вдіяти, дитина не переставала плакати. Баба тоді почала дитину лякати, щоб вона утихомирилася від страху.</p>
	<p>— Цить, не плач, а то зараз оддам вовкові. Зараз замовчи. Вовк, візьми Гришу, іди, на, візьми його!</p>
	<p>Вовк зрадів, уже налагодився був їсти дитину, думав, що баба подасть йому у вікно. Дитина злякалася, замовкла, тільки зрідка схлипувала, а баба почала її утішати:</p>
	<p>— Гриша-умничок, він не буде плакати, його не оддам вовкові. Ми вовка прогонимо. Іди геть, вовк! Гриша плакати не буде, іч який, він хоче Гришу з’їсти. Тікай вовк, од нас, а то як візьму кочергу, так всю голову розчавлю!</p>
	<p>Вовк злякався, побіг од хати і дума собі: «Нема тепер в світі правди: кажуть, що люди розумні, а ніколи не роблять того, що кажуть. Кажуть одне, а роблять навпаки».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4 (4789). Голодний вовк. СУС 75*. Записано 2008 року. Кашналда Л. В. Полтавська область, Решетилівський район, Хрещате</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Голодний вовк <br><span class="article__headerDescription">Українська народна казка Кіровоградщини</span></h1>
	<p>Були собі чоловік та жінка, і мали собі донечку Федорку. Якось одного вечора вередувала й репетувала дитина. Мати, як не забавляла її, а все дарма. Скільки вона не панькалася з нею, нічого не могла зробити. Дівчинка все плакала і плакала. Батько слухав, слухав, а далі не витерпів та й почав доньку лякать, щоб хоч від страху утихомирилась:</p>
	<p>— Замовчи, Федорко, не плач, бо віддам тебе он тому вовкові, що під вікном стоїть.</p>
	<p>Надворі вже почало сутеніти. У цей саме час голодний вовк забрів у село. Він шукав собі здобич. Ходить він селом і шукає, чим би поживитися, як би голод утамувати, щоб живіт не бурчав. Але куди не поткнеться, скрізь господарі ворота закрили і собак спустили. А ті бігають у дворі і гавкають так, що аж страшно стало вовкові. Бродив він селом та й набрів на крайню хатину без тину, без собаки. Підійшов та й став біля вікна. Прислухається до розмови. А батько мовить дитині:</p>
	<p>— Цить, Федорко! Перестань! Ану, вовче, забери Федору. Іди сюди, вовче, та візьми її!</p>
	<p>Дуже зрадів вовк почутому. Уже й приготувався їсти дитину. Він думав, що чоловік її подасть йому у вікно. Дівчинка раптом затихла. Видно злякалась. Вона лише схлипувала і схлипувала, кліпала зляканими очима, повними сліз.</p>
	<p>Жаль стало батькові дочки, і він почав її заспокоювати.</p>
	<p>— Федорко, моя розумниця, хороша дівчинка. Ти не будеш більше плакати? Правда? І я тебе не віддам вовкові. Добре? А сіре вовчисько іде хай собі геть! Тікай, вовчисько, від нашої хати, бо як візьму рогача, а мама коцюбу, то всі ребра тобі перетовчемо.</p>
	<p>Як почув це вовк, злякався і побіг хутчіш від хати. Біжить вовк та все озирається, чи бува не наздоганяють його.</p>
	<p>— Оце так підживився, — сказав вовк, — хіба можна вірити людям? Кажуть одне, а роблять інше. А ще розумними їх називають.</p>
	<p>Дівчинка скоро заснула. А мама і тато лагідно дивились на своє дитя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>242 (8142). Голодний вовк. СУС 75*. Записала Стаценко Анастасія 2010 року. Вердиш Іван Микитович (1943). Кіровоградська область, Добровеличківський район, Липняжки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
