<!--#include virtual="/-/inc/general__page_start.inc" -->
<title>Іван Свистопан ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Іван Свистопан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Свистопан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван Свистопан <br><span class="article__headerDescription">Українська народна казка Бойківщини</span></h1>
	<p>Жив собі за давнього завіту Іван Свистопан. Був дуже побожний. Не пив, не курив і жив двіста п’ятдесят років. А чорти робили свої збори, щоб знати, хто які гріхи робить. Найстарший чорт скликав усіх менших чортів і переглядав свою книжку, дивився, хто який гріх зробив. Як хто не зробив ніякого гріха, його треба з тої книжки викреслити геть. А чорт Антипко каже:</p>
	<p>— Не викреслюйте, я приведу Івана до гріха. І нанявся в того чоловіка на службу.</p>
	<p>— Ґаздо, я у вас буду служити.</p>
	<p>Ґазда має вже слугу, але той слуга старий, не хоче ґазду слухати. Іванова жона говорить:</p>
	<p>— Іване, возьми його, бо нас той старий не хоче слухати. І старого нагнали, а того приняли.</p>
	<p>Іван встає рано — худоба нагодована, наймит почесав корови, напоїв, усі роботи поробив. Каже Іванова жона:</p>
	<p>— Іване, йди подивися — він усю роботу поробив. Ґазда так тішиться, так тішиться, но!</p>
	<p>Розпочалася весна, як тепер у нас. Де садити бульбу, де зерно сіяти? Має поле в горбах, має поле в лузі. А слуга до нього каже так:</p>
	<p>— Ґаздо, буде мокрий рік, сійте в горбах, бо в лузі вимокне. Іван послухав, посіяв усе в горбах. А інші люде посадили в лузі, бо не знали, який буде рік. Людям вимокло все, а Іван має добрий хліб.</p>
	<p>Приходить другий рік. Іде ґазда радитися до слуги. Де сіяти? Що сіяти в лузі, що в горбах?</p>
	<p>— Ґаздо, сійте в лузі, бо буде сухий рік. В горбах висхне і нічого не вродить.</p>
	<p>І він так посіяв, і в нього добре вродило. А інші люде посіяли в горбах, і їм нічого не вродилося.</p>
	<p>Прослужив чорт у Івана п’ять літ. Так доробив Івана, що Іван не має де хліб дівати. І радиться з жоною, де дівати хліб. А чорт і каже до нього:</p>
	<p>— Ґаздо, буде в нашім селі празник, ідіть до церкви, закличте всіх людей. Най люде помоляться за вашу душу, бо скоро будете вмирати. Ґаздо, ви ніколи не пили, не гуляли, не курили, а тепер треба перед смертю закликати людей.</p>
	<p>Ґазда й каже:</p>
	<p>— Я ніколи гостей не вгощав, я не знаю, як то зробити. Чорт до нього:</p>
	<p>— Ґаздо, гостину я вам справлю. З хліба буду робити вар.</p>
	<p>— Роби, — каже, — синку, як ти розумієш.</p>
	<p>Чорт зробив таку броварню, щоби горівку робити. І виробив чорт багато горівки. А ґазда каже:</p>
	<p>— То горівка, не вар. Горівка на всю хату смердить. А чорт каже:</p>
	<p>— Ви того не розумієте. Ви не пили, та й ви не знаєте. Вип’єте, тоді будете знати.</p>
	<p>Ґазда покушав, випив і каже:</p>
	<p>— Добре, добре, файне є. Прийшов той день свят.</p>
	<p>— Ґаздо, збирайтеся до церкви. І ви, ґаздине, збирайтеся. Ідіть моліться богу.</p>
	<p>Ґазда пішов молитися богу. З кожної хати позносили лавки, столи — все, би мали де засідати. А як ґазда йшов до церкви, слуга до нього сказав:</p>
	<p>— Ґаздо, я прийду до вас до церкви, стану коло церкви на воротах. Ви будете просити гостей і будете їх справляти до мене, а я буду приймати.</p>
	<p>Туди й попа, й паламаря — всіх має покликати, щоб ніхто не лишився. Чорт тото приготував і пішов до церкви чекати на Івана. Став на воротах, а ґазда каже:</p>
	<p>— Люде! До мене, до мене, бо я ніколи вас не вгощав. А тепер я маю такого слугу, що він вас вгостить.</p>
	<p>Усіх людей чорт забрав і як став їх вгощати, поїти, всі єдні другим голови порозбивали, єдні других порізали. Ґазда впився і став п’яний. Та й співав співанки, де які були, а тоді зґвалтував якусь жінку, зарізав брата. А тоді перевернувся й заснув.</p>
	<p>Зробився день — люде порізані, побиті. Ґазда й каже:</p>
	<p>— Боже, що це ся стало?! А чорт до нього каже:</p>
	<p>— Ґаздо, так має бути. Бо ви всі роки прожили без гріха. Ви не ходили ні на весілля, нікуди, ні не курили, ні не пили — ви без гріха прожили. А тепер, ґаздо, вмієте курити, вмієте пити, вмієте всякі співанки співати. Ви тепер гріх великий зробили. І я маю вас записаного, що ви зробили. І ще двіста п’ятдесят людей маю опріч вас. Я за то у вас служив п’ять літ. Що хотів — тото зробив. Умер Іван Свистопан та й пішов у пекло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сколе (присілок Погоріле), Сколівського району, Львівської області.</p>
			<p>Оповідач: Стечак Федір Андрійович (1909). 24 березня 1991 року.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
