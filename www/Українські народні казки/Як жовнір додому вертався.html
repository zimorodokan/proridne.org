<!--#include virtual="/-/inc/general__page_start.inc" -->
<title>Як жовнір додому вертався ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жовнір додому вертався» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жовнір додому вертався.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жовнір додому вертався <br><span class="article__headerDescription">Українська народна казка Гуцульщини</span></h1>
	<p>Колись служили у війську по двадцять п’ять років. І один пішов на службу, лишивши вдома жінку й маленького хлопчика. Коли він вислужив свій строк, його звільнили додому і разом з ним ще двох товаришів. Їм довелося йти до станції пішки. І захопила їх ніч. Села близько не було, лиш далеко блищалося світло. Пішли вони на то світло, аби там переночувати. Запустікали, і пустив їх до хати старий дідо. Почалися просити на ніч. А дідо їх нічого не відповідав. Чоловік, який лишив вдома жінку й дитину, подумав, що дідо хоче за нічліг грошей. Дідо поліз на піч, а цей витягає з кишені і дає дідові три червінці. Дідо каже:</p>
	<p>— Не мішайся в справи, як не твоє діло.</p>
	<p>Жовнір заінтересувався цими словами. Витягає він і дає дідові ще три червінці. Дідо каже:</p>
	<p>— Не пробуй воду, як не знаєш броду. Дав він дідові ще три червінці, і дідо сказав:</p>
	<p>— Не дай серцю волю, та не заведе в неволю.</p>
	<p>Переночували вони в того діда, попрощалися і пішли далі. Прийшли на станцію, покупили білети на колію і чекали, коли прийде їх потяг. А на станції стояли два ешелони. Один стояв з запломбованими вагонами, і не було там вартового. А другий стояв на другій колії, і там вартовий був. Надходять три чоловіки. Один по-панськи зібраний, у краватці, костюмі, а два нібито якісь слюсарі або ковалі, з кліщами і з клевцями. І рвуть пломби з тих вагонів, де нема вартового, і щось у пачках виносять з вагона. Жовнір, який давав дідови по три червінці, пішов до вартового і сказав:</p>
	<p>— Що ж ти стоїш? Видиш, що там рвуть пломби і щось крадуть. Вартовий йому відповідає:</p>
	<p>— То не моє діло. Я вартую цей ешелон, а не той.</p>
	<p>Ті три чоловіки запримітили того, що мельдував їх, і відразу сказав:</p>
	<p>— Що ти мішаєшся в чужі справи, як не твоє діло?</p>
	<p>Усім трьом жовнірам грозила смерть, але злодії зрозуміли, що цей чоловік у такій дисципліні вихований, і подарували йому. І сказав йому злодій, що був зібраний по-панськи:</p>
	<p>— Щоб ти ніколи не мішався в справу, як не твоє діло. Ми твоє не беремо, ми беремо державне.</p>
	<p>Жовнір пригадав, що йому сказав дідо, і подумав: «Треба оберігатися в дорозі, нім дійду додому».</p>
	<p>Приїхали вони потягом до послідньої станції, а відти треба було знов іти пішки. Усім трьом прийшлося йти через ліс. Була возова дорога і була стежка направці. І вони всі три перечилися. Цей, що мав вдома жінку й дитину, сказав, що йде головною дорогою, а ті хотіли йти направці, бо так їм було ближче. І пішли вони стежкою, а цей пішов головною дорогою. І договорилися, щоб одні других чекали. Жовнір, що мав жінку й дитину, прийшов туди, де стежка виходила з лісу, а тих двох ще не було. Іде тою стежкою жінка і несе в’язку дров. Цей ся питає, чи не виділа вона таких жовнірів. А баба відповідає, що їх повбивали злодії, мундур і гроші забрали, а тіла лишили.</p>
	<p>Жовнір іде прямо до свої хати. В дорозі він собі думає: «Треба мені прийти додому вночі і подивитися, чи не має моя жінка якогось любаса». Приходить він т’свої хаті, але до хати не заходить і нікому не показується. Сидить він під хатою, дивиться, іде якийсь молодюк, підспівує тихенько, підсвистує. Запустікав молодюк до хати, а жовнірова жінка пускає його на дверях, обнімає й цілує. Жовнір подумав, що це до його жінки прийшов любас. Витягає пістолет і хоче того молодюка застрілити. Але зразу йому в голову прийшла думка, що треба стриматися, не дати серцю волі і добути до рання. І подумав він, що вже сповнилися дві дідові поради. Вирішив він таки попроситися на ніч, тоді буде все знати. Зайшов він, а жінка його не пізнає, бо він не був вдома цілих двадцять п’ять років.</p>
	<p>Жінка дала йому вечеряти, файно постелила, і жовнір ліг спати. Жінка не пізнає його, а хлопець взагалі не знає. Жовнір рано встав, подякував за нічліг, збирається і ніби хоче йти далі. Він хоче спробувати, що то з того буде, а парубок починає жовніра просити, щоб не йшов нікуди, а залишався в нього на весіллі, бо жениться. Його тато теж у війську служить, то він хоче, щоб цей був йому за тата на весіллі. І жовнір признався, що він і є його тато, а його мами чоловік. З радості вони плакали й сміялися. І радий був жовнір, що не дав серцю волю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 20 листопада 1983 року Негрич Степан Іванович (1927 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
