<!--#include virtual="/-/inc/general__page_start.inc" -->
<title>Іванко-дурник ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Іванко-дурник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іванко-дурник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іванко-дурник <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі батько й мати і було в них три сини. Два розумні, а третій — дурник. От послали його одного разу на базар по масло. Купив він масла, а додому йшов через лід, по якому було багато тріщин.</p>
	<p>Він боявся, щоб не провалитися, та й позамазував їх маслом. Прийшов додому, а його й питають, де масло.</p>
	<p>— Та я позамазував ним тріщини в льоду, щоб не провалитися.</p>
	<p>— Ну й дурний же ти в нас. То від морозу лід потріскався.</p>
	<p>Наступного разу послали його по горшки. Накупив він, іде додому та так йому стало шкода кілочків, які стоять без шапочок та мерзнуть на морозі, що понадівав він на них усі горщики.</p>
	<p>— Де ж твої горщики? — питають його вдома.</p>
	<p>— Та холодно ж кілочкам без шапочок, то я й понадівав їм горшки на голови.</p>
	<p>— Не роби більше такого.</p>
	<p>— Добре, на другий раз буду розумнішим.</p>
	<p>Купив він пшона, іде додому, а ворони каркають: кра-кра-кра.</p>
	<p>— Не крав я пшона, а купив.</p>
	<p>— А ворони своєї: кра-кра-кра.</p>
	<p>— Нате та їжте, і не кажіть, що я крав.</p>
	<p>Та й висипав те пшоно.</p>
	<p>Поїхали всі в поле, а Іван залишився сам. А мати запарила брагу, вона бульчить: буль-буль-буль. Іван слухав-слухав, а тоді й каже:</p>
	<p>— Хіба я дурний? Чому ти кажеш на мене дурний?</p>
	<p>Узяв макогона та як ударить по діжці! Діжка розламалась, брага розлилась по хаті.</p>
	<p>Коли родина приїхала з поля, то почали гукати:</p>
	<p>— Іване, відчини!</p>
	<p>— Та підождіть, я доїду.</p>
	<p>— Куди ж ти їдеш?</p>
	<p>— Та до дверей.</p>
	<p>Як відкриє Іван двері, а та брага як рине з хати на вулицю, а родина тільки руками розводить: і що нам з таким Іваном робити?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>209 (5447). Іванко-дурник. СУС 1691. Записала Борона Галина Іванівна 2008 року. Тищенко Єфросинія Авакумівна (1903). Черкаська область, Шполянський район, Станіславчик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
