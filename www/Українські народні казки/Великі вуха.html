<!--#include virtual="/-/inc/general__page_start.inc" -->
<title>Великі вуха ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Великі вуха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Великі вуха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Великі вуха <br><span class="article__headerDescription">Українська народна казка Чернігівщини</span></h1>
	<p>Йде дідок лісом, ягоди збирає. Раптом чує хтось пищить. Зазирнув під кущ, а там зайченя плаче, скалку з лапи вийняти не може. Пожалів старий зайченя, вийняв скалку, а воно йому раптом і каже:</p>
	<p>— Візьми мене собою, я тобі служити буду — хату стерегти.</p>
	<p>— Та який із тебе сторож?- сказав старий, — хоча…</p>
	<p>Дідусева хатка на узліссі стояла. Справді мав він клопіт: хтось із тамтешніх злодіїв унадився його добро цупити. Тож дідок поміркувавши приніс зайченя у двір. Маля залізло в порожню собачу буду, вуха</p>
	<p>назовні виставило й ворушить ними, повертає в різні сторони.</p>
	<p>На той час лисичка у двір до старого прослизнула. Побачила вуха, що із буди стирчать і позадкувала до паркана, дрижить від страху, а сама метикує: «Якщо вуха такі великі, то сам собака з теля буде». Побігла не озираючись. А назустріч ведмідь, до старого за медом іде.</p>
	<p>— Що це з тобою, лисичко? На тобі шерсть дибки стала.</p>
	<p>— І не питай! — каже лисичка, — у старого собака з’явився. Вуха отакенні, а він сам великий!</p>
	<p>Не повірив ведмідь лисиці. Підійшов до паркана, звівся на задні лапи і зазирнув у двір. Як побачив вуха в буді, аж підскочив з ляку і побіг у ліс.</p>
	<p>Настав вечір. У дідусевій господі чай п’ють з медом, капусту хрумають, а в лісі від страху дрижать. Хто чай п’є, хто капусту хрумає, а хто від страху дрижить — самі здогадайтесь.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>131 (4247). Великі вуха. СУС —. Записала школярка Ус Ю. 2008 року. Пастух Ганна Дмитрівна (1918). Чернігівська область, Козелецький район, Лемеші</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
