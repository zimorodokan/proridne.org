<!--#include virtual="/-/inc/general__page_start.inc" -->
<title>Як розсудив хлопець ☼ Українська народна казка ☼ Народна творчість</title>
<meta name="Description" content="Українська народна казка Покуття «Як розсудив хлопець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як розсудив хлопець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як розсудив хлопець <br><span class="article__headerDescription">Українська народна казка Покуття</span></h1>
	<p>Були хлопці, пасли в поли худобу. І гралися там у суд. Оден межи ними був «суддя». А оден з них «провинився», і суддя присудив його повісити. Вішали його на жарт, а сталося направду. Повісили його на смерть. І справа пішла в справжній суд.</p>
	<p>Забрали того «суддю» до тюрми, і сидів він там пару тижнів. І суд мав рішити, яку йому дати кару за цю справу.</p>
	<p>Якраз починається суд над цим хлопцем, і тут приходить оден жид судитися з вуйком за те, що вуйко вбив жидівського коня. Позичив вуйко в жида коня, а той кінь був норовистий. Вуйко вдарив його і вбив. Суддя питає жида, що він хоче від хлопа, що вбив коня. А жид говорить:</p>
	<p>— Я з него грошей не вимагаю, тіки хочу з него взяти півкілограма живого м’яса.</p>
	<p>Судді почали розбирати це діло. Як з живого чоловіка брати м’ясо за пустого коня? І не могли судді розсудити цю справу.</p>
	<p>Тоді пригадали вони за того хлопця, що засудив до повішення товариша. Може, він цю справу розсудить? Приводять хлопця і кажуть:</p>
	<p>— Розсуди цю справу.</p>
	<p>Хлопець думав, думав і придумав. І каже жидови:</p>
	<p>— Добре, жиде, справа вирішена так, як ти хочеш. Бери ніж і рубай з хлопа півкілограма м’яса...</p>
	<p>Хлоп оторопів.</p>
	<p>—...Але пам’ятай, — каже хлопець, — як урубаєш на грам більше, з тебе кілограм урубаєм, урубаєш на грам менше — з тебе кілограм.</p>
	<p>І жид збоявся, і хлопови подарував. А за то, що хлопець правильно розсудив, його не було покарано за повішення товариша.</p>
	<p>І той хлопець став справді суддею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 9 серпня 1987 року Матейчук Іван Петрович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
