<!--#include virtual="/-/inc/general__page_start.inc" -->
<title>Хлопець і стара колодка ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Хлопець і стара колодка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хлопець і стара колодка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хлопець і стара колодка <br><span class="article__headerDescription">Українська народна казка Закарпаття</span></h1>
	<p>Була така скала, що отворялася раз на рік. А жид знав за ту скалу. І одного хлопця сімнадцятирічного жид підговорив, аби йшов у ту скалу та взяв стару колодку. Хлопець пішов до тої скали. Скала ся розтворила й хлопець зайшов у скалу. А там все, що треба, було. І хлопцеви дуже то полюбилося. Він позирав на тото, довго позирав, а скала ся закрила, й він там остався. І був він там цілий рік. Там було що їсти та пити, й хлопець там ріс.</p>
	<p>Та жид рік почекав, а його не було. І прийшов жид під скалу, коли вона мала знов розтворитися. Гойкає жид, би хлопчисько відтам ішов.</p>
	<p>А хлопчисько скоро не біжить, бо все йому любиться. І скала затворилася, і хлопець ще на рік там лишився. А жид чекає. Хлопчисько вже колодку взяв, то вже хлоп він. І, як третій раз отворилася скала, він вийшов і йде з колодкою. А жид леститься коло нього, жеби йому колодку дав. А той жидови повів:</p>
	<p>— Як тобі дам колодку, то розтрясешся.</p>
	<p>І жид го лишив, бо видить, що не дасть. Жид пішов. Прийшов він домів, а хижа вся погнила. А він поклав колодку та говорить:</p>
	<p>— Аби мені була хижа скляна й все, що треба в хижі.</p>
	<p>Та й зробилася хижа скляна та все, що треба в хижі, зробилося.</p>
	<p>Він любив ходити з пушкою на вадаску. Іде з вадаски домів, позирає — тої скляної хижі не є. А то жид його матір підманув. Купив він дві сріберні колодки. А та колодка, що син служив за неї, непевна була. Дав жид матері дві сріберні колодки, а тоту їржаву взяв. Прийшов хлопець та й каже:</p>
	<p>— Що-сте, мамо, наробили?</p>
	<p>— Ну та, — розказує, — він ми дав дві сріберні колодки, а тоту їржаву взяв.</p>
	<p>— Було вам не брати ті колодки сріберні.</p>
	<p>Що тепер робити? Жид колодку взяв і пішов. І вповів син мамі:</p>
	<p>— Я йду щастя глядати.</p>
	<p>Та взяв собі їдення й пішов.</p>
	<p>Іде він, а назустріч лишка. Він хоче лишку застрілити, а вона говорить:</p>
	<p>— Не бий мене. Я знаю, де ти йдеш. Я тобі буду в помочи.</p>
	<p>Та й він її не бив. Іде він далі, а лишка вже йде за ним, іде на поміч. І вийшла йому назустріч миш. Він хоче зшибти її, а миш говорить:</p>
	<p>— Не бий мене. Я знаю, де ти йдеш. Я буду тобі до помочи.</p>
	<p>І він не бив її. Пішла за ним і миш. Прийшли вони ід’воді великій. Треба йти в воду. А хто піде плавати? Говорить лишка миші:</p>
	<p>— Сідай ми ту межи вуха. Та будем пливти ід’тій скляній хижі, що є далеко на морю.</p>
	<p>Миш сіла межи вуха лишці та й ідуть, морем пливучи. А до хлопця прийшов білий недвідь. Він хоче недвідя застрілити, а недвідь просить:</p>
	<p>— Не бий мене. Я знаю, де ти йдеш, я буду тобі до помочи. І він його не бив, і недвідь лишився з ним.</p>
	<p>А лишка й миш припливли д’тій хижі, а в тій хижі жид сидить та новинку читає. Миш сіла на поріг та й гризе. А колодка під стільцем. Миш прогризла діру. Украла колодку, приміряє — не стає тої діри, що прогризла. Гризе вона далі. А як прогризла, колодку витягла. Вже треба йти. Лишка до миші:</p>
	<p>— Дай мені колодку, бо від тебе впаде в море.</p>
	<p>А миш не хотіла дати їй. Сіла миш лишці межи вуха та й колодку тримає. Допливали вони д’крайови моря, й щось поправляла миш, та й колодка впала в море. Припливли д’крайови — не є колодки. Хлопець говорить:</p>
	<p>— Що тепер будеме робити? А той білий недвідь говорить:</p>
	<p>— Щось ізробиме. Я буду коло краю моря, буду позирати. Та їмив недвідь білого рака. Рак гойкає:</p>
	<p>— Пусти мене та пусти!</p>
	<p>— Не пущу тя, — говорить, — бо ти над усіма морськими звірями пан. То ти закомандуй так, би тоту колодку витягли вон. Не пущу тя, доки не витягнуть колодку із дна моря.</p>
	<p>Позирають вони, а другий білий рак несе колодку. Приніс і подав її недвідьови. І вже подали її тому хлопцеви, що за неї служив. І пішли вони всі додому, хлопець з тими звірятами. Та й прийшли пак д’його матері. Він уже тою колодкою сам командує.</p>
	<p>— Би мені було все їсти й пити. І то та парадна скляна хижа би з’явилася.</p>
	<p>І все заявилося. І вже він з тими звірятами зажив. Є там їдення та все, що треба. Та й гостилися там. Може, ще й нись гостяться. А там, за морем, не зосталося нич. І жид не знаю, де дівся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 8 липня 1988 року Матьовка Николай Юркович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
