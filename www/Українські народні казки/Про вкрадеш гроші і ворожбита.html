<!--#include virtual="/-/inc/general__page_start.inc" -->
<title>Про вкрадеш гроші і ворожбита ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про вкрадеш гроші і ворожбита» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вкрадеш гроші і ворожбита.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вкрадеш гроші і ворожбита <br><span class="article__headerDescription">Українська народна казка Гуцульщини</span></h1>
	<p>Був один дідич, мав він трьох слуг. Тоти слуги возили в поле кіньми гній. А дідич мав дуже багато грошей, і ті фірмани дізналися, де дідичеві гроші стоять. А ті гроші були в такім зробленім з дерева куферку. І фірмани той куферок украли, поклали його на фіру, прикидали гноєм та й повезли в поле. І порадилися вони всі три, що треба куферок закопати на полі в гній. А як пан перестане шукати гроші, вони куферок відкопають і грішми поділяться.</p>
	<p>А в тім селі був ворожбит. Пішов пан до того ворожбита, взяв його до себе додому і сказав йому, щоби вгадав, хто вкрав гроші.</p>
	<p>— Але як ти не вгадаєш, — наказав пан, — я тебе замикаю на цю ніч у тюрму, і ти маєш вгадати до рання. А як ні, то рано тобі двадцять п’ять буків дубельтових. А як угадаєш, я з тобою добре розплачуся.</p>
	<p>Як пан його там замкнув, ворожбит сказав:</p>
	<p>— Попав-ем, як тарган у сметану. Але нічого.</p>
	<p>А ті фірмани знали, що ворожбит має відгадувати. І порадилися вони стояти за чергою вночі біля дверей і слухати, що він у тій тюрмі буде робити. Чи він угадає?</p>
	<p>Стоїть один з фірманів біля дверей і слухає. А ворожбит тихонько сидить у своїй тюрмі. Запіяв уночі перший кугут, а ворожбит сказав:</p>
	<p>— Слава тобі, Господи, вже один є.</p>
	<p>А два фірмани прийшли під тюрму запитати третього:</p>
	<p>— Ну, що є?</p>
	<p>А той, що був під дверима, каже:</p>
	<p>— Йой, уже одного відгадав.</p>
	<p>І став на варту другий фірман. Запів і другий кугут. А ворожбит каже:</p>
	<p>— Слава тобі, Господи, вже є й другий. А фірмани прибігли та й питають:</p>
	<p>— Ну, що є?</p>
	<p>А той, що був під дверима, каже:</p>
	<p>— Уже відгадав за двох.</p>
	<p>Став під двері третій фірман. Як запів третій кугут, ворожбит сказав:</p>
	<p>— Слава тобі, Господи, вже є й третій.</p>
	<p>А фірмани цілу ніч не сплять. Бо ворожбит є. Як сказав ворожбит про третього, фірман, що стояв під дверима, з переляку сказав:</p>
	<p>— Куферок з грішми закопаний у такій і такій купі гною на полі. У третій купі з долу, відки сонце сходить.</p>
	<p>Та пішли собі фірмани і полягали спати. Рано пан разімкнув ворожбита.</p>
	<p>— Та й що, відгадав?</p>
	<p>— Відгадав, — каже, — кажіть фірманови, най впрягає коні. І сідаєм оба і їдемо в поле по гроші.</p>
	<p>Запрягає фірман коні, приїздить пан з ворожбитом до третьої купи, розкидають той гній і вибирають куферок з грішми.</p>
	<p>Кілько пан дав ворожбитови грошей, я не знаю, бо ті гроші не рахував. Панові гроші вернулися, а слуги набралися за ніч страху і нічого з тих грошей не мали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 8 березня 1984 року Драгомирецький Михайло Іванович (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
