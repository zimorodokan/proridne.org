<!--#include virtual="/-/inc/general__page_start.inc" -->
<title>Коня за горня ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Коня за горня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коня за горня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коня за горня <br><span class="article__headerDescription">Українська народна казка Гуцульщини</span></h1>
	<p>Іван-слуга пастушив у багача. Та взяв горня, набрав води, наклав яєць, в однім потічку зробив пічку і почерез бережок прокопав діру і пустив дим у другий бік. Та й на тій дірці поставив горня. Запалив ватру, дим пішов попід землю, а горня на бережку закипіло. Над’їхав на то конем жид і вздрів: ватри нема, а яйця варяться.</p>
	<p>— Що ти, Іване, робиш?</p>
	<p>— Хочу їсти та й варю яйця.</p>
	<p>— А як ти вариш, як нема ватри?</p>
	<p>— А це таке горня. Де поставиш, там і кипить.</p>
	<p>— Продай мені це горня.</p>
	<p>— Віддай за него коня.</p>
	<p>І погодилися вони, Іван узяв коня, а жидови дав горня.</p>
	<p>Жид ішов і зголоднів. Звернув до одної хати, купив яєць, поставив горня на середдорожжя, насипав водою і чекає, коли воно закипить. А горня не кипить. Жид ходить кругом него і все говорить: — Кип-кип, горня, я дало за тебе коня.</p>
	<p>А горня далі не кипить. Жид зі злости копнув і розбив горня. І йде до Івана й говорить:</p>
	<p>— Вертай коня. А Іван каже:</p>
	<p>— Як уже так, то вертай мені горня.</p>
	<p>— А я горня розбив.</p>
	<p>— А я не віддам коня.</p>
	<p>І так затягнулися аж до суду. Але жид, за то, що розбив горня, так і програв коня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 7 червня 1987 року Цимбалюк Василь Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
