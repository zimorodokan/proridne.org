<!--#include virtual="/-/inc/general__page_start.inc" -->
<title>Уперта жінка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Уперта жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Уперта жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Уперта жінка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В деякому царстві, в деякому государстві жив собі мужик зі своєю жінкою. Живуть довго, вже й до старості йде, а дітей не мають.</p>
	<p>Жінка лайлива-сварлива була та ще й вродою невірна (негарна), не було бідному чоловікові від неї спокою. А вже зла була та вперта, що не сказати, ні пером описати.</p>
	<p>Коли чоловік попросить щось зробити, то не зробить жінка або зробить все навпаки. І так терпів-терпів чоловік, та терпець увірвався.</p>
	<p>І вирішив провчити жінку. Через річку зробив чоловік місточок та такий ветхий (ненадійний) був, так під ходою людською прогинався майже до самої води.</p>
	<p>— Жінко, не бери важкої ноші, бо зламається місточок</p>
	<p>— А нарошне візьму!</p>
	<p>Взяла важку ношу та й пішла через міст. Вийшла на місточок та й почала розхитувати його. Дійшла до середини, а місточок і розламався навпіл, пішла жінка на дно зі своєю ношею. Тільки бульки здулися над поверхнею річки.</p>
	<p>Пожурився, поплакав чоловік, а робити нічого, треба жити.</p>
	<p>Живе своїм новим життям, своїми турботами. Поїхав на річку, на риболовлю, тільки-тільки закинув сак, щоб риби впіймати, а сак потягнуло аж до самого дна.</p>
	<p>Хоче витягнути, тягне, тягне витягнути не може.</p>
	<p>— Оце риби впіймав, мені буде, ще й в селі продам, гроші полічу.</p>
	<p>Смикнув з усієї сили. Дивиться, а в сачку сидить чоловік, та й зовсім не чоловік, а щось непевне. «Може, жінка моя». З ляку ледь не випустив сак, а</p>
	<p>з-під води чує голос:</p>
	<p>— Будь ласка, старий, витягни мене! Я Водяник.</p>
	<p>Старий витягнув, а в саку й справді сидів сам Водяник. Чорний-чорний волохатий. А, що вже страшний ні сказати, ні описати. Ну справжній нечистий, тільки без ріжок.</p>
	<p>— Ну, чоловіче, допекла мені твоя жінка до самих печінок. Не можу з нею в одній воді жити. Дам тобі скриню золота, тільки забери або навчи, як її позбутися.</p>
	<p>— Навчу, тільки золото вперед давай!</p>
	<p>Жаль золота Водянику, але віддав, бо клята стара допекла до смерті.</p>
	<p>— Ти скажи жінці, щоб на землю не йшла, а жила в річці. Відразу зробить навпаки. Так і зробив Водяник. А вже наступного дня лиха жона біля мужа свого.</p>
	<p>— Ось я і прийшла.</p>
	<p>А чоловік говорить:</p>
	<p>— Жінко, в нас золота не міряно, дивись, не ходи попідтинню.</p>
	<p>— А от і піду.</p>
	<p>I до сих пір ходить стара милостиню збирає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>205 (5443). Уперта жінка. СУС 1164. Записано 2008 року. Степова Олександра Мефодіївна (1922). Черкаська область, Шполянський район, Терешки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
