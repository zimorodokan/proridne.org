<!--#include virtual="/-/inc/general__page_start.inc" -->
<title>Орел і кріт ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Орел і кріт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Орел і кріт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Орел і кріт <br><span class="article__headerDescription">Українська народна казка про тварин</span></h1>
	<p>Весною орел, налагодившись мостить гніздо, вибрав дуб старий-престарий, товстий та високий, а на кінці гільчастий. Коли орел почав мостить гніздо, кріт виліз з-під землі і побачив, що орел працює над гніздом, йому жаль стало, що орел дарма приклада своє старання, бо він добре знав, що дуб той не сьогодні, так завтра повалиться; всі коріння дуба потрупішили. Кріт підняв вгору голову і сказав: «Не мости на цьому дубі гніздо, у нього всі коріння підгнили. Як підніметься буря, він повалиться, дарма пропаде твоя праця і занапастиш своїх дітей». Орел розгнівавсь і з серцем одповів: «Твоє діло в землі копаться, а не учить того, хто більше забув, чим ти знаєш». Кріт каже: «Хоч ти, орле, і багато знаєш, а того знать, що я знаю, ти не можеш знать. Не хочеш</p>
	<p>мене послухать — і не треба, опісля будеш жалкувать». Орел сердито крикнув на крота: «З таким сліпцем, як ти, я і розмовлять не хочу». Кріт завернувсь і поліз під землю.</p>
	<p>Пройшов тиждень, пройшов другий. Орлиха нанесла яєць, висиділа їх, вилупились орлята. Орел з своєю жінкою були дуже раді, не могли налюбуваться на своїх діток. Не пройшло й трьох день, як піднялась велика буря. Ліс зашумів, загудів, піднялась тріскотня. Як налетіла буря на той самий дуб, де було орляче гніздо, він, бідняга, скрипів, скрипів і не видержав, вмісті з землею вивернуло його. Поваливсь дуб на землю, а орленята полетіли, як галушки; попадавши з такої вишини на землю, розбились до смерті... Орел з орлихою поплакали, поплакали, а горю своєму все ж таки не запомогли. Тоді орел згадав про крота: «Ех, дурний я, чого я не послухав крота? Не прилучилось би такого нещастя. Недарма кажуть старики, що й з великим умом без практики і опиту можна в дурнях зостаться».</p>

	<figure class="illustration">
		<img class="illustration__image" loading="lazy" decoding="async" src="/-/i/Орел і кріт — 01.png" alt="ОРЕЛ І КРІТ — Українська Народна Казка Про Тварин" title="ОРЕЛ І КРІТ — Українська Народна Казка Про Тварин">
		<figcaption class="illustration__caption">ОРЕЛ І КРІТ — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Орел і кріт. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Тарасевський в м. Шебекіно Бєлгородського пов. Курської губ. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 372—373.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Оформлення художника В. М. Дозорця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
