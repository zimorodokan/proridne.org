<!--#include virtual="/-/inc/general__page_start.inc" -->
<title>Ясен ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ясен» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ясен.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ясен <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було у матері три сини. Спритні, мов соколи, мудрі і добрі, як старі бували люди, шляхетні і дужі, наче ясени. Покликали їх до війська рідну землю боронити від ворога. Хоробро билися брати. Ставали вони на бій плече-в-плече. Завжди два брати рубали загарбників, а один посередині допомагав їм лише тоді, коли ворогів ставало дуже багато. Саме таким способом знищували вони тих, хто хотів на них нападати. Єдиного боялися брати—оточення. Не було в них четвертого брата, який би бився, ставши з четвертої сторони. При спробах ворогів обступити братів, ті відступали. І одного разу мати юнаків побачила, що вони б’ються під самою хатою. Відступати братам було нікуди, бо війська ворогів оточили їх з усіх боків. Смерть братів означала поневолення цілого краю.</p>
	<p>— Сини мої любі, не допустіть рідний край до згуби! — скрикнула мати.</p>
	<p>Але побачила, що її діти знемагають.</p>
	<p>— Сини мої рідні, соколи мої спритні, вірні захисники матінки-землі. Не вмирати вам, не здолати вас ворогам, ніколи я вас не віддам! Будете ви моїми живими синами і житимете поміж нами, станете біля рідного дому дужими ясенами!</p>
	<p>І стали три сини ясенами. Вороги перелякалися їх і втекли. А Батьківщина братів вільною стала, більше ворог не відважувався йти на неї війною. І приходили люди до тих ясенів по здоров’я, а до матері за порадою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>172 (5221). Ясен. СУС —. Записано 2008 року. Бар’яцька Ольга Андріївна (1953). Черкаська область, Маньківський район, Роги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
