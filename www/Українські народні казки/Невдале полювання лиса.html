<!--#include virtual="/-/inc/general__page_start.inc" -->
<title>Невдале полювання лиса ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Невдале полювання лиса» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Невдале полювання лиса.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Невдале полювання лиса <br><span class="article__headerDescription">Українська народна казка про тварин</span></h1>
	<p>В єдного господаря було штири курки, а п’ятий когут. Так тоті кури щоранку когут рахує. І так він їх любить, же де єдно зеренце найде, кличе їх; та й всі закличе, а сам з’їсть. Та й тоті кури на него відказують, але він ся не противить, бо єго така натура. Аж тут в однім разі ґазда всипав їсти їм, та й надбігає лис. Вони тото уже доїдали. Когут постеріг; а він каже: «Може би-с мені одну дав жінку?» — «Ой, я не дам». — «Та чому не даш?» — «Бо мене ґазда буде питати. Він прецінь мене годує, то я маю свої, значить, порядки провадити».</p>
	<p>Той бо ся не дивить на тото, а до курки ся присуває. Когут скричав, а пес згавкав, ґазда вибіг з хати, напудили лиса. А коли ж собі лис вподобав, бо то файні курки. Так він собі думає: «Я зайду вночі, коли ти такий мудрий, що тепер не даєш».</p>
	<p>І так у вечір він приходить. Недалеко тої хати була купа гною. Скочив він на гній, з гною на хату і спосіб дібрав вилізти. Зачав він дерти стріху.</p>
	<p>Пес зачув, згавкав і напудив лиса. І так він щовечора ходив; але пес був добрий, що добре єго чув. І такий злосний лис став, що когут єму одної курки не дав, так він собі завзявся, що каже: «Я штири озьму».</p>
	<p>І єдного разу він прийшов. А пес був запертий в хаті. Він продрав стріху, вліз на банта, узяв собі штири курки. Когут скричав, він ся сквапив та й з бантини впав з усіма з курками. Що мав тікати у стріху — діра високо, а він ся замилив та й впав до сіней.</p>
	<p>Повибігали з хати з буками. Лис скаче по стінах, лишив курки, уже би й сам хотів втечи. Але б’ють і дихати не дають. І так убили у смерть. І облупили лиса, шкіру спродали, курки поскубали вже неживі і м’ясо з’їли самі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Невдале полювання лиса. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. І. Волошинський в 1913 р. у с. Далешове Городенківського пов. (Гуцульщина) від Г. Луцика. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 86—87.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
