<!--#include virtual="/-/inc/general__page_start.inc" -->
<title>Вовк, собака і кіт ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вовк, собака і кіт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк, собака і кіт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк, собака і кіт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Як собака стеріг хату,</p>
	<p>То його й тримали,</p>
	<p>Як постарівся небога,</p>
	<p>Взяли та й прогнали.</p>
	<p>Іде бідний дорогою</p>
	<p>Притулку шукає.</p>
	<p>Аж у лісі на поляні</p>
	<p>Вовк його стрічає.</p>
	<p>— Куди, — каже, — йдеш небого?</p>
	<p>— Притулку шукати.</p>
	<p>— А що ж твої господарі?</p>
	<p>— Та ж вигнали з хати.</p>
	<p>— Ну, нічого, будеш, — каже, -</p>
	<p>У мене служити.</p>
	<p>В мене будеш, як дитина</p>
	<p>У розкоші жити.</p>
	<p>А чи їв ти щось сьогодні?</p>
	<p>— Ні, — каже, — нічого.</p>
	<p>— То й ходімо обідати, -</p>
	<p>Каже вовк до нього.</p>
	<p>Ідуть вони темним лісом,</p>
	<p>Ідуть чагарами.</p>
	<p>Аж у лісі на поляні</p>
	<p>Стадо коней грає.</p>
	<p>Вовк пригнувся, приглядає,</p>
	<p>Здобич вибирає.</p>
	<p>— Бачиш, — каже, — ту лошицю,</p>
	<p>Що білії лати?</p>
	<p>Ото зараз ми із неї</p>
	<p>Будем обід мати.</p>
	<p>І в мінуту став він землю</p>
	<p>Під собою дерти.</p>
	<p>Почати дерти сиру землю,</p>
	<p>Як навісний жерти.</p>
	<p>— А поглянь-но лиш на мене,</p>
	<p>Чи встала чуприна?</p>
	<p>Пес поглянув і каже:</p>
	<p>— Встала, як щетина.</p>
	<p>Вовк знову починає</p>
	<p>Сиру землю дерти.</p>
	<p>Починає сиру землю, як навісний жерти.</p>
	<p>— А поглянь лиш мені в очі,</p>
	<p>Чи посоловіли?</p>
	<p>Пес поглянув і каже,</p>
	<p>Що посоловіли.</p>
	<p>Вовк, як куля, до лошиці,</p>
	<p>Та й не сподівалась.</p>
	<p>Стадо в ноги в чисте поле,</p>
	<p>Лошиця осталась.</p>
	<p>Беруть вони ту лошицю,</p>
	<p>Ще теплу білують.</p>
	<p>Збілували товсті стегна,</p>
	<p>Сіли й бенкетують.</p>
	<p>Попоїв пес та й гадає:</p>
	<p>«Нічого служити,</p>
	<p>Тепер я вже і без вовка</p>
	<p>Собі можу жити.</p>
	<p>Тільки землі наїстися,</p>
	<p>Та сміло кидатися».</p>
	<p>От він думає-гадає,</p>
	<p>Вовка проганяє.</p>
	<p>— Іди, — каже, — куди хочеш,</p>
	<p>А то прийдуть люди.</p>
	<p>Тоді тобі, вражий вовче</p>
	<p>Та й не з медом буде.</p>
	<p>Подивився вовк на нього,</p>
	<p>Як на того біса.</p>
	<p>Махнув хвостом, стрепенувся</p>
	<p>Та й пішов до ліса.</p>
	<p>А собака коло м’яса</p>
	<p>І днює, й ночує.</p>
	<p>Тільки в нього і роботи,</p>
	<p>Що все бенкетує.</p>
	<p>Як скінчилася лошиця,</p>
	<p>Поживи шукає,</p>
	<p>Аж у лісі на поляні</p>
	<p>Кіт його здибає.</p>
	<p>— Куди, — каже, — йдеш, котику?</p>
	<p>— Притулку шукати.</p>
	<p>— А що твої господарі</p>
	<p>Та й вигнали з хати?</p>
	<p>— Ну, нічого, будеш, — каже, -</p>
	<p>У мене служити.</p>
	<p>В мене будеш, як дитина</p>
	<p>У розкоші жити.</p>
	<p>А чи їв ти щось сьогодні?</p>
	<p>— Ні, — каже, — нічого.</p>
	<p>— То ходімо обідати, -</p>
	<p>Каже пес до нього.</p>
	<p>Ідуть вони темним лісом</p>
	<p>Ідуть чагарами.</p>
	<p>Аж у лісі на поляні</p>
	<p>Стадо коней грає.</p>
	<p>Пес пригнувся, приглядає,</p>
	<p>Здобич вибирає.</p>
	<p>— Бачиш, — каже, — ту лошицю,</p>
	<p>Що білії п’яти.</p>
	<p>Ото зараз ми із неї</p>
	<p>Будем обід мати.</p>
	<p>І в мінуту став він землю</p>
	<p>Під собою дерти.</p>
	<p>Почав дерти сиру землю,</p>
	<p>Як навісний жерти.</p>
	<p>— А поглянь лише на мене,</p>
	<p>Чи встала чуприна?</p>
	<p>Кіт поглянув і каже:</p>
	<p>— Та ні, щось не встала.</p>
	<p>— Та кажи, проклятий дурню,</p>
	<p>Встала, як щетина,</p>
	<p>Хоч вона й не встала.</p>
	<p>А кіт каже:</p>
	<p>— Встала, як щетина.</p>
	<p>Знову почав дерти землю,</p>
	<p>Сиру землю жерти.</p>
	<p>Каже: — А поглянь в очі,</p>
	<p>Чи посоловіли?</p>
	<p>Кіт поглянув та й каже:</p>
	<p>— Ні, не соловіли.</p>
	<p>— Та кажи, проклятий дурню,</p>
	<p>Що посоловіли.</p>
	<p>— Ой, песику дорогенький,</p>
	<p>Та посоловіли.</p>
	<p>Пес, як куля, до лошиці,</p>
	<p>А та копитами.</p>
	<p>Розкинувся пес уполі</p>
	<p>Догори ногами.</p>
	<p>Прийшов котик, подивився,</p>
	<p>Очі вже темніли.</p>
	<p>І тоді собі промовив:</p>
	<p>— Та посоловіли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (5572а). Вовк, собака і кіт. СУС 117*. Записано 2008 року. Войничий Яків Григорович (1936). Черкаська область, Чигиринський район, Вершаці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
