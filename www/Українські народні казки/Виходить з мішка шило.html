<!--#include virtual="/-/inc/general__page_start.inc" -->
<title>Виходить з мішка шило ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Виходить з мішка шило» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Виходить з мішка шило.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Виходить з мішка шило <br><span class="article__headerDescription">Українська народна казка Гуцульщини</span></h1>
	<p>Був собі синок бідної вдовиці, Пішов він шукати селом відданиці. Прийшов він до річки, а там дівчина плаття прала. А та дівчина йому дуже ся в око впала.</p>
	<p>— Помагай тобі Боже, дівча, плаття прати, Хотів би я тебе за жінку взяти. В мене нічого не робити, Лиш по-панськи жити: Рано хліб та й мід, В полуднє хліб та й солонина, А ввечір теплої юшки — Та й спати в подушки. А дівчина каже:</p>
	<p>— Добре, якщо мій батько на це згодиться, То твій сват не забариться. Дівчина покінчила прати І просто пішли аж до її хати. Каже: — Добрий вечір, стара мати, Хотів би я вашу доньку за жінку взяти. В мене нічо’ не робити, лиш по-панськи жити: Рано в мене хліб та й мід, В полуднє хліб та й солонина, А ввечір теплої юшки — Та й спати в подушки. А дівчина хитра була, всяких лисів знала, Вбралася на стару бабу і на ніч поспішала. Приходить вона до його мати І проситься переночувати. А мати його каже:</p>
	<p>— Я би вас, бабко, могла на нічліг приймити, Коли в мене син нероба, не хоче робити, Прийде вночі, буде ся сварити. А перебрана дівчина каже:</p>
	<p>— Прийміть мене, я де-небудь у куточку</p>
	<p>Склоню свою головочку. Приходить син уночі, Свариться й стукоче:</p>
	<p>— Пускай, стара, в хату та давай що-небудь там їсти. А мати каже:</p>
	<p>— Там під лавою є капуста, Та кинь собі лою,</p>
	<p>Бо я враз з тобою не маю супокою.</p>
	<p>На другий день рано стара бабуся встала,</p>
	<p>Подякувала за нічліг і далі поспішала.</p>
	<p>Приходить він другий раз до неї, до цеї дівчини. Каже:</p>
	<p>— Де ти, мила, вчора була? Я вчора був у тебе — тебе не було дома. А в мене була курочка печена лиш мені самому.</p>
	<p>А дівчина дивиться йому просто в очі</p>
	<p>І сміється, і регоче.</p>
	<p>Каже: — Я в тебе вчора бувала</p>
	<p>І всі твої присмаки видала.</p>
	<p>В тебе вчора стара бабуня ночувала</p>
	<p>І всю мені правду сказала.</p>
	<p>А той хлопець тяжко завстидався</p>
	<p>І більше до тої дівчини не указався.</p>
	<p>Приходить додому, стає ся сварити:</p>
	<p>— Бо ти, стара, якісь баби на нічліг прийняла? Щоб мене люди по селу пізнали?</p>
	<p>А мама йому каже:</p>
	<p>— Якби ти, синку, був добрий, То й мені було б мило,</p>
	<p>А так виходить усе з мішка шило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 21 лютого 1983 року Петрюк Анна Іванівна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
