<!--#include virtual="/-/inc/general__page_start.inc" -->
<title>Чесний селянин ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чесний селянин» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чесний селянин.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чесний селянин <br><span class="article__headerDescription">Українська народна казка Кіровоградщини</span></h1>
	<p>Одного дня король, оглядаючи володіння, помітив селянина, який лагодив старенький паркан.</p>
	<p>— Здрастуй, добродію! — звернувся повелитель.</p>
	<p>— Вітаю, ваша величносте! — низько вклонився чоловік, упізнавши короля. — Чи можу чимось прислужитися?</p>
	<p>— Скільки заробляєш на день? — поцікавився володар.</p>
	<p>— Чотири монети, повелителю, — зізнався той.</p>
	<p>— А як витрачаєш ті гроші?</p>
	<p>— Першу з’їдаю, другу ховаю на майбутнє, третю повертаю, а четверту викидаю.</p>
	<p>Король не зрозумів дивних слів, але хіба він міг признатися? Тому попрямував далі, марно намагаючись розтлумачити загадку. Та врешті повернувся до чоловіка, вимагаючи пояснень.</p>
	<p>— Це дуже просто, — всміхнувся селянин, — першу з’їдаю сам, на другу годую дітей, аби піклувалися про мене в старості. Третю віддаю батькові, віддячуючи за виховання та турботу, а на четверту утримую собаку. Та пес такий ледачий, що витрачаю гроші даремно.</p>
	<p>— Як же я не здогадався! — вигукнув король. — Пообіцяй, що триматимеш відповідь у таємниці, доки не побачиш моє обличчя сто разів.</p>
	<p>— Як накажете, ваша величносте, — мовив той.</p>
	<p>Задоволений правитель повернувся до палацу, а наступного дня запропонував загадку радникам і пообіцяв за відповідь найкращого коня. Довго сушили голови придворні, та розв’язати складне завдання не могли. Лише найхитріший міністр пригадав, що напередодні повелитель довго розмовляв із селянином.</p>
	<p>Кмітливий, не гаючи часу, знайшов його. Проте той ні пари з уст.</p>
	<p>— Річ у тім, що я пообіцяв королю мовчати, доки не побачу його обличчя сто разів, — каже.</p>
	<p>Розумник дістав із гаманця сто монет із зображенням короля та простягнув чоловікові. Чесний селянин уважно поглянув на кожний золотий і лише тоді сказав відповідь.</p>
	<p>Ось так винахідливий радник виграв змагання, а мудрий селянин заробив сто монет.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>263 (8164). Чесний селянин. СУС 921А. Записав Грязнов Ростислав 2010 року. Грязнова Тетяна Дмитрівна (1954). Кіровоградська область, Новоукраїнський район, Ганнівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
