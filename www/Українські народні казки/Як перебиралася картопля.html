<!--#include virtual="/-/inc/general__page_start.inc" -->
<title>Як перебиралася картопля ☼ Українська народна казка ☼ Народна творчість</title>
<meta name="Description" content="Українська народна казка Буковини «Як перебиралася картопля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як перебиралася картопля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як перебиралася картопля <br><span class="article__headerDescription">Українська народна казка Буковини</span></h1>
	<p>Був собі багатий чоловік. Жив він з жінкою, а в сусідстві був циган і мав дев’ять дітей. Взяв циган того багача за кума і все приходи до него то за тим, то за тим. «Дайте того, дайте того». А одного разу приходи до кума та й каже:</p>
	<p>— Куме, в мене так дитина заболіла. Та, що ви її тримали до хреста. А той чоловік питає:</p>
	<p>— А на що та дитина заболіла?</p>
	<p>— На череві чиряк ся зробив.</p>
	<p>А в багача була діжка сала, і циган це знав. Каже він йому:</p>
	<p>— Баби казали, щоби салом помастити, та й вчуняє. То я хочу просити вас, куме, дайте кусочок сала. Я сюди-туди терну та й назад вам верну.</p>
	<p>А в того чоловіка діжка з салом сиділа коло лавки, де відро з водою. Іде багач до тої діжки, бере кусок сала та й дає кумови. І каже:</p>
	<p>— Мені це сало не вертайте. Я вам його дарую. У мене є сало. Узяв циган те сало й пішов додому. Посидів, посидів дома та й приходи знов до кума з тим самим салом. Переступив через поріг і кинув сало в ту діжку. А хазяїн йому:</p>
	<p>— Я вже не буду це сало їсти. Забирайте собі все.</p>
	<p>Циган потішився, забрав сало і переносив додому. Та й каже дітям:</p>
	<p>— їжте, діти, на здоров’я, бо тато обманив хрещеного. Циганята їли, їли сало і з’їли все. Нема більше сала. Циган знов приходи до кума.</p>
	<p>— Куме, може, у вас є картофлі, дайте трохи, щоб хоч було чим повечеряти, бо нема й раз що їсти.</p>
	<p>А циган хоче бачити, де картопля сидить. Кум повів цигана до ями, набрав відро картоплі і дав. Заніс циган додому то відро картоплі, циганка наварила, нагодувала дітей, полягали спати.</p>
	<p>А циганови не спиться, думає, як закрасти в кума всю картоплю. Бере мішок і йде вночі до кума. Набирає картоплі й носи додому. Вже передо днем циган знов прийшов у яму і вибирає картоплю. А багач вийшов удосвіта надвір і чує — щось гупає у ямі. Підходить ближче до ями, прислухається — гупає. А то циган вибирає й кидає в мішок картоплю. Багач крикнув:</p>
	<p>— Хто там в ямі?! А циган каже:</p>
	<p>— Ми.</p>
	<p>— Хто «ми»?</p>
	<p>— Картофлі.</p>
	<p>— Що ви робите?</p>
	<p>— Вибираємся. Великі окремо, а дрібні окремо. Входи багач до хати і говори жінці:</p>
	<p>— От добре нам, жінко.</p>
	<p>— Чого добре?</p>
	<p>— Бо самі картофлі перебираються. Великі окремо, а дрібні окремо.</p>
	<p>— То добре, — каже багачева жінка. — Буде нам менше роботи. Багач ся втішив і жінка ся втішила — менше роботи буде. А коли зробився день, пішов багач до ями подивитися, як ті картофлі перебралися. Подивився, прийшов до жінки та й каже:</p>
	<p>— Великі картофлі перебралися і забралися. Лиш дрібні лишилися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 7 серпня 1984 року Боднар Гаврило Тимофійович (1914 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
