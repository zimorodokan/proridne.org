<!--#include virtual="/-/inc/general__page_start.inc" -->
<title>Кара ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кара» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кара.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кара <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік та жінка, молоді ще люди. Вирішили вони спочатку хату збудувати, а тоді вже й дітей мати.</p>
	<p>Хату збудували велику і красиву. А навесні чорногузи на хаті зробили гніздо. Та чоловікові не подобалося, як вони дзьобами виклацували, а жінці, що вони слідили. Жінка й стала казати чоловікові, щоб гніздо із хати скинув.</p>
	<p>Покликав чоловік кума на допомогу. Злетіло те гніздо на землю. А в ньому було вже двоє яєць. Одне розбилося, а друге якимсь чудом цілим лишилося. Прилетіли з берега чорногузи, а гнізда немає.</p>
	<p>Кружляли-кружляли навколо хати, аж поки не побачили гніздо коло гноянки. Насмілились чорногузи і опустились до нього. Ходить лелечиха, качає дзьобом яйце, а взяти не може. А кум з кумом вже «добру справу» надворі за столиком приливають та за чорногузами спостерігають.</p>
	<p>Коли кум попросив, щоб ще налить, запалив хазяїн недопалок. Де не взявся чорногуз і підхопив дзьобом недопалка. Чоловіки засміялися і продовжували своє. Попрощавшись, кум вирішив піти додому через город. Зайшовши за хату, побачив, що в кума піддашшя жевріє. Він вернувся і гукнув кума.</p>
	<p>Вискочили господарі і погасили підпал. Здогадався чоловік, хто це зробив і за що така дяка. Одумались господарі і вирішили спокутати свою вину. На другий день кум з кумом біля повітки закопали дерев’яний стовп і відновили гніздо. Але так воно пусте весь час і стояло. Не поселились там чорногузи. Та й діточок господь їм не дав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>212 (5450). Кара. СУС -. Записано 2008 року. Мар’ян Ганна Іванівна (1924). Черкаська область, Шполянський район, Матусів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
