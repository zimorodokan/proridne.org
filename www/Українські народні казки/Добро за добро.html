<!--#include virtual="/-/inc/general__page_start.inc" -->
<title>Добро за добро ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Добро за добро» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добро за добро.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добро за добро <br><span class="article__headerDescription">Українська народна казка Чернігівщини</span></h1>
	<p>На невідомому хуторі серед дрімучих лісів, непрохідних боліт жили собі дві родини . Жили вони дружно. Мали своє поле, відбите в лісі, волів, дуплянки з пчолами. Працювали від зорі до зорі. В одній родині був хлопчик, а другій —дівчинка — однолітки. Діти завжди разом гралися у господиню і господаря. Для цього робили будку із соняшників, покривали вітами з дерева, вимощували із глини долівку і господарювали. В усьому родини допомагали одна одній.</p>
	<p>Одного разу хлопчик погнав пасти своїх і сусідських волів. Але Іван, так звали хлопця, не догледів тварин, і сусідські воли зайшли у драговину, де й потонули. Це були дві роботящі, величезні слухняні тварини. Вони були запорукою багатства всієї родини.</p>
	<p>Сусід дуже розсердився на Івана. Пішов у комірчину, взяв гострену сокиру і відрубав на правій руці хлопця два пальці: великий і вказівний. Так помстився за двох волів. А Іван і Галя зростали і покохали один одного. Та про весілля не було й мови. Галині батьки страшенно були проти їхньої любові. Юні закохані часто втікали в ліс, від людського ока, погуляти.</p>
	<p>Одного разу, гуляючи біля навколишнього болота, вони почули безнадійний крик. Галин батько, дізнавшись про зустріч дітей, дуже розгнівався і побіг до лісу шукати їх, щоб розправитись. Він біг навпростець через болото. Гнів засліпив йому очі. Збився із стежки і потрапив у ту ж саму трясовину, де загинули його воли.</p>
	<p>Чоловік почав волати про поміч. Болото швидко затягувало його. Іван з Галею прибігли і побачили на поверхні тільки голову і частинку правої руки. Чоловік уже мовчав.</p>
	<p>Галя впізнала батька. Вона знепритомніла. А Іван миттєво звалив сухе дерево і кинув до потопаючого переляканого сусіда. Людину було врятовано. За це Галин батько згодився віддати свою дочку за Івана. При вінчанні Іванові</p>
	<p>довелось хреститись. Він підняв праву руку до лоба, але трійцю створити не міг, бо основних пальців не було. Піп сказав, щоб Іван хрестився. Молодий знову підняв руку і відчув, як у нього виросли пальці, милість Божа зійшла на нього.</p>
	<p>Молодята побрались, гарно живуть, свій рід множать і хліб жують.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (4215). Добро за добро. СУС —. Записано 2008 року. Нацик Марія Опанасівна (1931). Чернігівська область, Козелецький район, Данівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
