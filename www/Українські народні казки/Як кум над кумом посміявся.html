<!--#include virtual="/-/inc/general__page_start.inc" -->
<title>Як кум над кумом посміявся ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як кум над кумом посміявся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кум над кумом посміявся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кум над кумом посміявся <br><span class="article__headerDescription">Українська народна казка Закарпаття</span></h1>
	<p>Раз кум поніс до кума залізо острити. Кум-циганин як наострив залізо, то гаряче подав кумові, аби той обпікся. Кум верг залізом на землю і каже:</p>
	<p>— Та нащо ви, куме, дали мені гаряче залізо? Циганин закликав хлопця і каже йому:</p>
	<p>— Візьми залізо.</p>
	<p>Циганчук плюнув на залізо та й каже:</p>
	<p>— Не беру, бо гаряче.</p>
	<p>Старий циган тоді засміявся і говорить:</p>
	<p>— Малий знає, що треба, а ви, великий, та й не знаєте, що треба.</p>
	<p>Взяв кум залізо, та й пішов домів. Дома думає: як би віддячитися кумові за то, що обпік його. Надумав він, що поведе кума на шершуни.</p>
	<p>Пішов до кума і звідує його:</p>
	<p>— Чи ви, куме, розумієте бджіл?</p>
	<p>— Ще й прадід мій був бджоляр, — каже циганин.</p>
	<p>— Та ідім, куме, вибирати мед, бо я знаю бджоли.</p>
	<p>Узяв кум вили, відро і балту. Пішли вони у хащу ід дубові, в якому були шершуни.</p>
	<p>Циганин виліз на дуба, а кум рубав логівки і обкладував дуба.</p>
	<p>— Нащо ви, куме, обкладаєте логівками дуба? — звідується циганин.</p>
	<p>— Аби кришки вішалися на терня.</p>
	<p>Виліз циганин на дуба, увидів шершунів і подумав, що то самі матки і буде много меду.</p>
	<p>Один шершун літав довкола нього, а циганин почав ворожити: «Божа мушко, бог тя дав». А коли ’го вкусили три або чотири, та закричав: «Божа мушко, бог тя дав, кіть тя вдарю, чорт тя взяв».</p>
	<p>Як ’го ще одна вкусила, та впав у терня і дуже поколовся.</p>
	<p>— Тепер я знаю, куме, нащо ви клали логівки під дуба, — повів циганин.</p>
	<p>Зібрався і пішов домів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як кум над кумом посміявся. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1705В*. Друкується вперше. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
