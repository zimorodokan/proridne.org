<!--#include virtual="/-/inc/general__page_start.inc" -->
<title>Циган-адвокат ☼ Українська народна казка ☼ Народна творчість</title>
<meta name="Description" content="Українська народна казка Буковини «Циган-адвокат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган-адвокат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган-адвокат <br><span class="article__headerDescription">Українська народна казка Буковини</span></h1>
	<p>Побралася пара бідних людей. Чоловік ходив щодень в поле на роботу і повертав до корчми, щоб пообідати. Жид давав йому на обід варені яйця. Грошей у чоловіка не було, і жид усе записував. Коли чоловік пристарав гроші і прийшов платити, корчмар за все взяв гроші: за хліб, за горівку. А за яйця не взяв.</p>
	<p>— Я, — каже, — з цих яєць виростив би курчата. А якби курчата виросли, то я б їх продав та купив порося. З поросяти вигодував би свиноматку, а вона мала б поросята. Я б вигодував стадо свиней та продав. І з цего б розвів велике хазяйство. А ти яйця з’їв. Я з тебе за ті яйця візьму, як за ціле хазяйство. Подам тебе в суд.</p>
	<p>І подав жид того чоловіка в суд:</p>
	<p>— Най заплатить мені таку-то суму.</p>
	<p>І присудив суд, щоб у чоловіка відобрали поле і віддали тому корчмареви. І щоб чоловік заплатив за всі розходи на суд. Але жид був незадоволений. Він ще раз подав у суд, щоб відібрати в чоловіка й хату. А де ж діти будуть жити? У чоловіка ж було кілька малих дітей.</p>
	<p>Іде чоловік другий раз на суд, а назустріч йому циган.</p>
	<p>— Чого ти, куме, так засмутився? — питає циган. — Розкажи мені, то я тобі поможу.</p>
	<p>А циган завжди веселий, бо голодний. Чоловік розказав циганови про свою біду.</p>
	<p>— Я тобі поможу, — каже циган. — Коли буде суд?</p>
	<p>— О дев’ятій годині.</p>
	<p>— Добре, — каже циган. — Я буду тобі за адвоката. Але прийду трохи пізніше, десь о півдесятої.</p>
	<p>Почався суд. Хочуть уже присудити, щоб забрати в чоловіка хату, коли заходи циган. Чоловік каже:</p>
	<p>— Це мій адвокат. А прокурор питає:</p>
	<p>— Чого ти запізнився на суд? Циган йому каже:</p>
	<p>— Я варив пшеницю, бо маю її сіяти.</p>
	<p>Рукави в цигана підкочені, видно, що він від роботи прийшов. А прокурор каже:</p>
	<p>— Де ти, дурню, бачив, щоб варену пшеницю сіяли?</p>
	<p>— А ти, дурню, де бачив, щоб з варених яєць курчата вийшли? Верни чоловікови землю і гроші, — каже циган.</p>
	<p>І суд присудив, щоби чоловікови вернули землю і гроші, які він потратив на суд.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 15 квітня 1979 року Савка Василь Николайович (1924)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Циган-адвокат <br><span class="article__headerDescription">Українська народна казка Бойківщини</span></h1>
	<p>Їхав пан у далеку дорогу. А як вертався з тої дороги, грошей у него вже не було, бо витратив. Заїхав до жида, дав коням їсти, ввійшов у корчму і каже:</p>
	<p>— Дайте мені щось поснідати.</p>
	<p>Жид каже:</p>
	<p>— Я вам дам два яйця, булочку і склянку чаю.</p>
	<p>Поснідав пан та й хоче їхати геть. Та й каже:</p>
	<p>— Я тепер грошей не маю, бо я з далекої дороги. За якийсь час я буду їхати та й заплачу. Запишіть собі мою фамілію і кілько я вам винен.</p>
	<p>А він йому записав десять злотих.</p>
	<p>Жид чекав, чекав, а потому бере та й підраховує, бо пан усе не їде. Рахує жид: «З тих двох яєчок було би дві курочки. А ті дві курочки були би нанесли по сто штук яєчок. І було би двісті курочок». Далі, далі, далі — нараховав жид мільйони курочок і подав пана в суд.</p>
	<p>Викликали пана на суд, пан приїхав. Засіли судді судити. Рахують, рахують, дуже доста нараховали та й кажуть так:</p>
	<p>— Пане, вам маєтку не стане аби то жидови заплатити, бо за тих курочок вийшли великі гроші.</p>
	<p>Цілий до полуденок вони раховали, вже пора обідати. Ідуть на обід і кажуть до пана:</p>
	<p>— Ми йдеме на обід і ви йдіть, а після обіду будеме кінчати.</p>
	<p>— Добре.</p>
	<p>Вийшов він у парк, сів собі і сильно задумався. Що ж він наробив, що за два яєчка маєток віддасть? І тут надійшов до нього циган і питає його:</p>
	<p>— Пане, чого ви так ся задумали? Скажіть мені.</p>
	<p>— Іди, чоловіче, ти мені нич не поможеш. Мені не аткі помагають та й не можуть.</p>
	<p>— Будьте добрі, повіжте, може, я вам поможу. Я подумав.</p>
	<p>— Та й що ти мені поможеш?</p>
	<p>— Ви мені скажіть, у чім справа, а я буду помагати.</p>
	<p>Розказує пан, яка справа. Що за вда яєчка має віддати жидови маєток.</p>
	<p>— Ідіть, — каже, пане в суд і кажіть так: най відложать суд на другий тиждень. Най відложать, і я буду адвокатом. І без мене би-сьте не починали суд. Але треба сказати мені, на який день відложено суд.</p>
	<p>Пішов пан до судді і сказав, що хоче відложити суд. І тоді прийде адвокат.</p>
	<p>Добре. Циган пішов. Пан поїхав додому. Та й прийшов той день, має бути знову суд. Приїжджає пан. Викликають:</p>
	<p>— Чи є такий пан?</p>
	<p>— Є.</p>
	<p>— А адвокат?</p>
	<p>— Нема.</p>
	<p>Суд зачинати не будуть, бо пан без адвоката не хоче, пан чекає адвоката. Чекають півгодини — нема адвоката, чекають годину — нема. Судді зіл, що адвоката нема. Вони б уже взялися когось другого судити.</p>
	<p>Пройшло півтори години, прибігає циган. Босий, мокрий. І відразу до тої канцелярії.</p>
	<p>— Будьте добрі, пробачте мені пани, що я так запізнився. Я мусів запізнитися, інакше прийти не міг. В мене така робота була, що мусів запізнитися. Я вас дуже перепрощаю.</p>
	<p>Прокурор його питає:</p>
	<p>— Яка в тебе така робота була, що ти не прийшов на час?</p>
	<p>— Моя жінка мочила й варила горох, а я той горох посадив. І пішов до ілсу, нарубав тичся і той горох потичив, і тому я так запізнився.</p>
	<p>Прокурор каже:</p>
	<p>— Що-що? Ти варений горох садив?</p>
	<p>— Так-так, варений горох садив.</p>
	<p>— А чи будк варений горох рости?</p>
	<p>— Пане прокурор, а з варених яєчок були б курчата?</p>
	<p>Прокурор до жида:</p>
	<p>— Мошку, які ти панови яєчки давав?</p>
	<p>— Варені.</p>
	<p>— Ну, а що ж ти так нарахував, що тілько курчат було б? з варених яєчок не було б нич.</p>
	<p>А суддя сказав:</p>
	<p>— Слухайте, пане, заплатіть жидови за склянку чаю, булочку і два яєчка. І з Паном Богом додому. А ти, Мошку, заплати за суд.</p>
	<p>Добре. Пан ся втішив. Суд скінчився, вийшов пан надвір, насипав циганови доста грошей, і циган пішов собі додому, а пан веселий поїхав. А жид оплатив суд і нич не виграв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63 (1936). Циган-адвокат. СУС 821В. 20 листопада 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
