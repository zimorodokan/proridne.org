<!--#include virtual="/-/inc/general__page_start.inc" -->
<title>Про зрадливого чоловіка і хитрих жінок ☼ Українська народна казка ☼ Народна творчість</title>
<meta name="Description" content="Українська народна казка Буковини «Про зрадливого чоловіка і хитрих жінок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про зрадливого чоловіка і хитрих жінок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про зрадливого чоловіка і хитрих жінок <br><span class="article__headerDescription">Українська народна казка Буковини</span></h1>
	<p>Жили два сусіди. Спрягалися вони і разом орали. Сусідка водила коні, а сусід ходив за плугом. І все сусід до сусідки говорить, як би з нею десь здибатися. А вона йому каже: — Не можна. Як мій чоловік дізнається, то й мені, й тобі голову відрубає. Він їй усе одно й одно, то вона йому й каже:</p>
	<p>— Добре. Я ввечір ляжу спати в клуні. Приходь до мене, тільки нічого не говори, щоб чоловік не почув.</p>
	<p>А сама пішла і сказала його жінці. Та пішла в клуню, лягла й чекає. Він тихенько зайшов, ліг коло неї і підсуває їй подарунок. Там був кусок сала і фартух. Узяла вона той подарунок.</p>
	<p>Переночував з нею її чоловік у чужій клуні, а під ранок пішов додому. Жінка встала і городами побігла й собі до хати. Вона вже була в хаті, а чоловік ще щось надворі по хазяйству робив. Тоді зайшов до хати, глип — на столі лежить то сало і той фартух, що він сусідці подарував. Він так злякався, що й мову йому відібрало. Думав, що сусід уже дізнався, прибив свою жінку і приніс сюди його подарунок. А жінка каже:</p>
	<p>— Продавай усю худобу, продавай усе хазяйство. Мені нічого не треба. Нащо мені це все, як я можу щовечора піти до сусідки в клуню і заробити сала й фартух. І, знаєш, у кумовій стодолі мені з тобою приємніше було, як вдома. Дома ти не такий справний.</p>
	<p>Чоловік почав просити жінку:</p>
	<p>— Я все буду робити так, як скажеш, лиш нікому про це не розказуй. І вона нікому не розказувала, аж на старості літ усе розказала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 4 червня 1980 року Харабара Петро Васильович (1947)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
