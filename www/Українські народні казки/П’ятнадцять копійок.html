<!--#include virtual="/-/inc/general__page_start.inc" -->
<title>П’ятнадцять копійок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «П’ятнадцять копійок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/П’ятнадцять копійок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">П’ятнадцять копійок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно. Жили собі два брати. Один був бідний, а другий — багатий. Бідняк тяжко працював, а в багача трудилися наймити.</p>
	<p>Одного дня заробив бідний брат п’ятнадцять копійок. Дізнавшись про це, багатий вирішив їх видурити.</p>
	<p>— Чуєш, брате, — звернувся він до бідняка, — позич мені п’ятнадцять копійок.</p>
	<p>— Візьми, тільки віддай мені через три дні, — позичивши гроші, мовив брат.</p>
	<p>Так вони і розійшлись.</p>
	<p>Прийшовши додому, багач довго задавався перед жінкою копійками, а потім хитро сказав:</p>
	<p>— А давай обдуримо мого брата.</p>
	<p>— Як? — запитала жінка.</p>
	<p>— Коли через три дні він прийде по гроші, ти скажеш: «Ой, лишенько, мій чоловік помер». А якщо брат спитає, коли мене будуть ховати, ти скажеш, що завтра.</p>
	<p>Так і зробили. Привезли багатого брата на кладовище (ніби ховати). А в цей час біля могил були грабіжники, ділилися награбованим. Брат підслухавши розмову, взнав, де вони сховали торбинку з золотом.</p>
	<p>Тут грабіжники, побачивши, що на кладовище йде якийсь чоловік (а то був бідний брат), злякались і втекли, покинувши добро та меч. Бідняк побачив меч і забрав собі. А тут іде жінка його багатого брата. От він і каже їй:</p>
	<p>— Давай перевіримо, живий чи мертвий брат?</p>
	<p>— Як? — запитала молодиця.</p>
	<p>— Бачиш — меч. Зараз я ним ударю по могилі брата. Якщо він живий, то закричить, а якщо мертвий, то буде лежати мовчки.</p>
	<p>От бідняк як замахнеться мечем, а багатий як закричить! І стало зрозуміло, що бідного брата хотіли обдурити. Соромно стало багатієві, от він і каже:</p>
	<p>— Вибач, брате. Я був неправий.</p>
	<p>І побачивши торбинку із золотом, яку покинули грабіжники, сказав:</p>
	<p>— Забирай, нехай вона буде тобі замість п’ятнадцяти копійок.</p>
	<p>Відтоді бідний брат теж став заможним. І жили брати у мирі і злагоді, допомагаючи всім убогим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>194 (7373). П’ятнадцять копійок. СУС —. Записав Забіякін Станіслав 2009 року. Струкало Катерина Петрівна (1937). Дніпропетровська область, Софіївський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
