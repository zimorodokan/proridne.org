<!--#include virtual="/-/inc/general__page_start.inc" -->
<title>Лис, цап і мішок моркви ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лис, цап і мішок моркви» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лис, цап і мішок моркви.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лис, цап і мішок моркви <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Бігли якось удвох лис і цап, дуже голодні. А тут чоловік їде возом, везе мішки з морквою. На повороті віз підскочив, один мішок і випав на землю. Чоловік цього не помітив і поїхав далі.</p>
	<p>— Це моя морква, — сказав лис, підбігши до мішка.</p>
	<p>— Відійди! — заявив цап. — Морква моя, бо це їжа саме для кіз.</p>
	<p>Лис вишкірив зуби на цапа, а цап наставив роги на лиса, і так вони довгенько стояли один проти одного. Нарешті лис і каже:</p>
	<p>— Так ми ще довго так тут будемо стовбичити і сваритися, а пуття з того не буде. Краще позмагаймось! Он, бачиш, стоїть закопаний стовп. Хто його перекине, того й морква буде.</p>
	<p>— Гаразд! — зрадів цап. — Це мені раз плюнути.</p>
	<p>Розгнівався та в стовп головою лусь! А стовп собі і далі стоїть. Разів чотири бив іще цап у нього рогами з розгону, аж поки в нього роги тріснули. А в стовпі хоч би що, стоїть, як і доти.</p>
	<p>Настала черга і лиса показати свою силу. Почав він рити землю навколо стовпа, підкопувати його. Рив, рив, аж геть увесь зіпрів, поки нарешті до кінця добрався. Стовп і впав. Та був він такий важкий, що коли, падаючи, вдарив лиса по задній нозі, то й зламав її.</p>
	<p>Лежить стовп на землі, а цап каже лисові:</p>
	<p>— Забирай моркву, мені уже нічого не треба, так голова болить. А лис у відповідь:</p>
	<p>— Де там! Я тепер до неї і підійти не можу.</p>
	<p>Однак полежавши та відхекавшись, лис усе таки звівся на три ноги й пострибав до мішка. Але поки вони однак змагались, чоловік той побачив, що на возі мішка не вистачає, звернув коней і поїхав назад. Побачив свій мішок перед носом у лиса! Забрав його та й поїхав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>182 (7315). Лис, цап і мішок моркви. СУС —. Записала Майборода Надія 2009 року. Бабуся Майбороди Надії. Дніпропетровська область, Криничанський район, Кринички</p>
			<p>120 (7830). Лис, цап і мішок моркви. СУС —. Записано 2010 року. Кухарська Олена Миколаївна (1932). Хмельницька область, Віньковецький район, Майдан-Олександрівський</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лис, цап і мішок моркви <br><span class="article__headerDescription">Українська народна казка Чернігівщини</span></h1>
	<p>Бігли якось удвох лис і цап. Були вони дуже голодні. А назустріч їм їхав чоловік возом і віз мішки, повні моркви. Коли на повороті підскочив віз, то один мішок впав. Чоловік не помітив і поїхав співаючи далі.</p>
	<p>— Це моя морква! — підбігши до мішка, сказав лис.</p>
	<p>— Відійди! — закричав цап. — Морква моя, бо це їжа для кіз, а ти їси м’ясо.</p>
	<p>Лис випустив пазурі, вишкірив свої зуби на цапа, а той наставив роги на лиса. Так вони ніяк не могли розійтися. Нарешті лис каже:</p>
	<p>— Так ми ще довго будемо тут стояти, а розради не буде. Давай влаштуємо змагання. Хто виграє, тому й мішок. Хто перший добіжить до стовпа і перекине його, того й морква.</p>
	<p>— Добре, — зрадів цап, — це мені раз плюнути. Мій буде мішок.</p>
	<p>Розігнався та в стовп головою. А стовп і далі собі стоїть. Довго морочився цап з стовпом, аж поки в нього роги тріснули. А стовп стоїть собі вкопаний.</p>
	<p>Настала черга лисові свою силу показати. Почав він рити землю під стовпом. Рив, рив, геть увесь впрів, але довів справу до кінця — стовп упав. А коли падав, то зачепив лисові задню ногу і зламав її.</p>
	<p>Лежить стовп на землі, придавив лиса, а цап і каже:</p>
	<p>— Забирай моркву собі! Мені вже нічого не хочеться, так голова болить.</p>
	<p>А лис йому у відповідь:</p>
	<p>— Е, ні! Я тепер до неї і не підійду, бо не можу.</p>
	<p>Та через деякий час відійшов лис, звівся на ноги і поскакав до мішка. Але доки вони ламали голову, кому дістанеться морква, чоловік побачив, що мішок випав, вернув коней і забрав його перед самим носом у лиса.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>165 (4293). Лис, цап і мішок моркви. СУС —. Записала Савельєва Аліна (11 клас) 2008 року. Ґудзь Одарка Прохорівна. Чернігівська область, Бахмацький район, Красилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
