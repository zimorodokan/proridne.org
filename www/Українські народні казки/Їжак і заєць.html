<!--#include virtual="/-/inc/general__page_start.inc" -->
<title>Їжак і заєць ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Подніпров’я (Наддніпрянщини) «Їжак і заєць» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Їжак і заєць.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Їжак і заєць <br><span class="article__headerDescription">Українська народна казка Гуцульщини</span></h1>
	<p>Був собі їжак зі своєю жінкою їжачихою. Та й одної неділі він подумав: «Поки моя жінка миє дітей та дає їм білі сорочки, піду я в поле, пройдуся і на свій город подивлюся». А їжак брав з того городу для свої родини стілько буряків, скілько було треба. Він так і говорив: «Це мої буряки».</p>
	<p>Іде собі їжак, коли назустріч йому іде заєць. Їжак чемненько привітався до него. А той так погано на него подивився. Та й каже:</p>
	<p>— Куди ти так зрання подаєшся, куцоногий?</p>
	<p>— А ти думаєш, що ти своїми довгими ногами більше докажеш? А заєць каже:</p>
	<p>— Чому ні? Якщо ти цікавий знати, то давай об заклад поб’ємося.</p>
	<p>— Най буде, — сказав їжак. — А в що мемо заклад давати?</p>
	<p>— В два буряки та й дві головки капусти.</p>
	<p>— Добре. Але, — каже їжак, — най я ще піду додому та най з жінкою пораджуся.</p>
	<p>Пішов їжак додому і каже до свої жінки їжачихи:</p>
	<p>— Слухай, жінко, я нині, — каже, — з зайцем об заклад побився.</p>
	<p>— Ти що, — каже, — з розуму зійшов? Щоби ти з зайцем об заклад бився?</p>
	<p>— Та що, — каже, — поробиш? І ти мусиш мені допомочи. Та й що мала бідна їжачиха робити? їжак каже:</p>
	<p>— Збирайся скоренько і ходи зо мною. Зібралися, пішли.</p>
	<p>— Слухай, жінко, — каже їй по дорозі їжак, — я буду в одному кінці поля стояти, а ти — в другому. Як я, — каже, — зачну з зайцем бічи, я пару кроків пробіжу і сяду собі на борозні, а ти, — каже, — в другому кінці крикни зайцеви: «Я вже тут!»</p>
	<p>— Добре. Прийшов заєць.</p>
	<p>— Ну, — каже, — давай бічи.</p>
	<p>Як зачали оба бічи, заєць так біжить, що дух запирає. А їжак пару кроків перебіг і лишився. Добігає заєць, чує, а їжак кричить:</p>
	<p>— Я вже тут!</p>
	<p>А то їжачиха була, але заєць не знав того.</p>
	<p>— Давай будем назад бічи, — сказав заєць.</p>
	<p>— Давай.</p>
	<p>Пробігли трошки, і їжачиха лишилася, а заєць побіг. Добігає, а їжак кричить:</p>
	<p>— Я вже тут!</p>
	<p>А то, знаєте, їжаки всі однакі на подобу, а заєць не розуміється на тім. Та й біжить у один бік, у другий і тілько лиш чує: «Я вже тут!.. Я вже тут!.. Я вже тут!..»</p>
	<p>Як пробіг заєць сімдесят і три рази, на стало йому духу і він погинув серед борозни. А їжак взяв собі два буряки і дві головки капусти і раднісінько пішов додому зі своєю жінкою.</p>
	<p>І зрікся заячий рід закладатися з їжаками, бо з ними ніхто не годен виграти. Про то, що зайці такі довголабі, а їжаки коротконогі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 22 листопада 1986 року Неґрич Анна Миколаївна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Їжак і заєць <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі заєць, і був у нього друг їжак. Якось заспорили вони, хто з них спритніший. Прийшов їжак до хати та й думає, як йому зайця обігнати. А його мама та й питає:</p>
	<p>— Чого ти зажурився?</p>
	<p>— Та заспорили з зайцем, хто спритніший.</p>
	<p>— Не біда, я знаю, як зайця обхитрити. Давай я стану на край поля, а ти на другий. Гаразд?!</p>
	<p>— Домовилися, — мовив їжак.</p>
	<p>На другий день вони почали змагання. Мама їжака пішла на інший бік поля і стала чекати. А з сином-їжаком заєць побіг наввипередки, Біжить, біжить, добігає, а край поля вже чекає їжак. Він назад перед їжаком біжить, а той знову як народився перед ним. Стомився заєць і каже:</p>
	<p>— Твоя взяла, ти спритніший!</p>
	<p>Ось так їжак обдурив зайця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>285 (7420). Їжак і заєць. СУС 275А. Записав Безпалий Віктор 2009 року. Максіна Ніна Пилипівна (1942). Дніпропетровська область, Апостолівський район, Червоний Тік</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
