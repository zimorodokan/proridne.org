<!--#include virtual="/-/inc/general__page_start.inc" -->
<title>Про діда, бабу і дві дочки ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про діда, бабу і дві дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про діда, бабу і дві дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про діда, бабу і дві дочки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі дід та баба, в них були дві доньки. Дідова була роботяща, а бабина ледащо. І на тому вони вадилися. Потом дід відсилає свою доньку на заробітки. Взяла вона воза й коня і пішла лісами, горами. Виходить на галявину, стоїть занехаяна піч. Вона до неї проговорила:</p>
	<p>— Дівонько-голубонько, я тобі в пригоді стану, почисти мене.</p>
	<p>Вона рукава закачала і так зробила, як піч звеліла. Потім вона їхала далі і там криниця неохайна стояла. І знову до неї проговорила:</p>
	<p>— Почисти мене, дівонько-голубонько, я тобі в пригоді стану.</p>
	<p>І вона й зробила, як криниця звеліла. Іде далі, стоїть яблуня і просить:</p>
	<p>— Мила голубонько, обтруси і обріж мене, я тобі в пригоді стану.</p>
	<p>Ну вона так і скоїла. Іде далі, тут біжить собака і просить її:</p>
	<p>— Дівонько-голубонько, дай мені їсти, я тобі в пригоді стану.</p>
	<p>Вона дала, як собаченя повеліло. Їде далі, і тут бачить двір, де багато прядуть, вона й потрудилася. Їй на воза, коли йшла назад додому, собака дала намисто. Криниця дала напитися, яблуня потрусила золотих яблучок віз, піч — напекла пиріжків. І вона приїхала додому багата.</p>
	<p>А ледаща не допомагала криниці, собаці, прядкам, яблуні, печі, і прийшла додому обідрана і бідна.</p>
	<p>Отже, ось так як у казці, так і в житті, добро добрим віддає, а зло — злим.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9 (5464). Про діда, бабу і дві дочки. СУС 480. Записано 2008 року. Кириченко Лідія Дем’янівна (1945). Черкаська область, Городищенський район, Городище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
