<!--#include virtual="/-/inc/general__page_start.inc" -->
<title>Така то милість ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Така то милість» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Така то милість.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Така то милість <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була собі одна паня... Осьо розкажу вам яка... Один старий-старий дєдушка прийшов до неї просить милостиню. Стоїть під дверими та й каже:</p>
	<p>— Подайте Христа ради убогому для спасєнія душі.</p>
	<p>Паня почула та й думає: «Та дам йому шо-небудь, жалковато діда.» Погукала діда в хату і дала йому крашанку, приказуючи:</p>
	<p>— Та на тобі, дєдушка, крашанку, з’їж її і помолись за мене.</p>
	<p>Узяв старий крашанку і благодарно сказав:</p>
	<p>— Спасибі вам, паня, хай господь вам помогає за добрість вашу.</p>
	<p>Пішов дід, а паня й дума: «От і харашо, шо я дала йому крашанку, аби тілько не забув». І опять погукала діда:</p>
	<p>— Дєдушка, дєдушка, верніця!</p>
	<p>Вертаїця дід, поклонився, обрадувався, шо паня ще шось дасть. А та пита його:</p>
	<p>— Дєдушка, я ж тобі крашанку дала?</p>
	<p>— Да, дали, паня, нехай господь вашу душу спасе. Дай бог вам і вашим діточкам здоров’ячка і щастячка.</p>
	<p>— Ну, ладно, іди собі з богом, — каже паня, а про себе подумала: «Ні, таки помне за мою милостиню».</p>
	<p>А тоді подумала, подумала та й опять гука діда:</p>
	<p>— Дєдушка, дєдушка, верніця!</p>
	<p>«Шо там таке?» — подумав дід. А паня знову його пита:</p>
	<p>— Дєдушка, так я вам дала крашанку?</p>
	<p>— Дали, паня. Хай вам бог помогає. Хай він дає вам, чого ви собі просите.</p>
	<p>Ну, ладно, — думає паня. — Хай моле бога, хай помне!</p>
	<p>Як побачила вона, шо дєдушка уже за ворітьми, то подумала: «Ой, мабуть, забуде, їй-бо забуде». Та давай гукать його:</p>
	<p>— Дєдушка, дєдушка, верніця!</p>
	<p>Вертається дід опять. «Шо це таке, — думає дід, — не дає й з двору вийти».</p>
	<p>Підходе, а паня питає:</p>
	<p>— Так я вам дала крашанку?</p>
	<p>Старий уже розсердився:</p>
	<p>— Та дали, бодай вам дихати не дало! Подарили ту нещасну крашанку, та все мені глаза виколюєте! Нате її вам!</p>
	<p>Та й кинув пані крашанку.</p>
	<p>«Да-а-а, — думає паня, — через цього діда і спасеніє душі пропало, і крашанка розбилася.»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (7277). Така ото милість. СУС — 1567G*. Записали учні ЗНЗ № 1. Гусак Тетяна Опанасівна (1928). Дніпропетровська область, Синельниківський район, Синельникове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
