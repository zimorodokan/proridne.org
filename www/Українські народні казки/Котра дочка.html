<!--#include virtual="/-/inc/general__page_start.inc" -->
<title>Котра дочка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Котра дочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Котра дочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Котра дочка <br><span class="article__headerDescription">Українська народна казка Гуцульщини</span></h1>
	<p>Мали чоловік із жінкою одну доньку. Та й прийшли до них троє старостів, одні зранку, другі в полудень, а треті під вечір. І сказали ті собі, а ті собі:</p>
	<p>— Дай за мене дівчину. А не даш, то вб’ємо тебе. А він спудився, верея, що вб’ють його, та й пішов у світ. Ліг він уночі спати, а йому сниться, якийсь голос йому каже: «Вертайся додому. Та й як маєш дома сучечку та й льошку, то введи їх туди, де твоя донька ляже спати. Як дівчина засне, тоді введи їх».</p>
	<p>Прийшов чоловік додому та й ввів до свої доньки льошку, та й ввів сучечку. А рано подивився, а там три дівчині, і всі однакі. Він хоче знати, котра його донька. Питає:</p>
	<p>— То ти йшла там сночі спати?</p>
	<p>— Я.</p>
	<p>Кличе другу — і друга каже:</p>
	<p>— Я йшла спати.</p>
	<p>Кличе третю — і та каже, що вона йшла. І він не знає, котра його. Зажурився. Повіддавав усіх трьох, справили три весілля, і так і не знав він, котра його дочка.</p>
	<p>Прожив він з жінкою ще пару років та й напрятав собі міх золота. І гине свої дитині дати, та й не знає, котра. І сниться йому, що той самий голос йому каже: «Рано в неділю іди до доньок, та й будеш видіти, котра твоя донька». Приходить він до одної, кричить:</p>
	<p>— Гов! Є хто дома?</p>
	<p>Діти показалися у вікно і сказали:</p>
	<p>— Мами нема дома, пішла в село.</p>
	<p>Він подумав: «Це сучка». Приходить до другої доньки, кричить:</p>
	<p>— Гов!</p>
	<p>Ніхто не обзивається. Подивився в вікно, а вона лежить на постелі й діти толочить&nbsp;<sup>*</sup> Він подумав: «Це льошка».</p>
	<p>Пішов до третьої. І стрічає її, що вона замкла хату і йде з чоловіком і діточками до церкви. Він каже:</p>
	<p>— Оце моя дочка.</p>
	<p>І дав їй міх золота.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Толочи́ти — тут: товктися.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Соколівка, Косівського району, Івано-Франківської області 30 травня 1987 року Ключук Анна Лук’янівна (народж. 1914)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
