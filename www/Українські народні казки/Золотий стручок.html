<!--#include virtual="/-/inc/general__page_start.inc" -->
<title>Золотий стручок ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Золотий стручок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золотий стручок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золотий стручок <br><span class="article__headerDescription">Українська народна казка Закарпаття</span></h1>
	<p>Учився в школі хлопець, і йшов додому після обіду. Звідає бабку:</p>
	<p>— Кілько за копійку яєчок?</p>
	<p>— Єдно яйце коштує дві копійки.</p>
	<p>А він узяв та й потоптав їй ті яйця. А баба промовила:</p>
	<p>— Аби тоді ся вженив, як ісходиш з кінця до кінця світ.</p>
	<p>І він пішов і все розповів матері. Та набрав грошей і пішов по світі. Як ісходив світ від кінця до кінця, прийшов у свій край. Іде й найшов кусок мелаю. Видать, а там є золотий стручок. Він то виломив, а з мелаю вийшла дівочка.</p>
	<p>— Дай водиці! — крикнула вона.</p>
	<p>Він сют-тут — нема водиці, і дівочка зникла, іде він далі. Найшов другий такий кусок, а в нім золотий стручок. Та й вилущив, і знов таке саме було. Крикнула дівочка:</p>
	<p>— Дай водиці!</p>
	<p>Не є водиці, і дівочка зникла. Знов нема дівочки.</p>
	<p>Іде він і находить третій кусок мелаю та в нім золотий стручок. Та й уже чекає, поки буде водичка. Найшов водичку, зайшов у ню, став і вилущив той стручок. Вийшла така дівочка красна!</p>
	<p>— Дай водиці!</p>
	<p>Він дав їй водички та вже добре, обнялися, обцілувалися. Уже є жінка. Іде з нею додому, а додому недалеко.</p>
	<p>— Слухай, — говорить, — я іду за батьком та за мамою. Хай вийдуть назустріч, подивляться, яка ти жінка в мене.</p>
	<p>— Ну йди. Я, — каже, — туй маленько побуду.</p>
	<p>Зробив він їй таку колисочку й пішов, а вона в тій колисочці гойдається. А там колодязь був. Гойдається вона, а туй ідуть дві циганки, мати й дочка. А в тої дочки такі зуби великі. Дивиться тота дівка в колодязь:</p>
	<p>— І-і-оой! Диви, мамо, яка я файна!</p>
	<p>— Ай то не ти. То та, що там у колисці.</p>
	<p>І подумала стара циганка: «Ге, положу тебе в ту колиску, то тебе хлопець возьме.» І лягла в колиску молода циганка, а тоту дівочку бухнули у воду. І пішла стара циганка.</p>
	<p>Хлопець з батьками приходять з музикою, дивляться — не тота. Йой, не тота, не хоче він її, вертається геть. А йому кажуть:</p>
	<p>— Не бай, та ми виділи таке та й таке. Всяке буває. Переговорили його та припровадили циганку додому. А тота най плаває там.</p>
	<p>Та й що є? Видять, у колодязі ходить рибка. Хочуть її їмити. Ідуть до рибака, котрий ловить рибу. Закликали його.</p>
	<p>— Що то за риба? — звідають.</p>
	<p>Прийшов і той хлопець, той панський син. Він підставив руки, і риба сама підскочила на руки йому. Приносить він її додому, і сказав, щоб принесли скляноє корито. І налляли в нього водички та пустили ту рибу.</p>
	<p>Приходить до своєї доньки стара циганка. І говорить до неї по-циганськи: най донька «заболіє» і скаже чоловікови, що треба зарізати тоту рибку. Вона з’їсть її та їй полівить. І переговорили його маму й вітця, і зарізали вони тоту рибку й зварили.</p>
	<p>А до пана ходила єдна бабка, і їй до топанки єдна луска з тої рибки прилипла. І занесла вона її до себе додому. Ходить баба, дивиться, така файна груша виросла коло хиж. І-і-йо-ой! А циганка стара каже свої доньці:</p>
	<p>— «Заболій».</p>
	<p>«Заболіла» донька та каже тоту грушу зрубати й тими дровами варити їсти, тоді їй полівить.</p>
	<p>А тота груша виросла від луски з риби. Вона рано зацвіла, а ввечері вже груші на ній були. І врубали грушу. І як рубали, впав з неї росток, а баба взяла той росток і занесла собі до хати.</p>
	<p>Тота баба ходила до пана й замітала, прибирала там. І приносила від пана собі їсти. Принесла вона раз, поставила то на столі та вернулася ще раз до панів. Приходить додому, а хтось ту їжу в неї поїв. Хто поїв? Баба вийшла надвір і скоро вернулася — у хаті дівка чешеться! Баба забігла і до неї. А вона перекинулася гадом. Баба каже:</p>
	<p>— Вертайся такою, як-ись була.</p>
	<p>Вона перекинулася дівчиною та мовить:</p>
	<p>— Бабко, як ви повіште, що я туй, мене не буде живої. Ота відьма мене знищить, циганка.</p>
	<p>Бабка така весела, побігла до пані й принесла колачі. Питають пани:</p>
	<p>— Що ви, бабко, такі веселі?</p>
	<p>— Та таке й таке, радість у мене е, веселість велика.</p>
	<p>Но нич. Іде попри бабину хату молодий пан. А бабка в панів. Видить він, якась дівчина в хаті чешеться. А він тихенько поза плечі їй зайшов. Дівчина раз-два хотіла чимось перекинутися, а він їй:</p>
	<p>— Чим була, тим і будь.</p>
	<p>— Слухай, коли вповіш, що я туй, мене не буде.</p>
	<p>Він уже рад, уже веселий. Та й що? Пройшов тиждень, він скликав усі дівчата пір’я скубти. І вона, та дівочка, прийшла. Мало розскубли, треба попоїсти файно, маленько випити. Та й каже молодий пан:</p>
	<p>— А тепер, дівочки, кожна оповість казку.</p>
	<p>Дівчата оповідають казки, прийшло й на ню. І вона вшитко оповіла, як з нею було, все-все.</p>
	<p>— Ага-а, то циганки таке зробили? — зрозумів він.</p>
	<p>І поїмали циганок і покарали, а вони побралися та файно жили, як належить. І радість, і веселість була в них.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
