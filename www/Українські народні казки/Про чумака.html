<!--#include virtual="/-/inc/general__page_start.inc" -->
<title>Про чумака ☼ Українська народна казка ☼ Народна творчість</title>
<meta name="Description" content="Українська народна казка Поділля «Про чумака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чумака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чумака <br><span class="article__headerDescription">Українська народна казка Поділля</span></h1>
	<p>Їхав чумак із Криму додому, а з ним — молодий погонич. Зупинилися вони на нічліг. Чумак і каже:</p>
	<p>— Давай варити кашу.</p>
	<p>Став він варити — наклав у горщик гадюк і насипав пшона. Коли закипіло, першу воду злив, потім другу, а з третьою зварив і з’їв. А погоничеві дав горщик помити. Та тільки каже:</p>
	<p>— Не їж моєї каші.</p>
	<p>А погонич не послухав, пішов до річки і перед тим, як мити, вишкрябав з горщика рештки каші та й з’їв. І дуже здивувався, бо відразу почав розуміти, про що річка хлюпоче, що жайворонок співає. Навіть розумів мову коней.</p>
	<p>От ідуть вони знову степом, а кожна травинка шепоче, од чого вона: «Я — од живота», «Я — од пристріту». А коли вони переїжджали річку, кобила сказала лошаті:</p>
	<p>— Бреди, тут неглибоко!</p>
	<p>Погонич не стримався і розреготався. Чумак і питає його:</p>
	<p>— Чого ти смієшся?</p>
	<p>— З кобили сміюсь!</p>
	<p>Тут чумак і здогадався та й розгнівався:</p>
	<p>— Я ж тобі наказував, щоб ти не їв моєї каші, а ти нащо їв?</p>
	<p>Вирвав йому якусь траву і примусив з’їсти. І відразу хлопець перестав усе розуміти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>8 (6337). Про чумака. СУС —. Записано 2009 року. Ковальчук Марія Сергіївна (1941). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
