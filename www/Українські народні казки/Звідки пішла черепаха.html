<!--#include virtual="/-/inc/general__page_start.inc" -->
<title>Звідки пішла черепаха ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Звідки пішла черепаха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звідки пішла черепаха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звідки пішла черепаха <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Дуже давно в одному селі жили чоловік та дружина. Подружжя жило заможно, серед односельців користувалося авторитетом. їх знали, як чесних та порядних людей. І все в них було ніби гаразд. Та одне погано — не посилав їм Господь діточок.</p>
	<p>Але незабаром за їхні молитви та добрі діла з’явилася в них радість — народилася довгоочікувана донечка. Мати і батько не знали, як і дякувати за таку милість Божу. Зростала дівчинка, а батьки не могли нею натішитися. Все тільки чого забажає донька, то вже батько з матір’ю зі шкіри лізли, а таки забаганку дитячу вдовольняли.</p>
	<p>Роки йшли, виросла дівчинка гарною дівчиною. Щоправда, почали люди говорити, що у гарних батьків виросла недобра дочка. Прийшов час і заміж оддавати. Знайшовся й наречений із заможної сім’ї.</p>
	<p>Молоді незабаром побралися. Батьки допомогли стати на ноги. Тепер молодь вже має свій куточок, господарство. Живуть собі та добра наживають для себе.</p>
	<p>Пройшло чимало часу, донька вже й забула про своїх батьків. А в матері серце ж болить за своєю єдиною донькою. От і вирішила вона піти відвідати її. Тільки хвіртка скрипнула, а дочка все зі столу поприймала, поховала та й примовляє:</p>
	<p>— Чого це до мене плентається мати, що вдома немає чого їсти?</p>
	<p>Мати зайшла та й побачила, що донька їй не дуже рада. Каже:</p>
	<p>— Ой мамочко, а ми вас не чекали, у нас немає чим вас і пригостити.</p>
	<p>Та бере матір за плечі та виводить її із хати. Затужило ще більше материнське серце, коли побачила, що донька заховала зарубаного півня, приклавши його з обох боків тарілками. Ще раз глянула бідолашна в очі нечесній доньці та й пішла додому, затаївши велику образу на неї.</p>
	<p>Коли дочка ввійшла до хати, то побачила, що півень перетворився на істоту, яку вже не можна було їсти, бо зверху і знизу була вкрита панциром. І вже скільки курей не рубала вона, а вони перетворювалися на черепахи. Тоді дочка зрозуміла, що це їй кара за те, що для рідної матері пожаліла їжі.</p>
	<p>Кинулася було вибачення просити, та вже було пізно. Батько й мати зі смутку померли. А з господарства їх дочки вивелися всі кури і порозлазилися вони по землі в образі черепахи. Ось і до наших часів вони дожили. Так і з’явилися у нас на Україні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25 (5482). Звідки пішла черепаха. СУС —. Записано 2008 року. Остапенко Любов Василівна (1933). Черкаська область, Городищенський район, Петропавлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
