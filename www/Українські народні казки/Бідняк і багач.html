<!--#include virtual="/-/inc/general__page_start.inc" -->
<title>Бідняк і багач ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Бідняк і багач» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бідняк і багач.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бідняк і багач <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили по сусідству багатий пан та бідний селянин. На їхніх подвір’ях була худоба та птиця. У пана худоба була гладкою, лінивою та пихатою. Здасться, схожа на свого хазяїна. У бідного, навпаки, вся скотина була дуже працьовита та дружна. Часто худоба селянина залишалася голодною, але завжди всі вони допомагали одне одному.</p>
	<p>І ось одного разу до сільського озера одночасно прийшло напитися води стадо панських корів та три корівки бідняка. Коли вся худобина зайшла до озера, одну панську корівку на ім’я Берізочка, вкусила гадюка. Вона впала у воду та заблагала про поміч своїх подруг. Але вони лякливо поглянули на неї та швидко побігли назад, до панського двору. Ніхто з них не хотів їй допомогти. Та тут три селянських корівки кинулися до неї:</p>
	<p>— З’їж цю травичку, вона допоможе побороти зміїну отруту, — сказала одна корівка.</p>
	<p>— А цей листок я прикладу тобі до рани, — сказала інша.</p>
	<p>А третя допомогла їй підвестися. І всі вони разом пішли до подвір’я бідняка. Берізка залишилася у нього. Але ранком пихатий пан прибіг за своєю худобою. З лайкою та погрозами він накинувся на бідняка.</p>
	<p>— Віддай мою корову, бо я знищу тебе! — кричав пан.</p>
	<p>— Але я не крав її, Берізка сама прийшла до мене у двір. Мабуть, тут їй дуже затишно, і вона не хоче покидати своїх нових подруг.</p>
	<p>— То заплати за неї гроші.</p>
	<p>— А де ж я візьму гроші, я ж бідний.</p>
	<p>— Тоді відпрацюєш у мене. Ось тобі завдання: за одну ніч ти повинен виорати все моє поле, а не зробиш цього, то віддаси і мою корову, і свої.</p>
	<p>А як виконаєш моє завдання, то я тебе озолочу. Та дуже я в цьому сумніваюся.</p>
	<p>Бідняк засмутився, але робити нічого. Вночі він взяв свого коня та плуг і пішов на поле. Глянув на ниву, а вона така велика, як океан. Почав орати та раптом побачив, що на іншому кінці поля хтось працює. Придивився, а то всі його три корівки та Берізка впряглися в плуги. Так до ранку гуртом було виконано важке завдання. І пихатому панові прийшлося озолотити бідняка.</p>
	<p>Селянин запросив багато гостей та влаштував велике свято. Я теж там була, пісні співала, гарно танцювала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>167 (7369). Бідняк і багач. СУС —. Записала Ханіна Анна 2009 року. Плоха Олена Володимирівна (1927). Дніпропетровська область, П’ятихатський район, Івашинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Бідняк і багач <br><span class="article__headerDescription">Українська народна казка Поділля</span></h1>
	<p>Жили собі, були собі нежонатий бідняк і жонатий багач. Нежонатий страшенно бідував, а жонатий жив у розкошах.</p>
	<p>Проте вони були друзями. Якось бідняк сказав багачеві:</p>
	<p>— Я хотів би змінити своє життя на краще, тому що вже набридли мені мої злидні.</p>
	<p>А багач йому відповідає:</p>
	<p>— Оженися, тоді твоє життя зміниться й ти розбагатієш.</p>
	<p>І бідняк подумав та й оженився. В нього почали народжуватися сини, і він не багатів, ставав чим далі біднішим.</p>
	<p>Якось бідняк зустрівся з багачем і каже йому:</p>
	<p>— Я нічого не надбав собі. Тепер живу ще бідніше, ніж раніше.</p>
	<p>У багача не було дітей і він сподобав одного з синів бідняка:</p>
	<p>— Коли ти вже такий бідний, то продай мені за 50 рублів одного з синів.</p>
	<p>Тоді бідняк відповів йому:</p>
	<p>— Е, ні! Я не продав би свого сина ні за які гроші!</p>
	<p>І багач сказав йому:</p>
	<p>— Тепер бачиш, що оженившись, ти таки збагатів?</p>
	<p>Бідняк відповів:</p>
	<p>— Так, я багатий, бо діти — це найбільше багатство у світі!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14 (5966). Бідняк і багач. СУС —, новотвір. Записано 2008 року. Швець Ніна Спиридонівна (1941). Хмельницька область, Деражнянський район, Загінці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
