<!--#include virtual="/-/inc/general__page_start.inc" -->
<title>Чому кіт і собака ворогують ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чому кіт і собака ворогують» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому кіт і собака ворогують.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому кіт і собака ворогують <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись дуже давно жили собі в селянина двоє друзів — кіт Мурко і собака Сірко.</p>
	<p>Посіяв якось селянин пшеницю і ячмінь.</p>
	<p>Коли зерно доспіло, його обмолотили, просіяли, зсипали у великі гарбузові глечики й поставили в комору. Але селянин боявся, щоб зерно не покрали злодії й не поїли миші.</p>
	<p>Покликав він Мурка й Сірка і наказав їм охороняти зерно вдень та вночі. Спочатку друзі стерегли вдвох. Але ні мишей, ні злодіїв не було видно.</p>
	<p>— Давно ми тут стоїмо, а нічого не сталося, — сказав кіт Мурко, — давай будемо сторожувати по черзі.</p>
	<p>Сірко погодився і сказав, що піде спати першим. Тільки собака пішов спати, з’явилися злодії. Вони забрали з комори кілька глечиків. Мурко бачив це, але подумав, що не його це справа — проганяти злодіїв. Згорнувся клубочком і заснув.</p>
	<p>Коли собака вернувся, кіт йому нічого не сказав. А як кіт пішов спати, миші залізли в комору і почали точити зерно. Сірко бачив це, але вирішив, що не його то справа — ганяти мишей. Ліг та й заснув.</p>
	<p>Якось хазяїн зайшов у комору й злякався, бо зерна там майже не було.</p>
	<p>— Мурко! Сірко! — сердито загукав він. — Де зерно, яке я наказав вам стерегти?</p>
	<p>— Це Мурко винен! Миші тягали зерно, поки він спав.</p>
	<p>— Ні, це Сірко винен — кричав кіт. — Злодії покрали зерно, а його тут не було.</p>
	<p>Довго кричали вони, звинувачуючи один одного. Хазяїн розсердився і вигнав обох з дому.</p>
	<p>З тих пір кіт і собака стали найлютішими ворогами. Хоч би де вони не зустрілись, завжди гризуться</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>219 (6193). Чому кіт і собака ворогують СУС-. Записано 2009 року. Мокронос Мотрона Леонтівна (1920). Черкаська область, Драбівський район, Драбів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
