<!--#include virtual="/-/inc/general__page_start.inc" -->
<title>Як лис чоловіка врятував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як лис чоловіка врятував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лис чоловіка врятував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лис чоловіка врятував <br><span class="article__headerDescription">Українська народна казка Гуцульщини</span></h1>
	<p>Був чоловік і жінка. Жінка післала чоловіка в ліс по дрова. Чоловік узяв сокиру і пішов до лісу. І собі думав: «Чим далі в ліс, тим буде більше дров». Іде дорогою, а під каменем кричить Біда:</p>
	<p>— Рятуй ні! Пусти ні з-під цего каменя, то дам тобі, що світ платить. Цей утяв здоровий кіл, зробив вагу, підняв камінь, пустив Біду, а</p>
	<p>Біда вилізла з-під каменя та й каже:</p>
	<p>— Лізь там, чоловіче, де я була, бо так світ платить. Що той проситься, що той молиться, а Біда каже:</p>
	<p>— Лиш раз лізь там!</p>
	<p>І почув це лис. Приходить він та й питає:</p>
	<p>— Що тут такого? Каже чоловік:</p>
	<p>— Я йшов дорогою, а Біда під каменем сиділа. Просила мене: «Пусти ні, дам ти, що світ платить». Я втяв кіл, підняв камінь, пустив Біду, а Біда каже, би я ліз на то місце, де сиділа вона.</p>
	<p>Лис каже:</p>
	<p>— Так світ і платить. Але най Біда лізе під той камінь, би показала, як вона сиділа. Би ти знав, як там сидіти.</p>
	<p>Біда залізла, показала, як вона там сиділа, лис махнув, чоловік кіл вибрав, і камінь притис Біду, як притискав перше. Чоловік з радости питає лиса:</p>
	<p>— Що тобі заплатити за те, що ти мені так допоміг.</p>
	<p>— Ах, — каже, — дай мені одну курку, бо-м дуже голоден.</p>
	<p>— То, — каже, — ходім до мене т’хаті. Чоловік забув за дрова. Прийшов т’хаті та й каже:</p>
	<p>— Жінко, дай лисови одну курку, бо лис врятував мене від смерти. Жінка сажала хліб у піч. Обернулася та й каже:</p>
	<p>— Та я буду тримати кури та лиси годувати?! А дров чому не приніс? Та чоловіка лопатою по голові. А чоловік із злости каже лисови:</p>
	<p>— Бери всі кури, як не хоче дати одну.</p>
	<p>Та й відтоді лис як приходить, то всі кури забирає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 6 березня 1983 року Мохначук Ярема Петрович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
