<!--#include virtual="/-/inc/general__page_start.inc" -->
<title>Царева криниця ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Царева криниця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царева криниця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царева криниця <br><span class="article__headerDescription">Українська народна казка Чернігівщини</span></h1>
	<p>Було це дуже давно. Ще коли ляхи, під натиском війська московського царя, тікали з українських земель і знищували все на своєму шляху. Палили міста і села, трупами позакидали, кров’ю позаливали всі джерела, криниці, річки, озера. Йдуть царські війська, а води нема де напитися. Та й сам цар вже не мав сили тамувати спрагу. Наказав він своїм стрільцям знайти питної води. Кинулися ті в різні боки і знайшли в ліску дідуся. Той показав їм в полі непримітне джерельце, яке хлюпало холодною водичкою. Ніхто б і не подумав, що у такому пустинному місці могло бути таке диво. Напилися стрільці і повели до води царя. Той спробував воду і мовив:</p>
	<p>— Та це просто царська криниця! Такої смачної води я ще ніде не пив.</p>
	<p>Наказав стрільцям обікласти джерельце і почистити. Так і стало воно називатися царським. Йшли роки, змінювалися покоління, а криниця все слугувала.</p>
	<p>Якось трапилося так, що води в царській криниці не стало. Пожурилися люди та й забули про криницю. Заросла вона чагарниками, а цямриння зігнило.</p>
	<p>Одного разу в селі з’явилася черниця. Пройшлася по селу, поговорила з людьми і згадала про цареву криницю.</p>
	<p>— Нема вже її, — кажуть люди, — висохла, замулилася.</p>
	<p>— То від того, — каже черниця, — що в ній колись жінка випрала дитячі пелюшки. Тепер нехай підуть до криниці дві молоді вдови та почистять її. І вода з’явиться.</p>
	<p>Знайшли люди таких жінок, послали до криниці. І з’явилася вода, така чиста та прозора. Відтоді знову людям слугує Царева криниця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38 (4356). Царева криниця. СУС —. Записано 2008 року. Желєзна Катерина Микитівна. Чернігівська область, Городнянський район, Володимирівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
