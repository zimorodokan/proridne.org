<!--#include virtual="/-/inc/general__page_start.inc" -->
<title>Про бідного чоловіка й лисицю ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про бідного чоловіка й лисицю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідного чоловіка й лисицю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідного чоловіка й лисицю <br><span class="article__headerDescription">Українська народна казка Закарпаття</span></h1>
	<p>Був собі бідний чоловік. А мав багато дітей. Вже вдарили морози, й чоловік зібрався в ліс по дрова.</p>
	<p>Як прийшов у хащу, спочив, потім узяв сокиру й почав рубати дрова. Чує, а там у хащі щось пищить. Підійшов ближче, а то ведмідь вхопив зайця та хоче його з’їсти. Чоловік розмахнув сокирою, ведмідь налякався та й випустив зайченя.</p>
	<p>— Чоловіче, ти мене полуденка лишив, то тепер тебе мушу з’їсти.</p>
	<p>— Добре, — каже чоловік, — лиш най си дрова відвезу додому, аби діти в студені не повмирали.</p>
	<p>— А прийдеш назад?</p>
	<p>— Прийду.</p>
	<p>— Но, так вези дрова, лиш не обдури ня!</p>
	<p>Прийшов чоловік назад, а ведмедя не було. Приходить лисиця й питає:</p>
	<p>— Що ти, чоловіче, так ся зажурив?</p>
	<p>— А дай ми спокій, хіба ти мені поможеш?</p>
	<p>— А може, щось і поможу, лиш розкажи, яка біда. Чоловік розповів, і тоді лисиця каже:</p>
	<p>— Я тобі поможу. Ци є в тебе кури?</p>
	<p>— Є!</p>
	<p>— Ти мені кури, а я тобі — добру пораду.</p>
	<p>— Най буде так.</p>
	<p>— Но, слухай, чоловіче, добре. Я піду геть. Піду й буду край лісу трубіти. Ведмідь запитає, що то є, а ти скажеш, що то гайники йдуть дичину стріляти. Тоді ведмідь налякається і буде хотіти заховатися. Але де? І ти тоді йому покажеш свій мішок. Зрозумів?</p>
	<p>— Айно, зрозумів.</p>
	<p>Так і було. Коли ведмідь учув звук, одразу спитав:</p>
	<p>— Що то є?</p>
	<p>— Гайники йдуть на дичину.</p>
	<p>— Но, тепер і мене вб’ють. Заховай ня! І чоловік зав’язав ведмедя до міха.</p>
	<p>Коли лисиця прийшла, все вже було готове. Тоді вона посміхнулася та й звідає:</p>
	<p>— А що у тебе там у міху?</p>
	<p>— А, там головня.</p>
	<p>— Бери сокиру та потрощи! Чоловік взяв сокиру й зарубав ведмедя у міху.</p>
	<p>— А я до тебе завтра, чоловіче, прийду по курочки. Ти ще не забув?</p>
	<p>— Ні, приходь, я тобі всі віддам.</p>
	<p>А сам прийшов додому та й журиться.</p>
	<p>— Чоловіче, що з тобою? — звідає його жона.</p>
	<p>— Дай ти мені спокій...</p>
	<p>І чоловік почав розповідати про свої пригоди.</p>
	<p>— Но, чоловіче, та я легко тобі тут допоможу. Коли повечеряли, жона каже:</p>
	<p>— Як прийде лисиця, зразу не пускай її до хижі, доки я дітей не покличу.</p>
	<p>Раз лиш вночі чує чоловік, що лисиця до шибки стукає.</p>
	<p>— Хто там?</p>
	<p>— Я. Прийшла по курочки.</p>
	<p>— Чекай, чекай, най ся одягну... Чекай, най ся обую...</p>
	<p>А жона тихенько покликала дітей, усі полізли під постіль, аби їх не видно. І тільки тоді чоловік запалив лампу. А діти:</p>
	<p>— Гав, гав! А стара:</p>
	<p>— Га-а-ау-у-у... Лисиця звідає’:</p>
	<p>— Що то, чоловіче, у тебе там є?</p>
	<p>— То, небого, стара собака наплодила малих. Не знаю, як тя пустити до хижі, бо уже тя завітрили.</p>
	<p>— Йой, тоді краще не відчиняй двері. Не треба мені й курей.</p>
	<p>І лисиця пішла собі геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про бідного чоловіка і лисицю. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 154. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 28 — 29. Варіанти: Галиця — «Казки зелених гір: Закарпатські казки Михайла Галиці / Запис, упорядкування та редагування П. Лінтура, І. Чендея — Ужгород: Карпати, 1965.», с. 200 — 205; Скубенич-Кость — «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 62 — 65.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
