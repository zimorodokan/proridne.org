<!--#include virtual="/-/inc/general__page_start.inc" -->
<title>Півник — Золотий Гребінчик ☼ Українська народна казка ☼ Народна творчість</title>
<meta name="Description" content="Українська народна казка Поділля «Півник — Золотий Гребінчик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Півник — Золотий Гребінчик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Півник — Золотий Гребінчик <br><span class="article__headerDescription">Українська народна казка Поділля</span></h1>
	<p>Жили собі кіт, дрізд і півник Золотий Гребінчик. Жили вони в лісі, в маленькій хатинці. Кіт і дрізд ідуть у ліс дрова рубати, а півника самого залишають. Ідуть і строго наказують:</p>
	<p>— Ми ідемо далеко, а ти залишайся хазяйнувати та голосу не подавай, коли прийде лисиця, у віконце не виглядай.</p>
	<p>Довідалася руда злодійка, що кота й дрозда немає вдома, прибігла до хатинки сіла під віконце й заспівала:</p>
	<p>Півнику, півнику,</p>
	<p>Золотий гребінчику,</p>
	<p>Масляна голівонько,</p>
	<p>Шовкова борідоньки,</p>
	<p>Виглянь у віконце,</p>
	<p>Дам я чашку повненьку</p>
	<p>Відбірного горошку</p>
	<p>І проса не трошки.</p>
	<p>Півник виставив голову у віконце. Лисиця схопила його в пазурі, понесла</p>
	<p>до своєї нори. Закричав півник:</p>
	<p>Котику, дроздику,</p>
	<p>Несе мене лисиця</p>
	<p>За поле, за криницю,</p>
	<p>За гори височенні.</p>
	<p>Бігли хлоп’ята,</p>
	<p>Розсипали зернята</p>
	<p>Курки клюють,</p>
	<p>Рятуйте мене борзенько!</p>
	<p>Кіт і Дрізд почули, кинулись наздогін і відібрали в хижачки півника. Іншим разом кіт і дрізд ідуть до лісу дрова рубати та знов наказують:</p>
	<p>— Ну, тепер, півню, не визирай у віконце ми ще далі підемо, не почуємо твого голосу.</p>
	<p>Вони пішли, а лисиця знов прибігла до хатки аби півника схопити. Півник сидить собі помовчує й у віконце не визирає. А лисиця знову за своє:</p>
	<p>Півнику, півнику,</p>
	<p>Золотий гребінчику,</p>
	<p>Масляна голівонько,</p>
	<p>Шовкова борідоньки,</p>
	<p>Виглянь у віконце,</p>
	<p>Дам я чашку повненьку</p>
	<p>Відбірного горошку</p>
	<p>І проса не трошки.</p>
	<p>А півням не дають…</p>
	<p>Півник і виставив голівоньку з віконця:</p>
	<p>— Ко-ко-ко! Як не дають?</p>
	<p>Лисиця знову схопила його в свої пазурі та й мерщій до нори. Загукав півник:</p>
	<p>Несе мене лисиця</p>
	<p>За поле, за криницю,</p>
	<p>За гори височенні</p>
	<p>Котику, дроздику,</p>
	<p>Рятуйте мене борзенько!</p>
	<p>Кіт і дрізд почули, кинулися,в погоню. Кіт біжить. дрізд летить. Наздогнали лисицю. Кіт дере, дрізд клює — відняли півника.</p>
	<p>Чи довго, чи то швидко, та ось зібралися знов кіт і дрізд у ліс дрова рубати. Йдуть з дому і суворо наказують півнику:</p>
	<p>— Не слухай лисицю, не виглядай у віконце, бо ми ще далі підемо,не почуємо твого голосу.</p>
	<p>Пішли кіт з дроздом далеко в ліс дрова рубати. А лисиця тут як тут, сіла під віконце і співає:</p>
	<p>Півнику, півнику,</p>
	<p>Золотий Гребінчику.</p>
	<p>Масляна голівонько,</p>
	<p>Шовкова борідонько,</p>
	<p>Дам я чашку повненьку</p>
	<p>Відбірного горошку</p>
	<p>І проса не трошки.</p>
	<p>Півник сидить, помовчує.</p>
	<p>А лисиця знову своєї:</p>
	<p>Люди пробігали</p>
	<p>Горіхів насипали,</p>
	<p>Курки клюють,</p>
	<p>А півням не дають.</p>
	<p>Півник втретє виставив голівку з віконця:</p>
	<p>— Ко-ко-ко! Як не дають?!</p>
	<p>Лисиця міцно схопила його і понесла у свою нору за високі гори, за ріки плескучі, за праліси дрімучі. Скільки півник не гукав, не кликав кіт і дрізд не почули його. А коли повернулися додому — півника таки нема. Помчали друзі по лисячих слідах. Кіт біжить, дрізд летить. Прибігли до лисячої нори. Кіт гусельця налаштував і давай наспівувати:</p>
	<p>Тринь-бринь гусельки.</p>
	<p>Золотії струноньки.</p>
	<p>Чи ж у себе вдома</p>
	<p>Лисафія-кума?</p>
	<p>Вийди, кумо, на поріг</p>
	<p>Піднеси гостям пиріг!</p>
	<p>Лисиця слухала-слухала та й подумала: «Дай-но подивлюся, хто це так добре на гуслях награває, солодко співає».</p>
	<p>Узяла та й вилізла з нори. Кіт і дрізд схопили її і давай бити, колотити. Били-лупцювали, поки вона п’ятами не накивала.</p>
	<p>Взяли вони півника, посадили до кошика й додому принесли. Відтоді стали в спокої жити-поживати і горя не знати. Донині вони живуть і просо собі клюють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>125 (7835). Півник — Золотий Гребінчик. Записала Кірик Т. І. 2009 року. Багрійчук Марія Людвігівна. Хмельницька область, Віньковецький район, Покутинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
