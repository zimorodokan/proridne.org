<!--#include virtual="/-/inc/general__page_start.inc" -->
<title>Заяче сало ☼ Українська народна казка ☼ Народна творчість</title>
<meta name="Description" content="Українська народна казка Поділля, Подніпров’я (Наддніпрянщини) «Заяче сало» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заяче сало.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заяче сало <br><span class="article__headerDescription">Українська народна казка Поділля</span></h1>
	<p>Їхав пан з кучером Іваном у далеку дорогу. Вони їхали мовчки, але мовчанка обридла. Пан і надумав поговорити. В цей час вискочив заєць. Пан і почав свою розмову з зайця.</p>
	<p>— От у мене в лісі водяться зайці, тільки не такі, як оце пострибав маленький, а великі. Я з-за границі привіз на розплід. Одного разу я зібрався на охоту, взяв із собою чоловік з десять загоничів. Вони нагнали на мене зайців, а я їх тільки бах! та бах! Тоді я набив їх десятків зо три. А одного забив, то такого величезного, як баран завбільшки! Ну, а коли здер з нього шкуру, то було більш як півпуда сала. От які в мене зайці!</p>
	<p>Кучер слухав, слухав, а далі і каже:</p>
	<p>— Но-о, гніді, скоро вже і міст той, що під брехунами ламається.</p>
	<p>Почув це пан і каже:</p>
	<p>— Чуєш, Іване, так от які зайці бувають! Правда, що в нього півпуда сала то не було, а так, фунтів з десять.</p>
	<p>— Звісно, заєць зайцем, — каже Іван.</p>
	<p>Ну, їдуть далі, а пан знову до Івана:</p>
	<p>— От що, Іване, а чи скоро вже буде той місток?</p>
	<p>— Та скоро вже, пане, — каже Іван.</p>
	<p>— Так от знаєш, Іване, — продовжує пан, — мабуть, що на тому зайцеві і десяти фунтів сала не було, так фунтів три-чотири, не більше.</p>
	<p>— Та мені що, — каже Іван, — хай буде і так.</p>
	<p>Але проїхали трохи, пан повертівся на місці та й знову:</p>
	<p>— А чи скоро, Іване, вже той міст буде?</p>
	<p>— Так, скоро, пане, ось-ось, тільки в долинку спустимось.</p>
	<p>— Гм, — каже пан, — а знаєш, Іване, на тому зайцеві і зовсім сала не було! Сам знаєш, яке на зайцеві сало.</p>
	<p>— Та звісно, — каже Іван, — заєць зайцем.</p>
	<p>Спустились в долину, а пан і питає:</p>
	<p>— А де ж, Іване, той міст, що ти про нього говорив?</p>
	<p>— А він, пане, — каже Іван, — розтопився так само, як те заяче сало, що ви про нього говорили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>206 (6472). Заяче сало. СУС -1921*. Записано 2009 року. Григорук Любов Іванівна (1949). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Заяче сало <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Їхав пан зі своїм кучером Іваном у далеку дорогу. Їхали вони мовчки, нудно стало панові. Пан і надумав поговорити. А в цей час вискочив заєць. Почав говорити про зайців.</p>
	<p>— Ось у лісі в мене водяться зайці, тільки не такі, як той поскакав, маленький, а великі. Я їх із-за кордону привіз на розвід. Зібрався якось я на полювання, взяв із собою чоловік десять загонщиків. Нагнали вони до мене зайців, а я їх тільки — бах та бах. Набив їх так десятків зо три.</p>
	<p>А одного вбив такого величезного, розміром з барана! А коли зняли з нього шкуру, то сала на ньому було більше ніж півтора пуди. Ось які в мене зайці!</p>
	<p>Іван слухав, слухав, а потім і говорить:</p>
	<p>— Но-о, кобильчино, но-о, скоро вже й той міст, що під брехунами провалюється.</p>
	<p>Почув теє пан і говорить:</p>
	<p>— Чуєш, Іване, а які зайці бувають? Правду кажучи, півтора пуди сала на ньому не було, а так, фунтів з десять, це точно.</p>
	<p>— Відомо, заєць як заєць, — говорить Іван.</p>
	<p>Їдуть далі, а пан знову до Івана:</p>
	<p>— Ну, що, Іване, чи скоро буде той міст, про який ти говорив?</p>
	<p>— Так, скоро вже, пане, — Іван у відповідь.</p>
	<p>— Так ось, Івасю, — продовжує пан, — мабуть, що на тому зайцеві і десяти фунтів сала не було, а так собі, фунтів три-чотири, не більше.</p>
	<p>— А мені що до того? — говорить Іван. — Нехай буде так.</p>
	<p>Проїхали ще трохи. Пан вовтузився, вовтузився на місці і знову:</p>
	<p>— А чи скоро, Іване, отой міст?</p>
	<p>— Та скоро вже, лишень до ярку спустимось.</p>
	<p>— Хм, — говорить пан, — а знаєш, Іванцю, на тому зайцеві взагалі сала не було, сам знаєш, яке ж то сало може бути на зайцеві.</p>
	<p>— Авжеж, — у відповідь Іван, — заєць як заєць.</p>
	<p>З’їхали до ярку, а пан і питається:</p>
	<p>— А де ж, Іване, міст, про який ти говорив?</p>
	<p>— Та розтанув, пане, як сало, про яке ви говорили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (5088). Заяче сало. СУС —, низка варіантів. Записала Барабаш Наталя (11 клас) 2008 року. Барабаш Марія Олександрівна (1939). Черкаська область, Христинівський район, Юрківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Заяче сало <br><span class="article__headerDescription">Українська народна казка Чернігівщини</span></h1>
	<p>Якось їхали пан з кучером Петром у далеку дорогу. Їхали мовчки, та набридло мовчати. Надумав пан заговорити. А в цей час на дорозі пробігав заєць. От пан і каже:</p>
	<p>— От в мене в лісі є зайці, тільки не такі, а більші. Одного разу я зібрався на полювання і взяв з собою 15 чоловік. Вони наганяли на мене зайців, а я тільки: пух та пух! Тоді я набив їх десятків зо три. А одного забив завбільшки, як барана. А коли здер з нього шкуру, то там було більше, ніж півпуда сала.</p>
	<p>Слухав, слухав Петро, а далі й каже:</p>
	<p>— Ось за тим лісом є річка, а над нею міст, що під брехунами тріщить та ламається.</p>
	<p>Почув це пан та й каже:</p>
	<p>— Ну, звичайно, в зайця півпуда сала не було, а так, фунтів з двадцять.</p>
	<p>Їдуть собі далі, а пан питає:</p>
	<p>— А що, Петре, чи скоро той міст?</p>
	<p>— Та скоро, тільки з лісочка виїдемо.</p>
	<p>— Ой, Петре, а знаєш, на ньому зовсім не було сала.</p>
	<p>— Так, звісно, — каже Петро.</p>
	<p>Виїхали з лісочка, а пан знову:</p>
	<p>— А чи скоро той міст, що під брехунами тріщить?</p>
	<p>— Та розтанув, — каже Петро, — як заяче сало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>204 (5261). Заяче сало. СУС —. Записав Єсипенко Сергій (7 клас) 2008 року. Єсипенко Марія Андріївна. Чернігівська область, Менський район, Слобідка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
