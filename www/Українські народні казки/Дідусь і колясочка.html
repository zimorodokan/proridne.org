<!--#include virtual="/-/inc/general__page_start.inc" -->
<title>Дідусь і колясочка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дідусь і колясочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідусь і колясочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідусь і колясочка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жив старенький дідусь. У нього була колясочка, якою він їздив по селу і катав маленьких діточок. Дітки за це його за це називали його дідусем Колясочкою.</p>
	<p>Їде дід Колясочка вулицею, а навстріч йому біжить дівчинка.</p>
	<p>— Куди їдеш, дідусю, — питається.</p>
	<p>— Приключеній шукаю, — каже дідусь.</p>
	<p>— Візьми і мене з собою, — просить дівчинка.</p>
	<p>— А віршика мені розкажеш?</p>
	<p>— Не хочу, — надула губи дівчинка.</p>
	<p>— Ну тоді йди далі. Но, коляска, поїхали.</p>
	<p>— Стійте, стійте, розкажу! — закричала дівчинка і почала розказувати віршика.</p>
	<p>Дід Колясочка дозволив сісти їй до колясочки. А дівчатко просить:</p>
	<p>— Дідусю, давайте візьмемо мою бабусю з нами, вона нам пісеньку заспіває.</p>
	<p>— Ну, добре, хай сідає й бабця.</p>
	<p>Їдуть вони вулицею, аж назустріч біжить собачка Рябко. Так весело махає хвостиком і стрибає. Ну як його не взяти з собою? Взяли і Рябка.</p>
	<p>Їдуть дальше. А тут і кицька Варка проситься до колясочки. І вже їх п’ятеро в колясці. Важко колясці їхати, та вона терпить.</p>
	<p>Раптом на дорогу вибігає хлопчик і прямо під колясочку. Дід Колясочка бистренько звернув колясочку з дороги. Вона перекинулася і всі повипадали. Коли всі встали, то побачили, що то маленький Єгорко, братик дівчинки вискочив до колясочки.</p>
	<p>Він теж хотів покататься, а про нього забули. Бабуся взяла онучка на руки, заспокоїла. Всі вернулися до колясочки. А в бідної колясочки відпало колесо. Тепер вона не може катати діток. Дівчинка плаче, бабця плаче, Єгорко плаче, собачка тріпоче хвостиком, кицька нявкає, а дід-Колясочка заспокоює:</p>
	<p>— Не плачте, скоро я справлю колесо і колясочка знову буде, як новенька. І повезе вона нас далеко-далеко за високі гори, за сині моря до веселки в гості.</p>
	<p>Кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>239 (7384). Дідусь і колясочка. СУС —, новотвір. Записала Паливода Анастасія 2009 року. Садченко Марія Марківна (1924). Дніпропетровська область, Межівський район, Володимирівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
