<!--#include virtual="/-/inc/general__page_start.inc" -->
<title>Черв’як і ведмідь ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Черв’як і ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Черв’як і ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Черв’як і ведмідь <br><span class="article__headerDescription">Українська народна казка Кіровоградщини</span></h1>
	<p>Перед печерою, в якій ночував ведмідь, було одне велике дерево, що ростучи та товстіючи, щораз більше заступало вхід у печеру.</p>
	<p>Одного дня розлютився ведмідь на дерево і хотів його звалити. Побачив це черв’як із другого всохлого дерева та й сказав ведмедеві:</p>
	<p>— Ти думаєш, що можеш його звалити? Не зможеш. Коли воно тобі перешкоджає, то знайди собі інше житло, доки я звалю це дерево.</p>
	<p>Ведмідь розсміявся та й став глузувати з черв’яка:</p>
	<p>— Краще мовчи! Як ти, такий малий, зможеш звалити дерево, яке я не можу?</p>
	<p>— Поживемо, побачимо, — сказав черв’як.</p>
	<p>Уліз у дерево та й рік не минув, як він звалив його. А тоді сказав ведмедеві:</p>
	<p>— Тепер скажи, хто із нас дужчий?</p>
	<p>— Я сильніший, — відказав ведмідь, — а не міг звалити дерево одразу, бо тоді ослаб.</p>
	<p>А черв’як йому сказав:</p>
	<p>— Е, крутиш, ведмедю. Моя сила певніша, хоч і повільніша. Бо недарма кажуть, що мала крапля руйнує скелю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>205 (8103). Черв’як і ведмідь. СУС — 75В*. Записала Яремчук Дарія 2010 року. Млечук Валентина Дмитрівна (1950). Кіровоградська область, Ульянівський район, Шамраївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
