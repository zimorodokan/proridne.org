<!--#include virtual="/-/inc/general__page_start.inc" -->
<title>Що обіцяєш, виконати маєш ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Що обіцяєш, виконати маєш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що обіцяєш, виконати маєш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що обіцяєш, виконати маєш <br><span class="article__headerDescription">Українська народна казка Гуцульщини</span></h1>
	<p>Був чоловік і мав коня. Той кінь у него був такий розумний, що аби чоловік спав на возі, то той кінь привезе його додому. Одного разу, зимної пори їхав той чоловік на кони через поле і мав переїхати почерез великий ліс. Напали його в тім лісі вовки і штрикали заїсти і його, й коня. Той чоловік у страху великому тримався за тарницю&nbsp;<sup>*</sup>, а кінь так бив вовків копитами, що як ударить вовка, то вовк і перевернеться чуть живий. І кінь урятував життя чоловікови і сам собі. І приніс свого хазяїна аж додому.</p>
	<p>Розказав чоловік про той випадок своїй родині.</p>
	<p>— Цей кінь урятував мене від смерти. Поки я буду жити і буде жити цей кінь, — каже він синови, — він має жити в нас у добрі до смерти і в нас гинути.</p>
	<p>А в ті давні часи були татари, які нападали на села і забирали дітей. Тих татарів звали сироїдами. Люди брали коси, ґралі&nbsp;<sup>*</sup>, сокири, і коли вони нападуть на село, люди відганяли їх. А на горі була велика толока. На тій толоці був високий слуп&nbsp;<sup>*</sup>, а на тім слупі дзвін. Від того дзвона був до самої землі шнур. І там люди по черзі тримали варту. Коли йшли татари, вартові дзвонили в той дзвін, щоби люди знали і бігли рятувати село.</p>
	<p>А той кінь жив, поки жив. Уже осліп, не мав зубів. І коло него було доста тривоги, щоб його прокормити. Каже син:</p>
	<p>— Тату, нащо нам цего коня? Нащо нам коло него бідувати? Є тут великий яр. Треба відвести його до того яру. Він упаде в яр, у ту воду, і риба його з’їсть.</p>
	<p>Тато подумав, подумав і нарешті сказав:</p>
	<p>— Поведи його туди. Але вечером, щоби люди не виділи. Повів син вечером коня до того яру і там лишив. Але в яр не трутив&nbsp;<sup>*</sup>. Та й вернув син додому.</p>
	<p>А за годину-дві імилася&nbsp;<sup>*</sup> в цего ґазди хата. А на тій горі став дзвонити дзвін. Дзвонить, дзвонить, люди збіглися і оборонили хату, і хата не згоріла. А дзвін далі дзвонить. Зачався страшенний дощ, а дзвін далі дзвонить. Цей ґазда каже синови:</p>
	<p>— Сину, вбирайся і йди подивися, хто там такий чесний вартує. Треба йому віддячитися, що він не заспав темної ночі. Якби він не дзвонив, люди не пробудилися б і ми би геть згоріли.</p>
	<p>Син пішов до того дзвона і находить там коня. Цего, що він вивів до яру. Кінь уночі напам’ять підійшов до дзвона на толоці, найшов шнур коло слупа і зачав той шнур жвакати&nbsp;<sup>*</sup>, доки міг голову догори тримати. Він жвакав шнур, а дзвін дзвонив.</p>
	<p>Тоді син узяв коня, повів назад додому і розповів батькови, де його найшов. І розповів, що це кінь дзвонив і через це ґазда геть не погорів.</p>
	<p>І тримали вони того коня, аж поки він сам від себе не вгинув. І батько сказав:</p>
	<p>— Що обіцяєш, виконати маєш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Та́рниця — дерев’яне сідло.</p>
			<p><sup>*</sup> Ґра́лі — вила.</p>
			<p><sup>*</sup> Слуп — стовп.</p>
			<p><sup>*</sup> Труча́ти — штовхати; спихати.</p>
			<p><sup>*</sup> Іми́тися — тут: загорітися (про вогонь).</p>
			<p><sup>*</sup> Жвака́ти — жувати.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 6 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
