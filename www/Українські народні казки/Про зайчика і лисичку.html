<!--#include virtual="/-/inc/general__page_start.inc" -->
<title>Про зайчика і лисичку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про зайчика і лисичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про зайчика і лисичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про зайчика і лисичку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі зайчик. Він дуже любив стрибати по лісі, ловити метеликів та нюхати квіточки. А найбільше — спати під ялинкою. Та жила в тому лісі злюща-презлюща, клятуща-преклятуща, зубата-презубата лисиця, яка любила гусочок, качечок, курочок, а найбільше зайчиків.</p>
	<p>От і надумала вона його з’їсти. Якось, коли він ліг спати під ялинкою, лисиця підкралась, але тільки хотіла зайчика схопити, як він прокинувся й почав тікати. Зайчик тікає, лисичка доганяє, зайчик тікає, лисичка доганяє. Аж раптом на їхньому шляху глибока-преглибока яма. Зайчик стриб та й перестрибнув ту яму. А лисиця як бігла, так і впала туди. Бачить, що не може вилізти, та й почала проситися.</p>
	<p>— Ой зайчику, голубчику, визволи мене, а то й зогнию у цій ямі!</p>
	<p>Пожалів зайчик лисицю, побіг до ведмедя по драбину. А ведмідь саме мед їв. Побачив зайчика та й питає:</p>
	<p>— Чого тобі, вухатий?</p>
	<p>— Ведмедику, дай, будь ласка, драбину, а то лисиця в яму впала і вибратись не може.</p>
	<p>— Ото ви ганяєте, поки в ями не попадаєте! Гаразд, бери вже, тільки щоб приніс.</p>
	<p>Взяв зайчик драбину і визволив лисицю. Вона зраділа, подякувала й сказала, що буде доброю і більш ніколи зайчика не ображатиме. Вдвох занесли вони драбину й стали жити-поживати в мирі та злагоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (5185). Про зайчика і лисичку. СУС —. Записано 2008 року. Мулько Анатолій Васильович (1967). Черкаська область, Жашківський район, Конельська Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
