<!--#include virtual="/-/inc/general__page_start.inc" -->
<title>Музики й чорти ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Музики й чорти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Музики й чорти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Музики й чорти <br><span class="article__headerDescription">Українська народна казка Закарпаття</span></h1>
	<p>Був музикант у Симерках і був музикант на Мокрому. І їх замовили пани до вароша на бал грати. А на розпутті в Симері мали вони зійтися. Не доходя чоловік до Симери, на пасовиську вчув музиканта, що грав. І йому побачилися тоти гуслі:</p>
	<p>— Які в тебе гарні гуслі, як гудуть. Чи ти би мені не поміняв на мої?</p>
	<p>— Поміняю, але доплати мені.</p>
	<p>— А я не маю чим доплатити, — той чоловік сказав.</p>
	<p>Не мав він нич, лем мав піпу й жачкув. І помінялися вони.</p>
	<p>А то був чорт.</p>
	<p>Приходить він у село до Симери, а ґазда в дворі глядає насад з саней. Хтось йому вночі вкрав. І вкрав йому хтось кербач. На тото приходить музикант. А має під плечем не гуслі, а насад і кербач.</p>
	<p>— То ти мені, — кричить, — насад збив і кербач узяв?</p>
	<p>І набив ґазда музиканта, і взяв від нього насад і кербач. Той каже, же він з чортом заміняв гуслі, а ґазда відповідає:</p>
	<p>— Як ти з чортом заміняв, то йди до чорта.</p>
	<p>І він вернувся на тото місце, де заміняв гуслі. Чорта вже там не було, а гуслі й смик висіли на корчови. Він забрав свої гуслі й знову пішов дорогою. І стрітився на розпутті з цімбором, з другим музикантом. Пішли до вароша, там, де їх запрошували на бал. А там були панове. Вони грали панам, і пани їм метали гроші в гуслі.</p>
	<p>Музиканти призиралися межи панами і спізнали межи ними попа, що повісився. І вони зрозуміли, що то не пани були, а чорти.</p>
	<p>Опівночі закінчили бал, і музиканти пішли дому. По дорозі догонила їх панська кочія. Пропонують пани:</p>
	<p>— Сідайте на кочію, ми вас підвеземе.</p>
	<p>Музиканти сіли з панами і поїхали. Приїхали у варош. Пани сказали:</p>
	<p>— Ми далі не йдеме, ідіть долу з кочії.</p>
	<p>Зійшли долу. То була ніч, дванадцята година. Полягали вони собі спати, рано пробудилися, а вони не у вароші, а у високому терню густому. Вибралися відти. Єден каже:</p>
	<p>— Но, кілько ми грошей заробили?</p>
	<p>Зачали витрясати із гусель, а то були не гроші, а кінські конячки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 27 березня 1988 року Бокшан Юрій Юрійович (1888 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
