<!--#include virtual="/-/inc/general__page_start.inc" -->
<title>Погано, як з Івана пан ☼ Українська народна казка ☼ Народна творчість</title>
<meta name="Description" content="Українська народна казка Буковини «Погано, як з Івана пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Погано, як з Івана пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Погано, як з Івана пан <br><span class="article__headerDescription">Українська народна казка Буковини</span></h1>
	<p>Були два бідненькі сусіди, і хотіли вони поїхати від цего пана до другого. Може, там би щось заробили. Мали собі по волику, спряглися та й поїхали. Та й мали з собою трошки хліба. Їхали, їхали, а тоді й кажуть: «З’їмо цей хліб та й поїдемо далі». Сіли їсти, а волики пустили, щоб попаслися в дільниці. Вони собі заговорилися, а волики перейшли дільницю та й у панську пшеницю. І спасли там пшениці, може, десять-дванадцять снопів. У той час під’їхав управитель і став бити їх нагайкою. Та й каже:</p>
	<p>— Ходім до пана.</p>
	<p>Веде він їх до пана, а по дорозі Іван каже Василю:</p>
	<p>— Ну, Василю, як цей пан із панів, то наше щастя. А як пан з Івана, то буде біда.</p>
	<p>— Та чому?</p>
	<p>— Побачиш у пана.</p>
	<p>Приїхали вони до пана. Управитель каже:</p>
	<p>— Ці два негідники спасли своїми волами два гектари пшениці, наробили великої шкоди, і я привів їх вам.</p>
	<p>— Все? — питає пан.</p>
	<p>— Все, — відповідає управитель.</p>
	<p>— То ви вільні, — каже пан управителю. Управитель пішов, а пан звертається до дядьків:</p>
	<p>— Чого ж ви допустили, що такої шкоди наробили ваші воли? Один із них каже:</p>
	<p>— Ой, паночку, це не дуже таки й так. Ми довго їхали і зморилися. Мали трошки хліба і сіли їсти, а волики пустили пасти в дільницю. Воли переїхали дільницю і спасли пшениці, може, десять, може, дванадцять снопів. То ми, паночку, відробимо вам, скілко ви скажете. Лиш не бийте нас, бо дуже побив уже нас ваш управитель.</p>
	<p>Пан каже:</p>
	<p>— Ви, дядьки, маєте щастя, що попали до мене. Ідіть собі додому і надалі глядіть, не попадайте в такі випадки, бо будете робити роками задурно.</p>
	<p>Вони дуже дякували панови, хотіли пана в ноги цілувати, але пан не дозволив їм.</p>
	<p>— Ідіть і запам’ятайте цей випадок — більше не попадайте. Вийшли вони від пана, а Іван і каже Василю:</p>
	<p>— От бачиш, цей пан з панів, то нас відпустив, а якби був з Івана пан, то ми б робили роками задурно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ставчани, Хотинського району, Чернівецької області 18 жовтня 1986 року Лазарюк Петро-Григорій (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
