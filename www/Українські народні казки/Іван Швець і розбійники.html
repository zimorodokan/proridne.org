<!--#include virtual="/-/inc/general__page_start.inc" -->
<title>Іван Швець і розбійники ☼ Українська народна казка ☼ Народна творчість</title>
<meta name="Description" content="Українська народна казка Покуття «Іван Швець і розбійники» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Швець і розбійники.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван Швець і розбійники <br><span class="article__headerDescription">Українська народна казка Покуття</span></h1>
	<p>Іван-швець мав п’ятеро дітей. Та й каже йому жінка:</p>
	<p>— Іване, ти купив би межи дітей корову.</p>
	<p>— Куплю, куплю.</p>
	<p>Пішов на ярмарок, купив корову. Жене її додому. А дорога вела через ліс. Але хотів задля себе. Та й корову присилив до дерева, а сам відійшов трошки далі. Вертається — корови нема. А він же лиш на пару метрів від корови відступив. Він ні живий, ні мертвий.</p>
	<p>Але чує він, вийшли з підземного сховища збуї. І старший збуй їм роздає завдання:</p>
	<p>— Ти маєш живого пана привести. Ти маєш паню вбити... Так роздав їм роботу. А один каже:</p>
	<p>— Де ключі класти?</p>
	<p>— Кидай тут у корч.</p>
	<p>Кинув той ключі та й пішли. А той чоловік підходить, бере ключі, відмикає то сховище, заходить туди всередину. Дивиться, є його коровка, одного сусіда вкрадені воли є, другого. І коні там є. Подивився він і йде далі, дивиться, повно грошей, срібла, золота. Іде далі — повно трупів. Умерлих, побитих.</p>
	<p>Бере він віз, виносить, складає. Склав, узяв на віз сім трупів, бере собі півмішка золота й срібла і їде додому. Повертає до ксьондза та й каже:</p>
	<p>— Отче, біда ні спіткала. Йшов-єм через ліс і надибав сім трупів. Треба поховати їх, де людей ховають.</p>
	<p>Каже ксьондз:</p>
	<p>— Нічого, Іване, поховаємо, замовте копачам ями. Замовив він ями, заплатив ксьондзови, поховали. А жінка все з ним свариться:</p>
	<p>— Чоловіче, ти не купив корівку, але купив коні.</p>
	<p>— Нічого не говори, жінко. Я кіньми буду заробляти. Але його кортить ще раз туди піти. Каже:</p>
	<p>— Вже трохи грошей заробив, іду, жінко, за коровою. Куплю межи діти.</p>
	<p>Пішов у ліс, на місце, де збуї жили. Заховався, чекає, вийшли збуї. Старший роздає їм завдання. Кинули ключі в корч і пішли. Він відмикає знов то сховище, заходить туди знов. І ніц не робить, лиш виносить і складає віз, впрягає добрі коні і бере знов сім трупів, і бере собі два мішки золота. І знов повертає до ксьондза.</p>
	<p>— Отче, знов їхав я з ярмарку і біда ні найшла, знов найшов сім трупів. Треба поховати.</p>
	<p>— Добре, Іване, замовте ями, поховаємо. Поховали.</p>
	<p>Але в тім селі жив пан. Продає він свій двір і продає майно. Не хоче жити в селі, хоче їхати в місто. Десять багачів складаються, хочуть то купити. І все їм не стає грошей. А Іван іде до пана і купує всю землю його і весь маєток. Уже Іван паном.</p>
	<p>А в селі на другу Богородицю храм. Та й люди посходилися з усіх сторін, і приїхав якийсь такими здоровими кіньми. Має на возі десять бочок з медом, щоб міняти мед за збіжжя. Та й питає:</p>
	<p>— Хто у вас був бідний, а тепер багачем зробився? А жінки кажуть:</p>
	<p>— У нас Іван-швець був бідний, а тепер став паном.</p>
	<p>А то був один з тих збуїв, з того сховища. А Іван, як був у тому сховищі, узяв зелену шовкову спідницю. Вийшли люди з церкви, а Іванова жінка в тій спідници. І збуй пізнав на ній ту спідницю.</p>
	<p>Та й їде той збуй з тими бочками проситися до Івана на ніч. І приймив його Іван. А пізньої ночі той збуй стягає з бочок обручі і випускає збуїв. І нападають на Івана, щоби його вбити. Але там був окоман, і жонца був. Та й відбили збуїв, і збуї нічого не вшкодили Іванови.</p>
	<p>Продає Іван свій маєток і купує за селом корчму. І в ті корчмі жиє. І так ’му добре йде.</p>
	<p>Але одної ночі ковтає хтось:</p>
	<p>— Отвори! А він каже:</p>
	<p>— Мені не можна вночі нікого пускати в корчму, заборонено від уряду й від віта.</p>
	<p>Збуї розломили двері і входять до корчми. Каже збуй:</p>
	<p>— Вклякай, най ті голову зітну. Вклякає він і каже:</p>
	<p>— Най си помолю перш богу.</p>
	<p>І вклякає жінка його, вклякають діти. Моляться, моляться. Найстарший збуй питає:</p>
	<p>— Уже чи ні?</p>
	<p>А вони далі моляться. Нарешті надворі задзеленькотіла зброя. Входить до хати військо і всіх збуїв забирає. А послідній жовнір каже:</p>
	<p>— Жий, Іване, спокійно, тут нічого тобі вже ніхто не зробить. Це ті вояки тебе врятували, що ти поховав їх тіла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Русів, Снятинського району, Івано-Франківської області 28 лютого 1987 року Тутецький Василь Дмитрович (1911)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
