<!--#include virtual="/-/inc/general__page_start.inc" -->
<title>Лисиця і козел у ямі ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лисиця і козел у ямі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і козел у ямі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і козел у ямі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Голодна лисиця бігла понад лісом, задерши голову вгору, дивилася на ворон, зазівалась і полетіла в яму. Яма була глибока, викопана мисливцями, щоб зловити якого-небудь звіра.</p>
	<p>Лисиця цілий день сиділа в ямі голодна, намагалася вистрибнути і ніяк не могла вибратися звідти. Підходив уже й обідній час, аж тут де не взявся козел. Ішов до лісу, задерши голову, хвостиком ворушив, борідкою потрушував, головою покивував.</p>
	<p>Побачила лисиця козла, почала його улещувати:</p>
	<p>— Ей, товаришу! Чому ти там на спеці мучишся? Іди до мене в холодочок.</p>
	<p>— Не хочу, там вогко, я краще піду в ліс, там, може, собі водички надибаю, а то душа горить, пити хочеться.</p>
	<p>— Ех ти, дурнику, де ж ти там води знайдеш? Та навіщо й шукати, коли ось у мене під ногами є чиста холодна вода. Стрибай до мене, тут прохолодно, не душно, свіжа водичка. І умирати не треба! А ти там печешся на сонці, нудьгуєш.</p>
	<p>Козел послухався, стрибнув до лисиці в яму, аж бризки полетіли на всі боки. Ледь лисицю не задушив. А вона йому:</p>
	<p>— Тихіше, бородатий дурень, ти всю мене обляпав грязюкою!</p>
	<p>А сама тим часом, не довго думаючи, плигнула козлові на спину, а зі спини на роги, і вистрибнула з ями.</p>
	<p>А козел залишився у ямі і сидів там ще два дні, поки натрапили на нього пастухи і витягли звідти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>161 (5348). Лисиця і козел у ямі. СУС порівн. 20А. Записано 2008 року. Дайнега Галина Степанівна (1949). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
