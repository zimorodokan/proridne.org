<!--#include virtual="/-/inc/general__page_start.inc" -->
<title>Троє ведмежат ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Троє ведмежат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Троє ведмежат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Троє ведмежат <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі ведмедиця і було у неї троє ведмежат. Усіх вона дуже любила та дорожила ними. Навчала їх ввічливості та добрим манерам.</p>
	<p>Одне ведмежа було грайливе, неслухняне і часто засмучувало маму. Звали його Крутько. Другого звали Пустунчиком. Він весь час ховався і лякав матір та інших звірів. А третє ведмежа було лагідне, добре та чуйне. Завжди допомагало матері. Ведмедиця назвала його Любиком. Ведмежата любили матір, але ставилися до неї по-різному.</p>
	<p>Наближався день народження ведмедиці. Діти і приготували подарунки для своєї матусі. Кожен вирушив на пошуки. Крутько назбирав кошик ягід. Пустун зловив на річці велику рибину. А Любик знайшов у лісі прекрасну квітку, але пожалів її і не зірвав. Так і прийшов додому ні з чим.</p>
	<p>Настав вечір. Ведмежата почали розповідати один одному про свої подарунки. Старший та середній хизувалися власними здобутками, тільки Любик тихенько сидів у куточку і сумував.</p>
	<p>— А ти, Любику, що приготував для матусі, де твій подарунок? — спитав Крутько.</p>
	<p>— Немає, — слізно промовив брат.</p>
	<p>— А чому? — спитав Пустун.</p>
	<p>І тоді Любик розповів історію про прекрасну квітку, яку він пожалів та не зірвав. Брати подивились один на одного й промовили:</p>
	<p>— Не розуміємо ми тебе, якийсь ти дивний...</p>
	<p>Тут прийшла мама і повкладала ведмежат спати.</p>
	<p>Настав день народження ведмедиці. Пустун і Крутько привітали матусю, а Любик потупився і розповів про свою квітку. Ведмедиця погладила сина по голівці і сказала:</p>
	<p>— Найкращий подарунок для мене — це те, що мій син любить і береже природу.</p>
	<p>Любик зрадів і повів усіх до місця, де росла квітка. Матуся доторкнулась до пелюсточок і посміхнулась. Підійшла до сина, пригорнула до себе і промовила:</p>
	<p>— Дякую тобі, синочку, за такий гарний подарунок.</p>
	<p>І жили вони довго та щасливо!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>300 (7490). Троє ведмежат. СУС —, новотвір. Записала Ляшенко Анастасія 2009 року. Філімонова Ніна Петрівна (1927). Дніпропетровська область, Нікопольський район, Марганець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
