<!--#include virtual="/-/inc/general__page_start.inc" -->
<title>Хитрий циганчук ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Хитрий циганчук» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий циганчук.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий циганчук <br><span class="article__headerDescription">Українська народна казка Гуцульщини</span></h1>
	<p>Був циган і мав хлопчика. Циган ніколи не учить дітей красти. Вони повинні самі вміти. Дав циган хлопчикови один ґрош і післав у корчму купити риби, цукру, олію і хліба. І ще повинен був малий з цего ґроша принести здачу. Циганчук подумав та й каже:</p>
	<p>— Я не йду, бо це ніяк не вийде. Я не годен за такі ґроші стільки всього купити.</p>
	<p>А циган вибив хлопця. І не було малому де діватися, мусів іти.</p>
	<p>Прийшов циган у корчму, став коло шинквасу і стукає тим грошем у шинквас. І дивиться, коби людей було менше в корчмі. А в шинквасі була щілина, куди шинкар кидав ґроші. Циганчук упустив у ту щілину свій ґрош і став сильно плакати. Люди питаються:</p>
	<p>— Чого ти плачеш? А він каже:</p>
	<p>— Тато дав мені ґроші, аби я все накупив та ще й здачу приніс. А я нехотячи впустив ґроші в ту дірку.</p>
	<p>Шинкар питається:</p>
	<p>— Кілко ти мав ґрошей?</p>
	<p>— Я не знаю, кілко. Я мав купити рибу, цукор, олій та й хліб. І ще й здача мала бути. Не знаю, кілко то було ґрошей.</p>
	<p>Шинкар відкрив шинквас, дістав скарбунку і показує малому циганови ґроші. Показав півґроша — циганчук каже, що не таке було. Показав ґрош — теж не таке. Показав п’ять ґрошів, десять, п’ятдесят — усе не таке. І так показував, що дійшло до п’ятьох злотих. А циганчук каже:</p>
	<p>— Якраз таке мені тато давав.</p>
	<p>І шинкар надавав йому всього, що мав купити циганчук, і ще дав здачу. І пішов циганчук додому. Приніс він то все, а старий циган, тато його, каже:</p>
	<p>— З тебе буде ліпший злодій, як я.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 12 березня 1983 року Матійчук Ольга Антонівна (1957 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
