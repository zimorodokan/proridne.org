<!--#include virtual="/-/inc/general__page_start.inc" -->
<title>Як бідний навчився крутити-мотати ☼ Українська народна казка ☼ Народна творчість</title>
<meta name="Description" content="Українська народна казка Буковини «Як бідний навчився крутити-мотати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний навчився крутити-мотати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний навчився крутити-мотати <br><span class="article__headerDescription">Українська народна казка Буковини</span></h1>
	<p>Був собі бідний чоловік. Дітей у него було багато, а годувати не було чим. І рішив він сходити до бога та спитатися, що йому робити. Вийшов на дорогу, пройшов трохи. Коли це доганяє його святий Юрій на кони, з золотими стременами.</p>
	<p>— Ти куди?</p>
	<p>— Іду до бога.</p>
	<p>— А чого?</p>
	<p>— Я — бідний чоловік. Хочу, щоб бог споміг мене.</p>
	<p>— І я до бога — їду за заповідями. Їдьмо разом.</p>
	<p>— Ти на кони, а я пішки. Я тобі не пара. Як будеш у бога, то спитай і за мене.</p>
	<p>— Добре, спитаю, — сказав Юрій.</p>
	<p>Але бідний чоловік не вірив, що святий Юрій до него вернеться.</p>
	<p>— Як не віриш, то я зоставлю в тебе мої золоті стремена. Заберу їх у тебе, як буду вертатися від бога.</p>
	<p>Та й поїхав Юрій.</p>
	<p>Приходить він до бога, і бог дав йому десять заповідей:</p>
	<p>— Віднеси їх людям. А Юрій каже:</p>
	<p>— Як я їхав сюди, то питав мене оден бідний, що йому робити. Багато дітей у него, і не має їх чим годувати.</p>
	<p>А бог і каже:</p>
	<p>— Най уміє крутити-мотати, то буде мати чим діти годувати. Вертається Юрій від бога, а бідний питає його:</p>
	<p>— Питав за мене?</p>
	<p>— Питав.</p>
	<p>— А що ж бог казав?</p>
	<p>— Сказав, що як не будеш уміти крутити-мотати, то не будеш діти годувати. А тепер верни мої стремена.</p>
	<p>— Які стремена? Хіба я в тебе брав?</p>
	<p>І не дав. Поїхав Юрій без стременів. А бідний написав табличку та прибив до стовпа коло свої хати. Коло таблички почепив ті стремена, а на тій табличці було написано, що господар цего дому уміє робити такі стремена, шити шори і все до коней робити.</p>
	<p>Лиш тілко прибив бідний ту табличку, як уже їде пан. Спинився, прочитав. Кличе господаря з хати.</p>
	<p>— Ти продаєш ці стремена?</p>
	<p>— А нащо мені їх продавати, як я можу другі такі зробити?</p>
	<p>— То зроби мені стремена й шори.</p>
	<p>— Зроблю. Давайте завдаток.</p>
	<p>Пан витягає двіста рублів та й дає бідному. От і має бідний чим діти годувати.</p>
	<p>Приїжджає пан до бідного на те число, коли мали бути готові стремена й шори, а бідний сидить собі на печі босий.</p>
	<p>— Ти зробив стремена й шори?</p>
	<p>— Пане, ви що, з ума зійшли? Я не то що стремена, а й постоли собі добрі зробити не можу.</p>
	<p>— То віддай двіста рублів.</p>
	<p>— Які двіста рублів? Хіба я їх у вас брав? Розсердився пан.</p>
	<p>— Я тебе в суд подам. Злазь з печі, угортайся.</p>
	<p>— А в що я угорнуся? — каже мужик і не злазить з печі.</p>
	<p>— Іди в мою карету, там є шуба. Одягни.</p>
	<p>Угорнувся бідний у панову шубу, а взутися не має в що. Пан хоче завезти його в суд та й знов посилає до карети. -... Там у мене лежать валянки. Взуйся.</p>
	<p>Взяв мужик валянки. Сів пан з кучером у карету, а мужик не має де сісти.</p>
	<p>— Йди за нами, — каже пан.</p>
	<p>— Не піду я, — каже мужик. — Як хочете, щоб я був на суді, то розпряжіть одного коня, і я на ньому поїду.</p>
	<p>Бере пан, розпрягає одного коня. Сів мужик на коня, а пан з кучером одним конем їдуть. Приїжджають на суд. Викликають їх обох та зразу до мужика:</p>
	<p>— Ти що пана обдурив? Чого не зробив те, що мав зробити? Верни йому двіста рублів.</p>
	<p>А мужик їм:</p>
	<p>— Я не знаю, що є цему панови: чи він сказився, чи в голові йому недобре. Він ще, може, скаже, що й шуба на мені не моя, а його?</p>
	<p>— А що ж, не моя? — питає пан.</p>
	<p>— От бачите, — каже мужик. — Може, він ще скаже, що й валянки його?</p>
	<p>— А що ж, не мої?</p>
	<p>— Хіба я вам не казав, що в цего пана нема добра в голові? — каже мужик суддям.</p>
	<p>А судді панови:</p>
	<p>— Нащо ви зв’язувалися з отаким? Пан мовчить, а мужик знов до суддів:</p>
	<p>— Він вам, може, ще скаже, що це й кінь його?</p>
	<p>— А що ж, не мій?! — крикнув пан і плюнув з серця. А судді знов питають:</p>
	<p>— Що ж ви заходили в комерцію з таким бідним? Та й прогнали пана ні з чим.</p>
	<p>Отак навчився бідний крутити-мотати і свої діти годувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 20 травня 1976 року Білівський Ілля Васильович (1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як бідний навчився крутити-мотати <br><span class="article__headerDescription">Українська народна казка Буковини</span></h1>
	<p>Був собі бідний чоловік. Дітей у нього було багато, а годувати не мав чим. І вирішив він сходити до бога і спитатися, що йому робити. Вийшов на дорогу, пройшов трохи. Коли це доганяє його святий Юрій на коні.</p>
	<p>— Ти куди? — питає святий Юрій бідного.</p>
	<p>— Я бідний чоловік. Хочу, щоб бог споміг мене. — І я до бога. Іду за заповідями. Їдьмо разом.</p>
	<p>— Ти на коні, а я пішки. Я тобі не пара. Як будеш у бога, то спитай і за мене.</p>
	<p>— Добре, спитаю, — каже Юрій. Але бідний чоловік не вірить, що святий Юрій до нього вернеться.</p>
	<p>— Як не віриш, то я зоставлю в тебе мої золоті стремена. І заберу їх у тебе, коли буду вертатися від бога.</p>
	<p>Прийшов святий Юрій до бога і взяв десять заповідей.</p>
	<p>— Віднеси їх людям, — каже бог. А Юрій говорить:</p>
	<p>— Як я їхав сюди, то питав мене один бідний, що йому робити. Багато дітей у нього і не має їх чим годувати.</p>
	<p>А бог і каже:</p>
	<p>— Най уміє крутити-мотати, то буде мати чим діти годувати.</p>
	<p>Вертається святий Юрій від бога, а бідний питає його:</p>
	<p>— Питав за мене?</p>
	<p>— Питав.</p>
	<p>— А що бог казав?</p>
	<p>— Сказав, що треба уміти крутити-мотати, то будеш мати чим діти годувати. А тепер верни мої стремена.</p>
	<p>— Які стремена? Хіба я в тебе брав?</p>
	<p>І не дав. Поїхав Юрій додому без стремен.</p>
	<p>А бідний написав табличку та й прибив до стовпа коло своєї хати. І коло таблички почепив ті стремена. На табличці було написано, що господар цього дому уміє робити такі стремена, шити шори і все інше до коней робити.</p>
	<p>Лиш тільки прибив бідний ту табличку, як їде пан. Кличе господаря з хати.</p>
	<p>— Ти продаєш ці стремена?</p>
	<p>— А нащо мені їх продавати, як я можу другі такі зробити?</p>
	<p>— То зроби мені стремена й шори.</p>
	<p>— Зроблю. Давайте завдаток.</p>
	<p>Витягає пан двісті карбованців та й дає бідному. От і має бідний чим діти годувати.</p>
	<p>Приїжджає пан до бідного на те число, коли мали бути готові стремена й шори, а бідний сидить собі на печі босий.</p>
	<p>— Ти зробив стремена й шори?</p>
	<p>— Пане, ви що здуріли? Я не те що стремена, а й постоли собі добрі зробити не можу.</p>
	<p>— То віддай гроші.</p>
	<p>— Які гроші? Хіба я їх у вас брав? Розсердився пан.</p>
	<p>— Я тебе в суд подам. Злазь із печі, одягайся.</p>
	<p>— А в що я одягнуся? — каже мужик. І не злазить з печі.</p>
	<p>— Іди в мою карету. Там є шуба. Одягни.</p>
	<p>Одягнувся мужик у панову шубу, а взутися не має в що. А панові дуже хочеться завезти його на суд, і він знов посилає бідного до карети.</p>
	<p>— Там у мене лежать валянки. Взуйся. Взув мужик валянки.</p>
	<p>Сіли пан з кучером у карету, а мужик не має де сісти.</p>
	<p>— Ти йди за нами, — каже пан.</p>
	<p>— Не піду, — вперся мужик. — Як хочете, щоб я був на суді, то розпряжіть одного коня і я на ньому поїду.</p>
	<p>Розпрягає пан одного коня. Мужик їде верхи, а карету один кінь тягне.</p>
	<p>Приходять у суд. Викликають їх обох та зразу до мужика:</p>
	<p>— Ти що пана обдурив? Ти чого не зробив те, що мав зробити? Верни йому двісті карбованців.</p>
	<p>А мужик їм:</p>
	<p>— Я не знаю, що є цьому панові, чи він сказився, чи в голові йому недобре. Він ще, може, скаже, що й шуба на мені його, а не моя?</p>
	<p>— А що ж, не моя? — аж підскакує пан.</p>
	<p>— От бачите, — каже мужик. — Може, він ще скаже, що це й валянки його?</p>
	<p>— А що ж, не мої?</p>
	<p>— Хіба я вам не казав, що в цього пана нема добра в голові? — каже мужик суддям. — Може, він вам ще скаже, що й кінь не мій, а його?</p>
	<p>— А що ж, не мій? — крикнув пан і плюнув з серця.</p>
	<p>А судді побачили, що з паном щось негаразд, та й прогнали його ні з чим.</p>
	<p>Отак навчився бідний крутити-мотати і свої діти годувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як бідний навчився крутити-мотати. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 790* і — 1585**. Записано 20 травня 1976 року в селі Рукшині Хотинського району Чернівецької області від Іллі Васильовича Білівського (1898 року народження, колишній емігрант у Канаду і США, учасник двох світових воєн і Хотинського повстання, пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
