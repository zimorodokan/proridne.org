<!--#include virtual="/-/inc/general__page_start.inc" -->
<title>Лисиця і заєць ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лисиця і заєць» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і заєць.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і заєць <br><span class="article__headerDescription">Українська народна казка Чернігівщини</span></h1>
	<p>Жили-були у лісі заєць і лисиця. У зайчика була хатка луб’яна, а у лисиці — льодяна. Прийшла весна. Хатка у лисиці розтанула, а в зайчика стояла ціла. Попросилась лисиця погрітися до зайця і вигнала його. Сів заєць під кущем та й плаче. Мимо куща проходив вовк. Побачив зайця і питає:</p>
	<p>— Зайчику, ти чого це плачеш?</p>
	<p>— А як же мені не плакати? Була у мене хатка луб’яна, а у лисиці — льодяна. Прийшла весна, її хата і розтанула. Попросилась вона погрітися та мене із моєї хатки вигнала.</p>
	<p>— Не плач, зайчику! Ходімо я її вижену.</p>
	<p>Пришли заєць із вовком до хатки. Вовк як закричить:</p>
	<p>Я вовк, у ступі усе товк.</p>
	<p>Як у хатку заплигну,</p>
	<p>Тебе, лисице, у ступі затовчу!</p>
	<p>А лисиця йому відповідає:</p>
	<p>Як вискочу, як вистрибну,</p>
	<p>Полетить із тебе клоччя по закавулочках.</p>
	<p>Злякався вовк та й утік. Сидить зайчик і знову плаче. Аж ось іде ведмідь.</p>
	<p>— Зайчику, чого це ти плачеш? — питає.</p>
	<p>— Як же мені не плакати? Була у мене хатка луб’яна, а в лисиці — льодяна. Прийшла весна, її хатка і розтанула. Попросилась вона погрітися. Зайшла у мою хатку і вигнала мене.</p>
	<p>— Не плач, зайчику! Пішли, я її вижену.</p>
	<p>Прийшли до хатки. Ведмідь як зареве:</p>
	<p>Я Ведмідь, лахматими лапами тупочу,</p>
	<p>Тебе, лиско, затопчу!</p>
	<p>Виходь із хати геть!</p>
	<p>А лисиця йому відповідає:</p>
	<p>Як вискочу, як вистрибну,</p>
	<p>Полетить із тебе клоччя по закавулочках!</p>
	<p>Ведмідь злякався і дременув у ліс. Заєць знову вернувся під кущ, сів і гірко заплакав. Мимо куща проходив півник — золотий гребінець. Побачив зайця і питає:</p>
	<p>— Зайчику, ти чого це плачеш?</p>
	<p>— Як же мені не плакати? Була у мене хатка луб’яна, а у лисиці — льодяна. Прийшла весна, її хатка і розтанула. Попросилась вона погрітися. Зайшла у мою хатку і вигнала мене.</p>
	<p>— Не плач, зайчику! Пішли зі мною, я її вижену!</p>
	<p>— Ні, не виженеш, — каже заєць. — Вовк гнав — не вигнав, ведмідь гнав — не вигнав, а ти, півнику, і поготів не виженеш.</p>
	<p>— Вовк і ведмідь не вигнали, а я вижену.</p>
	<p>Прийшли заєць із півником до хатки, а півник як закукурікає:</p>
	<p>Ку-ку-рі-ку! Я півник-золотий гребінець!</p>
	<p>Шпорами стучу,</p>
	<p>Тебе, лиско, косою засічу!</p>
	<p>Пішла геть!</p>
	<p>А Лисиця йому відповідає:</p>
	<p>Як вискочу, як вистрибну,</p>
	<p>Полетить із тебе клоччя по закавулочках!</p>
	<p>А півник шпорами у двері постукав, і як закричить:</p>
	<p>Ку-ку-рі-ку! Я півник-золотий гребінець!</p>
	<p>Шпорами стучу,</p>
	<p>Тебе, лиско, косою засічу!</p>
	<p>Пішла геть!</p>
	<p>Лисиця злякалася, у вікно вистрибнула, тільки її і бачили.</p>
	<p>А зайчик із півником зостались у хатці. Стали вони жити-поживати та добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59 (4561). Лисиця і заєць. СУС 43. Записала Жовтобрюх Марія 2008 року. Разумейко Валентина Василівна (1936). Чернігівська область, Семенівський район, Іванівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисиця і заєць <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі лисичка-сестричка. Якось, пішла вона у ліс по гриби, співає, пританцьовує, збирає різнокольорові листочки у розкішні букети. Про гриби і забула. Коли дивиться по сторонах: невже заблукала? Бігає, по лісі, кричить і не знає що робити.</p>
	<p>Тоді сіла вона на пеньок і плаче. Сиділа-сиділа, аж, раптом, чує, щось у кущах копирсається. Спочатку злякалася, коли бачить: заєць пострибав десь за дерева. А вона й думає: «Щось я зголодніла. Треба перекусити». Підкралася до зайця й схопила його. А він злякався, плаче і каже:</p>
	<p>— Не їж мене, лисичко, благаю, у мене діточки вдома самі, що хочеш проси, тільки не їж!</p>
	<p>Лисиця задумалась й питає:</p>
	<p>— Що ж мені робити, коли я заблукала і вже зголодніла?</p>
	<p>— Я виведу тебе з лісу, обіцяю, тільки відпусти! — відповів заєць.</p>
	<p>— Ну добре, але, якщо обманеш, я тебе точно з’їм!</p>
	<p>— Ні, не обману, пішли!</p>
	<p>І побігли вони по доріжкам, вздовж річки, через великі й гарні поляни. Аж ось, нарешті, показався будиночок лисички. Швиденько прибігли, та ще й грибів назбирали.</p>
	<p>— Дякую тобі, зайче, що й казати!</p>
	<p>— Завжди радий допомогти! Ти мене пожаліла, не з’їла, і я тобі допоміг. Давай дружити?</p>
	<p>— Давай! — відповіла лисиця.</p>
	<p>З тих пір стали вони друзями нерозлийвода. Разом ходили в ліс, грали, співали. Тож завжди треба допомагати один одному і все добро, що ви зробили, вам обов’язково повернеться!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10 (7158). Лисиця і заєць. СУС —, новотвір. Записала учениця 11-А класу Лашина Вікторія 2009 року. Лашина Софія Олександрівна. Дніпропетровська область, Жовтневий район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
