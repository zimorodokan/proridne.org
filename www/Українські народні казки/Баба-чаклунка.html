<!--#include virtual="/-/inc/general__page_start.inc" -->
<title>Баба-чаклунка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Баба-чаклунка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Баба-чаклунка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Баба-чаклунка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід і баба. Були у них онучата Рома і Юля. Якось дід із бабою вирішили поїхати на базар. Вони наказали онукам сидіти в хаті і не виходити надвір, бо чули, що поблизу села літають гуси-лебеді і забирають дітей до Баби Яги. Діти пообіцяли гарно поводитись, бо дуже хотіли отримати хороші гостинці за слухняність. Рідні поїхали, а Рома з Юлею мирно грались у хаті.</p>
	<p>Пройшло кілька годин і дітям набридла гра і сидіння в чотирьох стінах. Юля вирішила виглянути надвір. З неба до неї усміхнулось сонечко, літали різнокольорові метелики. Не зогляділась, як уже бігала по подвір’ю за кошеням. Рома посварився на неї, нагадав, що казала бабуся, а потім і сам побіг грати в м’яча. Через деякий час він вирішив забрати сестричку і піти до хати, але її ніде не було. Рома зрозумів, що її забрали гуси-лебеді. Він зразу подумав: «Що мені скажуть дід з бабою? Це вже гостинців не жди».</p>
	<p>Він вирушив у далеку дорогу до Баби Яги за Юлею. А тут і дід з бабою приїхали з базару. Почали гукати дітей, а їх немає. Сусід, дід Степан, який усе знає, сказав, що бачив, як над селом пролітали гуси-лебеді. Баба відразу зрозуміла, що дітей викрали вони. Дід зібрався у далеку дорогу до Баби Яги за дітьми, прихопивши з собою рушницю, заряджену сіллю. Баба приготувала паляницю, налила банку молока і відправила діда в путь.</p>
	<p>Коли дід підійшов до хатини Баби Яги, то почув голоси онуків. Потім двері відкрилися і на вулицю вибігли Юля з Ромою, а за ними, схопившись за голову, вибігла Баба Яга. Діти весело з вискоком побігли додому, а дід помаленьку пішов за ними.</p>
	<p>Відтоді Баба Яга дітей не краде.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>110 (5183). Баба чаклунка. СУС — 480А. Записано 2008 року. Нось Олексій Павлович (1946). Черкаська область, Жашківський район, Конельська Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
