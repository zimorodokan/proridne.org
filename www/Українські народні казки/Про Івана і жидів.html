<!--#include virtual="/-/inc/general__page_start.inc" -->
<title>Про Івана і жидів ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про Івана і жидів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана і жидів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана і жидів <br><span class="article__headerDescription">Українська народна казка Гуцульщини</span></h1>
	<p>Прийшов Іван з лошам до жида на ніч. А жид не дав йому їсти і в хату не приймив. Іван заплатив, і жид приймив його у стайню. І лоша голодне ночувало та й він голодний. А він мав гроші та й натикав їх у коняки&nbsp;<sup>*</sup> коло того лошати. А жид рано входить та й каже:</p>
	<p>— Вставай, Іване, доки тут сидітимеш? А він каже так:</p>
	<p>— Я заплатив, а ви не дали ні лошаті їсти, ні мені. А моє лоша гроші робить. Та й я мушу їх вибрати.</p>
	<p>— Но та й вибирай ті гроші.</p>
	<p>Він вибирає, а жид дивиться. Та й каже:</p>
	<p>— Ти продай мені то лоша.</p>
	<p>— Ви стільки грошей не маєте. А жид каже:</p>
	<p>— Є гроші. Ми складемося.</p>
	<p>А Іван сказав, що треба заплатити шапку грошей. Склалися всі жиди і назбирали шапку грошей. Наміряли шапку, дали, а Іван лишив їм лоша і втік. Нема Івана.</p>
	<p>А жиди скоро побачили, що лоша ніяких грошей не робить, і шукають Івана. Іван уздрів, що його шукають, і не мав куди діватися і лізе на березу. Лізе вгору на березу, а вони прийшли та й питають:</p>
	<p>— Ти куди, Іване, лізеш?</p>
	<p>— Та я йду до бога.</p>
	<p>— Но а ти би нас не взяв з собою?</p>
	<p>— Ну та як? — каже. — Я мушу злізти, би ви вилізли, бо як я буду вас брати, як я тут?</p>
	<p>Зліз Іван на землю.</p>
	<p>— Котрий з вас найстарший рабин? Каже один:</p>
	<p>— Я.</p>
	<p>— Як ти найстарший, лізь наперед, а всі полізуть за тобою. Та й будете у бога.</p>
	<p>І полізли вони всі на березу. А береза вже зачала вгорі хитатися, молоді гіллі гнуться. Каже той старший рабин:</p>
	<p>— Що робити? Вже хитається. А ті кажуть:</p>
	<p>— Нам нема за що ловитися. А Іван каже:</p>
	<p>— На рабинови куртка. Ловіться ззаду за куртку. А той за того, а той за того най ловиться. А рабин най тримається за березу.</p>
	<p>Вони так усі половилися, а рабин каже:</p>
	<p>— Йой, я вже не годен триматися, Іване, руки вмлівають, бо ті мене тягнуть.</p>
	<p>Кожний тримається за другого, та й всі його тягнуть. А Іван каже:</p>
	<p>— Ти поплюй у руки, аби легше було.</p>
	<p>Рабин пустив березу, би поплювати, та й упали всі жиди. Упали та й побилися, але не вбилися на смерть, бо береза була не дуже висока. Та й йойкаються вони:</p>
	<p>— Йой, нам болить!</p>
	<p>Той руку вкрутив, той ногу втовка́в. А Іван каже:</p>
	<p>— Зараз я вас вилікую.</p>
	<p>— Та як, Іване, лікуватимеш?</p>
	<p>— Зараз одного ріжу, усіх мащу його кров’ю, та й подужаєте.</p>
	<p>Жиди почули то, та кожний каже:</p>
	<p>— Мене нічого не болить.</p>
	<p>Та й уже нема слабих, вже всі подужали. Вони боялися всі, бо не знали, котрого буде різати. А то вже вечір.</p>
	<p>— А де ми, Іване, будемо ночувати?</p>
	<p>— У мене, — каже, — є подушка велика та й будете ночувати. А то купина муравлева, сильно велика, така стара. Мурашковина така.</p>
	<p>—...Ади, — каже, — ідіть лягайте довкола, кладіть голови на цю подушку і спіть.</p>
	<p>Вони полягали, а муравлі хто в вуха, хто в очі лізуть та й кусають. А вони кажуть:</p>
	<p>— Нас щось кусає. А Іван їм:</p>
	<p>— Сидіть тихо. Ви вуха заткайте руками, а очі зажмуріть та й най кусає. Та то, — каже, — такі вовки малі. Бо як прийде великий вовк, то таки може їсти й по цілому чоловікови. Як прийдуть великі вовки, з’їдять вас усіх. Сидіть тихо.</p>
	<p>Вони лежали до рана тихо, рано подивилися, а то вони на купині. А Іван утік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Коняки́ — кінський послід.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 20 листопада 2003 року Мазин Марія Ільківна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
