<!--#include virtual="/-/inc/general__page_start.inc" -->
<title>Як пан гавкав усю ніч ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як пан гавкав усю ніч» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан гавкав усю ніч.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан гавкав усю ніч <br><span class="article__headerDescription">Українська народна казка Кіровоградщини</span></h1>
	<p>Проїжджав якось селом один пан. Забалакав з селянином, а потім і каже:</p>
	<p>— Ти чоловік розумний. Я це відразу помітив.</p>
	<p>— У нашому селі всі бідняки розумні.</p>
	<p>— А пани?</p>
	<p>— А пани різні бувають. У них гроші є. Для чого їм розум?</p>
	<p>Пан подумав трохи і знову сказав:</p>
	<p>— А чи я розумний?</p>
	<p>— Хто вас знає, пане! Це треба придивитися, прислухатися.</p>
	<p>— Ну, що ж, — каже пан, — тоді давай помандруємо трохи разом.</p>
	<p>— А чого ж не помандрувати? — погодився селянин.</p>
	<p>Сіли вони на воза і рушили в дорогу. Якось увечері заїхали до лісу. Селянин назбирав гіллячок, вогонь розпалив. Сіли та вечеряють. А коли повечеряли, бідняк раптом піднявся і заховався у сіні, що було на возі. Тільки ноги стирчать.</p>
	<p>Пан підійшов до нього і питає:</p>
	<p>— Що сталося, чоловіче?</p>
	<p>— Тс-с... Там за кущем ведмідь ховається.</p>
	<p>Пан озирнувся та й собі в солому. А селянин каже:</p>
	<p>— От якби в нас був хоча б один собака!</p>
	<p>— А ти, чоловіче, сам загавкай, — порадив наляканий пан.</p>
	<p>— У мене голосу немає. Та й спати дуже хочеться.</p>
	<p>Пан трохи подумав і спробував сам гавкати:</p>
	<p>— Гав, гав, гав! Гав, гав, гав!</p>
	<p>— У вас чудово виходить! Як будете ось так усю ніч гавкати, то ведмідь і близько не підступить, — і селянин солодко позіхнув.</p>
	<p>— Гав, гав, гав! Гав, гав, гав! — ні на хвилинку не замовкав пан.</p>
	<p>Коли зійшло сонце, селянин прокинувся і здивувався:</p>
	<p>— Що це з вами? Чого ви так захрипли?</p>
	<p>— Бо на ведмедя гавкав, — ледь вимовив бідолашний пан.</p>
	<p>— На якого ведмедя?</p>
	<p>— Та на того, що в кущах.</p>
	<p>Пішов селянин подивитися на того ведмедя і пана за собою потягнув. А там старий пень.</p>
	<p>Пан спересердя трохи не закричав.</p>
	<p>— Ну, що я повинен сказати про вас? — посміхнувся селянин.</p>
	<p>А пан скочив на свого воза, вдарив коней батогом, і за його возом тільки курява підвелася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>102 (7985). Як пан гавкав усю ніч. СУС — 1311А*. Записано 2010 року. Гетьман Людмила Іванівна (1944). Кіровоградська область, Олександрійський район, Кіровоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
