<!--#include virtual="/-/inc/general__page_start.inc" -->
<title>Давні хліб-сіль забуваються ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Давні хліб-сіль забуваються» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Давні хліб-сіль забуваються.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Давні хліб-сіль забуваються <br><span class="article__headerDescription">Українська народна казка Чернігівщини</span></h1>
	<p>Ішов чоловік лісом і ніс під пахвою мішок. Назустріч йому біжить вовк і просить:</p>
	<p>— Сховай мене, добрий чоловіче, в мішок, а то за мною мисливці ганяються.</p>
	<p>Чоловік сховав його у мішок, поклав на плечі і пішов собі. Доганяють його мисливці і питають:</p>
	<p>— Чи не бачив ти тут вовка?</p>
	<p>— Та ні, не бачив.</p>
	<p>— А що на плечах несеш?</p>
	<p>— Капусту.</p>
	<p>От пішли мисливці далі, а вовк каже:</p>
	<p>— Ну, тепер випускай мене.</p>
	<p>Чоловік випустив, а вовк і каже:</p>
	<p>— А тепер я тебе з’їм.</p>
	<p>— Як же так? Я ж тебе від смерті врятував.</p>
	<p>— Давні хліб-сіль забуваються.</p>
	<p>Чоловік каже до нього:</p>
	<p>— Підожди, он собака біжить, у нього і спитаємо.</p>
	<p>А собака сказав, що справді давнє добро забувається. Поки був молодий та двір беріг, то любили і годували. А коли старий став — вигнали.</p>
	<p>Зажурився чоловік і каже:</p>
	<p>— Підожди ще, он лисиця йде, спитаємо в неї.</p>
	<p>Питають у лисиці, а вона й каже:</p>
	<p>— Як же ти, вовче, такий великий, міг у мішок залізти? Ану, покажи.</p>
	<p>Розсердився вовк, що йому не вірять, та й заліз у мішок. А лисиця каже чоловікові:</p>
	<p>— А тепер зав’яжи.</p>
	<p>Чоловік зав’язав та бив вовка, поки не вбив. А тоді питає лисицю:</p>
	<p>— Чим тобі віддячити?</p>
	<p>— Принеси мені курочку.</p>
	<p>— Добре, — каже чоловік.</p>
	<p>Пішов додому, пустив дві собаки та й посадив у дві коробки. А зверху поклав курочку. Поніс до лисиці, а вона зраділа. Каже:</p>
	<p>— Випускай мені цих курей.</p>
	<p>Чоловік випустив собак, а вони кинулися за лисицею. Вона пустилася втікати в свою нору та забула заховати хвоста. А собаки витягнули її та й розірвали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>87 (4530). Давні хліб-сіль забуваються. СУС 155. Записала Макеєнко Тетяна 2008 року. Пехенько Антоніна Силуанівна (1936). Чернігівська область, Новгород-Сіверський район, Кам’янська Слобода</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
