<!--#include virtual="/-/inc/general__page_start.inc" -->
<title>Про слабу жінку ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про слабу жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про слабу жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про слабу жінку <br><span class="article__headerDescription">Українська народна казка Гуцульщини</span></h1>
	<p>Був ґазда та й ґаздиня, файно собі жили. А жінка часто ходила до церкви і полюбила попа, а піп її. Та й жінка «слабує», а чоловік впрягає воли, їде в ліс, возить шухи&nbsp;<sup>*</sup>, заробляє, а приходить додому і жінку обходить, бо жінка «слаба». І часу на то багато йде. Він їде лиш перший раз, а інші фірмани вже другий раз їдуть. Питаються фірмани:</p>
	<p>— Чого ти так пізно?</p>
	<p>— В мене жінка слабує. Я мушу обійти все, а тоді їхати. Наклали фірмани ватру та й гріються. Та й циган коло них. Та й каже циган:</p>
	<p>— Що мені даш, як я тобі скажу, чим твоя жінка слабує?</p>
	<p>— Тілько й тілько дам, аби лиш моя жінка дужа була.</p>
	<p>— Як даш тілько й тілько, то жінка твоя буде дужа, така дужа, що ти лежатимеш, а вона буде все робити. Аби ти був увечері вдома, але не в хаті, а поза хатою сховався. До твої жінки прийде піп-кавалір. Я зайду до хати, а піп сховається під постіль. А тоді ти заходь та й готуй пійло маржині&nbsp;<sup>*</sup>, понасипай по пригорщі муки та й вари чир&nbsp;<sup>*</sup>. А жінка буде на постелі «смертельно слаба». Ти замкни сінешні двері, щоб піп зразу не втік. Та й попариш його тим чиром.</p>
	<p>Лиш піп зайшов увечір до хати, а циган і собі туди. Піп почув, що стукнуло дверми і сховався під постіль. А тут і чоловік до хати. Та й зачинає варити чир. Як той чир закипів, циган крикнув:</p>
	<p>— Чоловіче, бери макогін, гони попа з-під постелі та бий його навздогін.</p>
	<p>Той під постіль попа бити, а піп вискочив з-під постелі та в сіни. Та й заховався в діжку. А чоловік вхопив баняк з киплячим чиром та й висипав той чир у діжку на попа. Обпарений піп виштрик, виліз по драбині на під, продер стріху та й бігає гребенем хати. А ґазда за ним та й б’є його вилами. Піп штрик згори надолину та й побіг в ріку, в плесо. Аби охолодився й скупався.</p>
	<p>І чоловік заплатив циганови, а жінка перестала «слабувати».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Шу́хи — складометри дров.</p>
			<p><sup>*</sup> Маржи́на — худоба.</p>
			<p><sup>*</sup> Чир — бідняцька страва із запареного борошна.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Пістинь, Косівського району, Івано-Франківської області 31 жовтня 1987 року Третяк Марія Николаївна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
