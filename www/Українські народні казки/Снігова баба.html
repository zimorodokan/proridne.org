<!--#include virtual="/-/inc/general__page_start.inc" -->
<title>Снігова баба ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Снігова баба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Снігова баба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Снігова баба <br><span class="article__headerDescription">Українська народна казка Кіровоградщини</span></h1>
	<p>Жили собі на світі дід і баба, і в них не було дітей. Одного разу дід сказав бабі:</p>
	<p>— Давай зліпимо снігову бабу.</p>
	<p>Стара погодилася.</p>
	<p>— Тільки завтра вранці будем робити, — сказала.</p>
	<p>Вранці вони вийшли надвір і почали ліпити снігову бабу. Носик у неї був з морковки, очі — з вуглинок, ротик — з паличок. Снігова баба у них вийшла красива.</p>
	<p>Другого дня дід вийшов надвір і побачив живу дівчинку. Старий запитав:</p>
	<p>— Дівчинко, як тебе звати?</p>
	<p>А вона відповіла:</p>
	<p>— Я не знаю, як мене звати. Це ви мені маєте ім’я придумати, бо вчора вранці самі мене зліпили.</p>
	<p>Дід гукає бабу і каже:</p>
	<p>— Дивись, це наша снігова баба.</p>
	<p>Вони назвали її Мар’яною, забрали додому і жили довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>259 (8159). Снігова баба. СУС 703*. Записав Мілацький Ігор 2010 року. Галацька Тетяна Іларіонівна (1948). Кіровоградська область, Новоукраїнський район, Новоукраїнка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
