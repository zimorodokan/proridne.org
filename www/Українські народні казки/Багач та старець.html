<!--#include virtual="/-/inc/general__page_start.inc" -->
<title>Багач та старець ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Багач та старець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Багач та старець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Багач та старець <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив в селі куркуль-багач і мав він сина. Тут, в цьому селі, жив старець-прохач, мав він дочку. Багачів син полюбив її і сказав батькові:</p>
	<p>— Якщо не дозволите на ній женитись, я собі вкорочу життя.</p>
	<p>Батьки полякалися за сина і розрішили на ній женитись. А старець тим часом почув, що його дочки не хочуть і подумав: «Я тобі, куркуляко, зроблю». Приходить увечері багач із сином на договір до дівки, а старець каже:</p>
	<p>— Своєї дочки за твого сина не віддам заміж. Але якщо ти мене поводиш один рік, тоді я віддам свою дочку за твого сина. Нас не буде ніхто бачити, бо ми будемо ходити по Бессарабії, по Молдавії!</p>
	<p>Куркуль каже:</p>
	<p>— Ніколи я на це не погоджусь. Я багач, хазяїн, та щоб я пішов старця водити?</p>
	<p>А син сказав:</p>
	<p>— Або ти, тату, водиш, або я піду зі світа.</p>
	<p>Нарешті багач мусив згодитися. Тихенько вночі пішли з села, щоб їх ніхто не бачив. Пішли на Бессарабію, і водив куркуль бідного. Просять хліба, завели собаку. В них є гроші, горілка. П’ють, сидять в холодку над ставком. Дуже добре, навіть куркулеві сподобалось.</p>
	<p>Вже приближається рік, скоро додому треба, а багач мовчить, не споминає. Думає, може, дід забув та й ще пройде рік. Але старець нагадав та й каже:</p>
	<p>— Так, свате, вертаймось, будемо дітей дружити.</p>
	<p>А багач каже:</p>
	<p>— Так добре ходити, походімо ще один рік.</p>
	<p>— Ні, — каже старець — договір дорожчий грошей.</p>
	<p>І вернулись додому. Зробили весілля, а саме були жнива. Всі їдуть кіньми в поле хліб збирати, а невістка не їде, лежить слаба. Свекруха щоранку наварить, приходять увечері з поля, а невістка лежить, нічого не їсть, ні борщу, ні каші. Син вже почав хвилюватись за жінку, що ще з голоду помре.</p>
	<p>От одного дня багач не пішов в поле, хоче побачити, що вона їсть та чи справді вона слаба. Сховався десь, а невістка спала до десяти годин, тоді встала, почепила торби і пішла в комору просити. Просить:</p>
	<p>— Мамочки-дамочки дайте маслеця, яєчок, сиру, муки, сметани.</p>
	<p>Напросила багато в торбу, напекла млинців, всього здобного, наїлася і знову лягла. А тим часом багач вискочив з батогом, побив невістку. Вона пішла до тата свого розплакалась, розказала, що свекор побив. Ввечері приходить старець та йому каже:</p>
	<p>— А за що це ти, свате, побив мою дочку?</p>
	<p>А той кричить і каже:</p>
	<p>— Такі жнива, а вона зробилася слаба та цілий день спить!</p>
	<p>Старець йому каже:</p>
	<p>— Чи ти пам’ятаєш, як по Бессарабії ходили? Минув рік, а ти ще хотів один ходити, бо тобі сподобалось. Оце знай, що моя дочка не робила і робити не буде, бо вона з торби вигодувана. А якщо будеш бити її, то я розкажу всім, що ти мене водив.</p>
	<p>Багач злякався і змирився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4 (5064). Багач та старець. СУС —, вар. у книзі 13. Записано 2008 року. Свіщенко Ганна Степанівна (1926). Черкаська область, Христинівський район, Христинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
