<!--#include virtual="/-/inc/general__page_start.inc" -->
<title>Чому у зайця довгі вуха ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чому у зайця довгі вуха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому у зайця довгі вуха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому у зайця довгі вуха <br><span class="article__headerDescription">Українська народна казка Кіровоградщини</span></h1>
	<p>Колись дуже давно у лісових звірів старшим був великий і сильний лось. От одного разу лось з лосицею поскубували на галявинці травичку і розмовляли, а мимо заєць пробігав. «Дай-но, — думає заєць, — послухаю я, про що вони розмовляють». Підібрався зовсім близько, сховався за великим кущем і слухає.</p>
	<p>Лось каже своїй дружині:</p>
	<p>— Є в мене роги, які я хочу звірям пороздавати. Тільки от лихо, рогів мало, а звірів багато. Як їх розподілити?</p>
	<p>А заєць думає: «Добре б і мені роги мати. Хіба я гірший за інших?». А лось тим часом продовжує:</p>
	<p>— От, наприклад, красиві роги. Кому їх віддати?</p>
	<p>Заєць тільки зібрався рота відкрити, аж тут лосиця каже:</p>
	<p>— Віддай їх оленю. Він нам родич.</p>
	<p>— Добре, — каже лось, — ну, а ці кому?</p>
	<p>Тут заєць закричав:</p>
	<p>— Мені, мені! Віддай мені ці роги!</p>
	<p>Здивувався лось:</p>
	<p>— Та ти що, зайче? Куди тобі такі роги, що ти з ними робитимеш?</p>
	<p>— Як що? — закричав заєць. — Мені саме такі роги потрібні. Дивись, який я малий. Знаєш, скільки у мене є ворогів? Я їх усіх тепер застрахаю такими рогами.</p>
	<p>— Ну що ж, бери, — сказав лось і віддав роги зайцю.</p>
	<p>Приміряв заєць роги, зрадів, бо великі, крислаті. Такими, кого хочеш залякаєш.</p>
	<p>Аж тут раптом зірвалася шишка з верхівки сосни та й зайцю прямо по голові. Заєць від страху підскочив і бігти кинувся. Та й відразу в кущах рогами заплутався. Верещить, до пам’яті прийти не може. Лось з лосицею регочуть.</p>
	<p>— Ні, братику, — каже лось, — не підходять тобі ці роги. Ти боягуз, а боягузам ніякі роги не допоможуть. Дам я тобі краще довгі вуха, щоб усі знали, як ти підслуховувати любиш.</p>
	<p>Так і має заєць довгі вуха.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (8029). Чому у зайця довгі вуха. СУС —, новотвір. Записав Бербега Володимир 2010 року. Цвігун Надія Едуардівна (1954). Кіровоградська область, Маловисківський район, Перегонівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
