<!--#include virtual="/-/inc/general__page_start.inc" -->
<title>Як піп казання казав ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як піп казання казав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп казання казав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп казання казав <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі був піп, а він дуже не любив після заутрені говорити казання. От якось прийшли люди до церкви в неділю, послухали проповідь, а тоді вже думають, що ж нам батюшка буде говорити на казанні? А він думає, як би це нічого не говорити, бо вдома саме матушка вареників наварила. От він і питає людей:</p>
	<p>— Чи знаєте ви, що я буду сьогодні говорити на казанні?</p>
	<p>Люди кажуть:</p>
	<p>— Ні, батюшко, не знаємо.</p>
	<p>А він каже:</p>
	<p>— Ну, як не знаєте, то воно вам і не треба знати. Ідіть собі додому.</p>
	<p>На другу неділю знову батюшка не хоче говорити казання та й питає:</p>
	<p>— Знаєте, про що я вам сьогодні розкажу?</p>
	<p>Люди думають, що ж його казати, та й кажуть:</p>
	<p>— Знаємо, батюшко.</p>
	<p>— Ну то як знаєте, то й казати не буду.</p>
	<p>На третій раз люди договорились казати по-різному.</p>
	<p>— Ну що, люди, знаєте, що я вам скажу?</p>
	<p>От одні люди кажуть, що знають, а другі, що не знають. А батюшка і каже:</p>
	<p>— То хай ті, що знають, скажуть тим, що не знають.</p>
	<p>І так хитрий батюшка ні разу не говорив казання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (5082). Як піп казання казав. СУС 1826. Записано 2008 року. Сивак Параска Іванівна (1907). Черкаська область, Христинівський район, Ягубець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
