<!--#include virtual="/-/inc/general__page_start.inc" -->
<title>Про крадія і брехуна ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про крадія і брехуна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про крадія і брехуна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про крадія і брехуна <br><span class="article__headerDescription">Українська народна казка Чернігівщини</span></h1>
	<p>Коли я ще була маленька, то стався такий випадок. Сиджу я собі надворі, граюся, а дідусь у млині щось робить. Приходить до нас чоловік з коровою на припоні. Почав він хвалитися дідові, як уміло збив ціну та ще й корову украв, не заплативши. А я слухаю і думаю: «Чи не занадто він розумний? Ось я доведу, що розумніша від нього». Пішла я до хати, взяла пару нових дідусевих туфель і побігла з ними наперед по дорозі. Один кинула біля куща, а другий біля моста. А сама сховалася. Побачив чоловік туфель коло моста, подивився та й каже:</p>
	<p>— Як шкода, що нема другого!</p>
	<p>Пішов далі і побачив другий туфель і каже:</p>
	<p>— Який я дурень, що не взяв перший!</p>
	<p>Прив’язав корову до куща та й пішов назад. А я корову за мотузку та додому. Сиджу і граюся знову. Коли приходить той чоловік та й каже:</p>
	<p>— Чи нема у вас, пане, корови, бо жінка хоче ще одну купити?</p>
	<p>— Та є одна, якщо хочете — купуйте.</p>
	<p>Подивився чоловік на корову і говорить:</p>
	<p>— Моя корова була трохи більша. Дайте дешевше — купую.</p>
	<p>— Ні, — каже дід, — ідіть собі з Богом.</p>
	<p>— Ну гаразд, купую.</p>
	<p>Віддав гроші та й пішов. Я собі думаю: «Треба його ще провчити».</p>
	<p>Побігла до моста, заховалася під кущем та й стала мукати. А чоловік іде та й зрадів.</p>
	<p>— О, моя корова! Була одна, а стане дві.</p>
	<p>Прив’язав корову та й пішов шукати кущами першу. А я корову за мотузку та й додому. Привела додому, а дід як побачив, розсердився і побив мене. Та хоч і боліло, я не чула, а чекала, коли прийде той чоловік. Коли бачу — іде. Весь змучений, обдертий.</p>
	<p>— Добрий день ще раз!</p>
	<p>— І вам того. Чим можу допомогти?</p>
	<p>— Та ваша корова од мене втекла. Чи не повернулася вона до вас?</p>
	<p>— Ні, — каже дід, — та в мене є ще одна.</p>
	<p>— То продайте мені.</p>
	<p>— А як знову не встежите?</p>
	<p>— Встежу.</p>
	<p>Подивився на корову та й каже:</p>
	<p>— Перша корова була краще, але вже купую.</p>
	<p>Вже хотів іти, а дід гукнув:</p>
	<p>— Почекайте, пане!</p>
	<p>Взяв мене за плечі, вкинув до хати закрив двері, а тоді каже:</p>
	<p>— А тепер ідіть. Та глядіть свою корову.</p>
	<p>А я вилізла через вікно, та й знову хотіла піти за ним, але дідусь побачив та й не пустив.</p>
	<p>А брехун пішов собі додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (4298). Про крадія і брехуна. СУС 1525D. Записала Синільник Валентина (7 клас) 2008 року. Синільник Лідія Михайлівна. Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
