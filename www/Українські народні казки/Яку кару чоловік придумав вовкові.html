<!--#include virtual="/-/inc/general__page_start.inc" -->
<title>Яку кару чоловік придумав вовкові ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Яку кару чоловік придумав вовкові» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Яку кару чоловік придумав вовкові.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Яку кару чоловік придумав вовкові <br><span class="article__headerDescription">Українська народна казка про тварин</span></h1>
	<p>Раз била єдна пара: муж і жона. Жона била дуже джанглива і все ся вадила із своїм газдов. На біду прийшов вовк і з’їв чотири вівці з кошари. Ґазда ся бояв жоні тото повісти, бо знав, ож, кедь повість, та підла буде його вечеря, айбо затаїти не мож било. І тако він смиренно каже своїй жоні: «Ай, жінко, не добре ся у нас стало». Жона звідать ся: «Што такоє?» — «Я би-м тобі повів, айбо ти будеш дуже сердита». Жона звідать: «Што тото? Што тото?» Тогди ґазда каже: «Та прийшов вовк у кошару і з’їв чотири вівці». Тогди жона зачне: «А бодай би-сь ся, ґаздо, бив не скольчив, такий ти у мене ґазда! Так то мені загородиш кошару! Готова праця пропадать!»</p>
	<p>На то каже ґазда: «Цить, жоно, перебудемо ми тото; там шкода, де худоба». І тогди взявся, пішов до сусіди і позичив єдно желізо, із котрим вовки імають, і так підставив на тото місто, куди вовк зайшов, і лишив там на ніч.</p>
	<p>Рано прийшов позирати і видить, ож вовк ся імив у желізо. І дуже ся зрадовав, ож вовк ся імив. І так біжить ід жоні і каже: «Ой, жінко! Я би ти щось повів, айбо то не такоє, ги учора». — «Но што тото? До чорта ти все мені якіїсь новини приказуєш!» — «Ану ж слухай, я вовка, котрий вівці поїв, імив!» — «Ци ціле?» — «Іди, позирай!»</p>
	<p>Жона пішла і видить вовка у желізі і каже: «Хвала богу, што-сь го ймив. Тепер ци знаєш што? Тепер удумай таку кару, аби усе жив — аби ся усе мучив». Ґазда каже: «Та што би тото било? Кедь му їсти не дам, іздохне з голоду, скоро здохне. Кедь го бити буду — і так іздохне од би́тки». Тогди жона каже: «Што мені до того!.. Дам ти три дні, удумай таку кару, ге-м ти казала».</p>
	<p>Ґазда пішов і думать, і думать. Дале так собі гадать: «Та ци треба більшу кару, ги моя!.. Удколи́-м ся оженив, усе живу, але-м бідую. Та май ліпше буде, кедь я і вовка уже́ню».</p>
	<p>Тогди біжить ід жоні і каже: «Та уже кара на вовка готова! Нич не вчиню із ним, лем го уженю; буде жити і усе бідовати!»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Яку кару чоловік придумав вовкові. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. І. Верхратський на Закарпатті. Час запису не зазначений. Записки Наукового товариства ім. Шевченка, Львів, 1892—1937., т. XXIX, 1889, стор. 133—134.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
