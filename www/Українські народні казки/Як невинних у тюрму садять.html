<!--#include virtual="/-/inc/general__page_start.inc" -->
<title>Як невинних у тюрму садять ☼ Українська народна казка ☼ Народна творчість</title>
<meta name="Description" content="Українська народна казка Буковини «Як невинних у тюрму садять» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як невинних у тюрму садять.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як невинних у тюрму садять <br><span class="article__headerDescription">Українська народна казка Буковини</span></h1>
	<p>Їден пан їхав з кучером попри церкву, і кучер не перехрестився. А як їхали попри тюрму, зняв кучер кучму і зачав хреститися. Пан питає: — Чого ж ти коло церкви не хрестився, а лиш коло тюрми?</p>
	<p>— Бо в тюрмі багато невинних сидять, — каже кучер.</p>
	<p>А пан думає: «Як же це невинний чоловік може попасти в тюрму?»</p>
	<p>Приїхали вони додому, розпряг кучер коні і повів їх у конюшню. Дав коням їсти і пішов відпочивати. А пан бере вила і йде в конюшню. Заколов їдного коня і пішов назад до хати.</p>
	<p>Кучер пішов поїти коні, а їден кінь лежить. Він іде до пана й каже:</p>
	<p>— Пане, їден кінь у нас згинув.</p>
	<p>— Як то згинув? — каже пан. — Ану, підем подивимось.</p>
	<p>Пішли в конюшню. Пан знав, де кінь проколений. Подивився він на рани і питає кучера:</p>
	<p>— А це що?</p>
	<p>— Не знаю, пане.</p>
	<p>— Як то «не знаю?» Це твоя робота.</p>
	<p>І подав пан кучера в суд, щоб побачити, як то невинного судити будуть. Суд присудив, щоб кучера посадили в тюрму. А пан бере та й каже:</p>
	<p>— Станьте, не судіть його, він нічого не винен. Як ми їхали попри тюрму, то він хрестився і казав, що багато невинних у тюрмі сидять. А я хотів спробувати, чи засудять невинного. То я сам заколов коня.</p>
	<p>А судці взяли та й засудили пана.</p>
	<p>— Як ти винен, то ти й отвічай.</p>
	<p>Тепер пан знав, що чоловік може попасти в тюрму дурно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 27 червня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
