<!--#include virtual="/-/inc/general__page_start.inc" -->
<title>Лисиця та їжак ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів), Подніпров’я (Наддніпрянщини) «Лисиця та їжак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця та їжак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця та їжак <br><span class="article__headerDescription">Українська народна казка про тварин</span></h1>
	<p>Поверталася стара лисиця з невдалого полювання. У животі бурчить від голоду. Іде, солодкими оченятами позирає. Назустріч їжак.</p>
	<p>— Здоров був, їжаче!</p>
	<p>— Здоровенькі й ви будьте, — відповів їжак і згорнувся клубочком.</p>
	<p>— Як здоров’ячко?</p>
	<p>— Спасибі.</p>
	<p>— А давно ми не бачилися, голубчику. Давай на радощах поцілуємось.</p>
	<p>Згорнувся їжак іще тугіше, засопів.</p>
	<p>— Не можу, — відповідає. — Я ще не вмивався.</p>
	<p>— А знаєш, — каже лисиця, — я тепер уже не їм м’яса, самі овочі. Сьогодні цілий ранок з кроликами на капусті паслася. Та й наїлася ж!..</p>
	<p>— Та що ви кажете?! А я оце саме хотів вам сказати, що біля старої вільхи виводок тетеревенят пасеться.</p>
	<p>— Де це? — так і підскочила лисиця.</p>
	<p>— За струмочком праворуч. Та куди ж ви?</p>
	<p>— Побіжу, ніколи... І лисиці як не було. Розгорнувся їжак:</p>
	<p>— Піди-но, побігай! Нас, голубонько, не обдуриш... Та й потупав далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця та їжак. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. В. М. Моцик в 1969 р. у с. Городець Володимирецького р-ну Ровенської обл. від В. К. Купчишиного (49 р. ). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 801, арк. 7.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>224 (6198). Лисиця та їжак СУС-. Записано 2009 року. Бабич Валентина Тихонівна (1939). Черкаська область, Драбівський район, Криштопівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисиця та їжак <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було у лисиці тридцять три мудрості, а в їжака тільки три.</p>
	<p>Один хазяїн вирощував виноград. Одного разу, коли він обходив виноградник, побачив, що хтось краде виноград. Вирішив чоловік піймати злодюгу і поставив на стежці капкан.</p>
	<p>Пішли лисиця з їжаком по виноград. Лисичка йшла перша. І тут біда! Вона попадає у капкан. Плаче і благає лисиця:</p>
	<p>— Їжаче, виручай! У тебе три хитрості, відкрий мені першу!</p>
	<p>Їжак каже:</p>
	<p>— Лежи і не ворушись. Прикинься, що ти мертва. Коли хазяїн тебе знайде, то зрадіє, що буде бабі комір. А коли тебе покладе у сінях та піде хвалитися бабі, що лисицю впіймав, ти і втечеш.</p>
	<p>Так і сталось. Дід пішов, а лисиця втекла до їжака. Прийшла і знову каже:</p>
	<p>— Підемо по виноград!</p>
	<p>Коли дід побачив, що лисиці немає в сінях, про себе сказав:</p>
	<p>— Ну почекай, хитрюще, я тебе провчу.</p>
	<p>Взяв він лопату і пішов на виноградник. На стежці викопав яму.</p>
	<p>На другий день лисиця і їжак знову пішли красти виноград. Хитра лисиця пропускає їжака вперед. Він і потрапив у яму. Просить у лисички порятунку:</p>
	<p>— У тебе тридцять три хитрості, відкрий мені одну. Врятуй!</p>
	<p>А лисиця каже:</p>
	<p>— Не можу!</p>
	<p>Їжак заплакав і до лисиці:</p>
	<p>— Ну, давай попрощаємось!</p>
	<p>Лисиця відповіла:</p>
	<p>— Давай!</p>
	<p>Опустила вона морду в яму, щоб поцілувати їжака, а він вкусив її за язик. Лисиця тріпнула головою, і їжак опинився на волі. Оце була друга їжакова хитрість, а ще одна залишилась при ньому!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (7231). Лисиця та їжак. СУС —. Записала Вощина Тетяна 2009 року. Дніпропетровська область, Петриківський район, Перше Травня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
