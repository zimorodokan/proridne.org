<!--#include virtual="/-/inc/general__page_start.inc" -->
<title>Ні з кого не насміхайся ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Ні з кого не насміхайся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ні з кого не насміхайся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ні з кого не насміхайся <br><span class="article__headerDescription">Українська народна казка Гуцульщини</span></h1>
	<p>Був дідич. Продав він своє майно і склав у валізу гроші. Та їде на повозі, перевозиться кудись. По дорозі стрічає бідного жида. І гордо питає його:</p>
	<p>— Жиде, скажи, що бог тепер робить? А жид стулився та й каже:</p>
	<p>— Ну, що бог робить? Робить драбинку.</p>
	<p>— Яку драбинку? А жид відповідає:</p>
	<p>— Одну — вгору, другу — вдолинку. Пан каже:</p>
	<p>— Ти дурний, жиде.</p>
	<p>І коні батогом, і поїхав далі.</p>
	<p>І губить пан ту валізу грошей. А той самий жид находить ті гроші. І заховує їх, щоби пан не бачив. Коли за пана вже не чути було, тоді він добув ті гроші і їде до міста. І за ті гроші запроваджує собі готель. І коли жид уже забагатів добре, накладає він ту саму валізу грошей. І щоби розшукати цего пана, пише на готелі: «Готель безплатний. їсти, пити і ночувати».</p>
	<p>Коли в пана не стало вже й другого фільварка і нічого не стало, пан не має що їсти і попадає на цей готель. Заходить, поїв, попив і лягає спати. Жид пана пізнав, а пан жида ні. Каже пан жидови:</p>
	<p>— Я поїв і попив. Що треба заплатити? А жид каже до него:</p>
	<p>— Ти мені скажи, що тепер робить бог?</p>
	<p>— Що я можу сказати? — каже пан. — Може, бог сидить, може, їсть, може, спить.</p>
	<p>А жид каже:</p>
	<p>— Ні, ти добре подумай, а рано мені скажеш, що бог робить. Пан цілу ніч думав та й пригадав: «Казав мені жид, що бог робить драбинку, одну — вгору, а другу — вдолинку. Добре він мені сказав. Я колись був паном, а тепер нічого не маю. Ану скажу йому завтра про драбинку». Приходить жид рано до пана:</p>
	<p>— Ну, пане, тепер ти мені кажи: що бог робить? А пан каже до него:</p>
	<p>— Бог робить драбинку.</p>
	<p>— Яку, — каже, — драбинку?</p>
	<p>— Одну — вгору, другу — вдолинку.</p>
	<p>— А чого одну — вгору, а другу — вдолинку? А пан каже:</p>
	<p>— Колись я здибав жида і говорив про це з жидом. І жид мені так сказав. І це дійсно правда. Бо я був тоді паном, мав грошей багато, а тепер не маю нічого. Тоді бог робив для мене драбинку.</p>
	<p>А жид каже до него:</p>
	<p>— Правду ти сказав. Ти пізнаєш, — каже, — мене?</p>
	<p>А пан дивиться на него та й не знає, що казати, бо він його не пізнає. Каже жид до пана:</p>
	<p>— Ходи зо мною.</p>
	<p>Приводить його до тої валізки та й каже:</p>
	<p>— Ти пізнаєш цю валізку?</p>
	<p>— Пізнаю, — каже.</p>
	<p>— Твоя?</p>
	<p>— Моя.</p>
	<p>— А що в ній було?</p>
	<p>— Було повно грошей.</p>
	<p>— Ану дивися в валізу. Є гроші?</p>
	<p>— Є.</p>
	<p>— А ти мене не пізнаєш?</p>
	<p>— Ні.</p>
	<p>— Я той жид, що ти мене здибав і в мене питався, що бог робить. І тоді жид файно ту валізу з грішми йому віддає. І пан дякує файно. І каже жид до пана:</p>
	<p>— Би ти ніколи нікого на збитки не брав і не насміхався. І вони розійшлися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 9 лютого 1985 року Фединчук Марія Григорівна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
