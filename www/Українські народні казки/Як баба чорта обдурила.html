<!--#include virtual="/-/inc/general__page_start.inc" -->
<title>Як баба чорта обдурила ☼ Українська народна казка ☼ Народна творчість</title>
<meta name="Description" content="Українська народна казка Буковини «Як баба чорта обдурила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як баба чорта обдурила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як баба чорта обдурила <br><span class="article__headerDescription">Українська народна казка Буковини</span></h1>
	<p>Був бідний чоловік. А колись було так: іде бідний чоловік до чорта і каже: «На десять років дай мені багатство, а через десять років я дам тобі душу». Отак той бідний і зробив, і дав йому чорт велике багатство: мав він, що хотів, рахунку в грошах не знав.</p>
	<p>Так пройшло дев’ять років. А на десятий рік почав чоловік думати: «Мені ж треба буде дати чортови душу». Іде він дорогою і такий смутний. Іде й нікого не бачи. Здибається з бабою. Баба питає:</p>
	<p>— Іване, чого ти такий смутний? Таке багатство маєш і такий смутний?</p>
	<p>А він бере та й каже бабі:</p>
	<p>— Я уклав з чортом договір на десять літ, і вже підходи строк дати чортови душу.</p>
	<p>Баба йому:</p>
	<p>— Іване, що ти дасиш мені, як я тебе викуплю від чорта?</p>
	<p>— Бабусю, дам вам, що хочете, — каже Іван. Баба захтіла корову та й каже:</p>
	<p>— Дасиш мені корову і грошей, скілко зможу в дві руці взяти. Погодився він:</p>
	<p>— Дам, бабусю. А баба йому:</p>
	<p>— Бери мішок пір’я, простели його на землі і фарбуй, щоб були різні кольори: чорні, червоні, зелені, жовті — різні щоб були. А я прийду до тебе і скажу, що робити з тим пір’ям.</p>
	<p>Він так і зробив: нафарбував пір’я і жде бабу. Приходи баба, скидає з себе сорочки, і вже вона зовсім гола.</p>
	<p>— Бери масти мене медом, — каже. Помастив її медом.</p>
	<p>— Бери ліпи на мене пір’я.</p>
	<p>Наліпив він на бабу пір’я, всю обліпив, а баба й каже:</p>
	<p>— Веди мене на то місце, де маєш віддати чортови душу. Привів її чоловік, а вона вилізла на деревину і каже:</p>
	<p>— Як чорт угадає, що я за птаха, то возьме твою душу, а як не вгадає, — не має права взяти. Отак йому й скажи.</p>
	<p>Прийшов чорт, дивиться-дивиться і не може вгадати, що то за птаха така. Та бере лізе на дерево до баби. Оглядає її кругом, і не може найти, де голова в тої птахи, де крила, бо вона вся в пір’ї і вся кругла. Аж раптом баба струсилася, чорт злякався і скочив на землю. Та й каже чоловікови:</p>
	<p>— Маєш щастя. Відколи я — не бачив такої птахи. Бери свою птаху, йди додому і жий до смерти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 16 лютого 1980 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як баба чорта обдурила <br><span class="article__headerDescription">Українська народна казка Буковини</span></h1>
	<p>Був бідний чоловік. Пішов він до чорта та й каже:</p>
	<p>— На десять літ дай мені багатство, а я через десять літ дам тобі свою душу.</p>
	<p>І дав чорт тому бідному велике багатство. Мав він, що хотів, і рахунку в грошах не знав.</p>
	<p>Минуло дев’ять років. На десятий рік почав той чоловік думати: «Треба ж дати чортові душу». І не хочеться дати. Іде він одного разу дорогою. І такий смутний. Та й здибається із бабою. Баба питає:</p>
	<p>— Іване, чого ти смутний? Таке багатство маєш і смутний?</p>
	<p>— Я уклав із чортом договір на десять літ, уже підходить строк віддати чортові душу.</p>
	<p>— Іване, — каже баба, — що даси, як я викуплю тебе від чорта?</p>
	<p>— Бабусю, дам, що схочете, — каже Іван. А баба йому:</p>
	<p>— Даси корову і грошей, скільки зможу взяти в дві руки?</p>
	<p>— Дам, бабусю. Баба й каже:</p>
	<p>— Бери мішок пір’я, розстели по землі і фарбуй, щоб різні кольори були: чорний, зелений, червоний, синій, жовтий. А я прийду до тебе і скажу, що робити з тим пір’ям.</p>
	<p>Так він і зробив. Пофарбував пір’я і жде бабу. А баба приходить до нього, скидає з себе сорочки та й каже:</p>
	<p>— Масти мене медом.</p>
	<p>Він помастив її медом.</p>
	<p>— Тепер ліпи на мене, — каже, — пір’я. І він обліпив бабу пір’ям. А вона каже:</p>
	<p>— Веди мене на те місце, де маєш віддати чортові душу.</p>
	<p>Привів її туди чоловік, а баба вилізла на деревину.</p>
	<p>— Кажи чортові, най угадає, що я за птаха. Як угадає, то візьме душу, а як не вгадає, то не має права взяти.</p>
	<p>Прийшов чорт. Дивиться, дивиться і не може сказати, що то за птаха на дереві сидить. Та бере лізе до баби. Обдивляється її кругом і не може розібрати, де голова в тої птахи, де крила, а де хвіст, бо вона вся в пір’ї і вся кругла. Баба як струснулася, чорт налякався і скочив на землю. Каже чоловікові:</p>
	<p>— Маєш щастя. Відколи живу, не бачив такої птахи. Бери свою птаху, іди додому і жий до смерті.</p>
	<p>Взяв чоловік бабу додому, обчистив її від пір’я, помив і дав корову й грошей, скільки в дві руки взяти могла. І жив той чоловік у добрі до самої смерті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як баба чорта обдурила. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 810 + 1092. Записано 16 лютого 1980 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
