<!--#include virtual="/-/inc/general__page_start.inc" -->
<title>Іван Всесильний та Олександра Прекрасна ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Іван Всесильний та Олександра Прекрасна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Всесильний та Олександра Прекрасна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван Всесильний та Олександра Прекрасна <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це було дуже давно. Жили собі дід і баба. Не було у них дітей. Старі вони були, але мусили працювати по господарству. Баба коло хати, а дід ходив у ліс по дрова.</p>
	<p>Одного разу пішов дід у ліс по дрова. Рубає він дрова і бачить, дитина лежить під деревом. Взяв він її і приніс додому. І назвали вони хлопчика Іваном. Він ріс не роками, а місяцями, не тижнями, а днями.</p>
	<p>От через рік був уже здоровий і сильний хлопець. Він уже сам ходив у ліс по дрова і привозив величезний віз дров. Якось кажуть дід із бабою до сина:</p>
	<p>— Івану, ти вже дорослий, навчили ми тебе усьому, чого знаємо. Ми вже старі, а хотілось би внуків побачити. Може, б ти одружився? А тоді і онуки не за горами... От Катря яка гарна і працьовита, і мовчазна. Ніколи зайвого слова не скаже, ніколи чоловікові не докорятиме та не перечитиме.</p>
	<p>— Ні, мамо, я хочу собі таку жінку, щоб і працьовита була, і кохала мене, і, коли треба, поставила мене на місце.</p>
	<p>Після розмови не пройшло і тижня, як пішов хлопець у ліс і заблукав. Там він побачив хату, зайшов туди. Посеред кімнати стояв стіл, на ньому дві тарілки, одна звичайна, а друга — величезного розміру.</p>
	<p>Хлопець промовив:</p>
	<p>— Чи є тут хто?</p>
	<p>Вийшла до нього дівчина небаченої краси. Він у неї закохався з першого погляду.</p>
	<p>— Іди звідси. Якщо тебе побачить мій володар, то і тобі, і мені буде непереливки. Він нас обох повбиває.</p>
	<p>— А хто ж твій господар? Чим же він такий страшний?</p>
	<p>— Він злий чаклун. Має величезну силу.</p>
	<p>— То тікаймо! Я кохаю тебе і хочу, аби ми одружилися!</p>
	<p>— Я теж про це мрію. Але якщо він нас спіймає, то кінець нашому коханню.</p>
	<p>— Ні! Я вб’ю його! Але як?</p>
	<p>— Я знаю! У нас у саду є старий дуб. Під ним скриня, а у тій скрині — смерть. Тільки будь обережним. Шлях туди дуже важкий. Потрібно пройти через диких тварин і подолати перешкоди.</p>
	<p>— Ні, не хвилюйся, кохана, я вб’ю його, а потім ми одружимось.</p>
	<p>І пішов він у сад. Там його чекали випробування пройти лабіринтом із дикими тваринами. А кохана дала йому торбинку з їжею. Він погодував тварин і вони стали його друзями. Тварини провели його до дуба. Там</p>
	<p>допомогли викорчувати дерево і відкрити скриню. Було там серце чаклуна. Іван дістав його і розчавив.</p>
	<p>Потім хлопець забрав свою кохану, сів на коня і поїхали до батьків. Вони зраділи і зіграли гучне весілля. Через рік у них народилось двоє дітей, хлопчик і дівчинка. Так сім’я жила-поживала і чесним трудом добра наживала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>143 (5190). Іван Всесильний та Олександра Прекрасна. СУС (3021). Записано 2008 року. Луматіна Лариса Олексіївна (1947). Черкаська область, Маньківський район, Вікторівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
