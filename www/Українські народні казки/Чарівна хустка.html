<!--#include virtual="/-/inc/general__page_start.inc" -->
<title>Чарівна хустка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чарівна хустка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна хустка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна хустка <br><span class="article__headerDescription">Українська народна казка Кіровоградщини</span></h1>
	<p>Жив колись на світі пастух. І була в нього дочка, негарна з лиця, але серце дівчина мала добре. От помер пастух, і залишилася дівчина жити в родичів. Тітка й дядько були злі і жадібні люди. Вони примушували бідну дівчину з ранку до пізнього вечора тяжко працювати. Цілий день тільки й чути:</p>
	<p>— Гей, опудало, зроби це, зроби те. Біжи туди, біжи сюди!</p>
	<p>Одного разу, коли тітки й дядька не було вдома, до двору зайшов старезний дід. Пожаліла дівчина старого, хлібом пригостила. Відпочив дідусь, став прощатися. Каже дівчині:</p>
	<p>— Хочу тобі віддячити за твою доброту, дівчино. Візьми цю хустку. Рано-вранці і пізно ввечері, коли зайде сонце, обтирай хусткою лице.</p>
	<p>Тим часом повернулися хазяї. Побачили старого і, дізнавшись, що дівчина пригощала його хлібом, дуже розсердилися. Почали бити дівчину, а дідуся прогнали та ще й собак спустили на нього.</p>
	<p>Довго не могла заснути цієї ночі бідна дівчина. На світанні проснулася і згадала про подарунок старого. Обтерла лице хусткою і поспішила до роботи. Коли сонце було вже високо, прокинулися злі родичі. Побачили вони дівчину й ахнули, така вона стала красуня. Почали розпитувати дівчину, що та як.</p>
	<p>Дівчина мала добре серце і розповіла про подарунок старого. Відібрали жадібні хазяї чарівну хустку. Ледве дочекалися заходу сонця. А коли сонце зайшло, обтерли свої лиця чарівною хусткою і враз позасинали. На світанку прокинулися дядько й тітка, поглянули одне на одного і з жахом побачили, що обернулися на волохатих ведмедів. Тут прибігли собаки, загавкали і прогнали ведмедів у ліс. А дівчина зажила щасливо, у достатках.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>93 (7974). Чарівна хустка. СУС —. Записав Половій Іван 2010 року. Половій Єлизавета Володимирівна (1943). Кіровоградська область, Олександрійський район, Нова Прага</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
