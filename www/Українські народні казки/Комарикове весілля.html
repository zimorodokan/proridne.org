<!--#include virtual="/-/inc/general__page_start.inc" -->
<title>Комарикове весілля ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Комарикове весілля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Комарикове весілля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Комарикове весілля <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Не в деякому царстві, не в деякому государстві, а в нашій Перещепині, жив комарик. Та такий гарнющий, такий красивущий, що не міг собі ціни скласти.</p>
	<p>Полетить було на вербу на комашині посиденьки, ходить по листочках, літає між гілочками. Красується-милується собою. А молоденькі комарихи так і зиркають на нього, який жених гарний.</p>
	<p>Та комареві немає до них діла. Він побачив кралечку муху, яка з города приїхала погостювати до матері. Як глянув комар на неї, зрозумів, що влюбився. У неї ж очі підмальовані, на щоці ямочки. А яка хода! Не йде, а пише!</p>
	<p>Комар до неї з різних боків підлітає. Пряником її пригощає, коралі та намисто дарує. А вже танцює перед нею цілі посиденьки то на гілочці, то на листочку, то навприсядки, то боком-скоком. А муха з багатими жуками співає та витанцьовує.</p>
	<p>До зими йде время. Нічого мусі робить, треба йти за комаря, бо жити немає де. Почали всі комашки до весілля готовитись. Несуть, везуть все до двору комара. І медовуху, і соки, і пряники, канфети, і пироги з бубликами. Столи ломляться. А музики які! Грають, виграють, пісні співають, комара з мухою вихваляють. Цілують їх, обнімають та добре жити усім желають.</p>
	<p>А комар радіє, на муху дивиться — не надивиться. Не може дождаться, коли ж вони з мухою остануться самі. Засвітило надворі. Гості заморилися і розійшлися.</p>
	<p>Комар до твоєї жінки вранці звертається і просить:</p>
	<p>— Дорогесенька, моя кралечка, звари та подай мені узварчику.</p>
	<p>А молода жона очі вверх підняла і каже:</p>
	<p>— Не вмію я узвар варити! Вари сам! І знай: не вмію я ні шить, ні мить, ані випрать, а тільки їсти та гулять.</p>
	<p>Йшло время. Комарик худав і здоров’я потеряв. Ніхто його не узнавав. Молоді комарики його жаліли, та ніхто йому не міг допомогти.</p>
	<p>З горя комарик полетів на вербу. Сидить, горює. Та де не взялася буря. Комарика раз і здула. Комарик лежить, стогне, умирає. До всіх комашок своє слово каже:</p>
	<p>— Ви своїх кралечок полюбляйте, а не з города жінок вибирайте!</p>
	<p>Молоді комарихи його слову раденькі. Комара під крильця взяли і всіх разом його відволодали. А муху із Перещепине прогнали і більше її до границі села не пускали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>116 (7267). Комарикове весілля. СУС —, за мотивами народної пісні. Записала Головіна Дар’я 2009 року. Клименко Євдокія Петрівна (1914). Дніпропетровська область, Новомосковський район, Перещепине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
