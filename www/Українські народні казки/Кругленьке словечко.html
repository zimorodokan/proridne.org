<!--#include virtual="/-/inc/general__page_start.inc" -->
<title>Кругленьке словечко ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кругленьке словечко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кругленьке словечко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кругленьке словечко <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Задумав один парубок оженитися. От думає він, кого б тут у старости взяти? «Піду я до свого рідного дядька, візьму його у старости». Так і зробив. Прийшов до дядька і каже:</p>
	<p>— Дядьку, дядьку, пособіть, будь ласка, моєму горю. Ходімте зі мною у старости.</p>
	<p>Дядько собі й питає:</p>
	<p>— А до кого, племіннику, думаєш іти?</p>
	<p>— Я думаю, дядьку, хоч би й до Гордія Івановича Вертогора. У нього дівчина брава, очі чорні, сама моторна, треба до неї посилати.</p>
	<p>Дядько йому й каже:</p>
	<p>— Я пособив би твоєму горю, якби ти був трохи розторопніший. А то підемо з тобою між люди та тільки сорому через тебе наберемося. З тим і вернемось.</p>
	<p>Племінник каже:</p>
	<p>— Як ви так, дядьку, кажете, що я нерозторопний? Хіба я зовсім дурний, чи що?</p>
	<p>— Та не те, що ти дурний, а тільки те, що у тебе мова якась-то не дуже гарна. Що скажеш, то усе не до діла.</p>
	<p>— Як-то так?</p>
	<p>— Да так! Оце як підемо, увійдемо в хату, то ти подумай, що там треба з людьми говорити!</p>
	<p>— Як-то, що говорити?</p>
	<p>— Як ти увійдеш в хату, поздоровкався б з людьми гарненько, подумав би, якого словечка там сказати гарненького, кругленького.</p>
	<p>— Ну спасибі, дядьку, за добру науку! Так я уже і буду казати.</p>
	<p>Пішли вони до Гордія Івановича. Той попросив їх у хату, посадив за стіл. Почали вони про своє діло говорити, а молодий сидить за столом і думає: «Як би тут не забути дядькові настанови? Якого б тут словечка сказать гарненького і кругленького?».</p>
	<p>Та й надумав. Та як крикне на все горло:</p>
	<p>— Обруч! Обруч! Обруч!</p>
	<p>Гордій Іванович вилупив на нього очі та й питає:</p>
	<p>— Де це ти бачив обруча?</p>
	<p>А наш молодий і каже:</p>
	<p>— Еге, що ж, що нема обруча? Мене дядько так учив, щоб я сказав словечко кругленьке, гарненьке. Ну, я і сказав кругленьке. Якого тобі ще круглішого треба, як обруч?</p>
	<p>Парубок отримав теж кругле слово — гарбуз.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>79 (5122). Кругленьке словечко. СУС 1696В*. Записано 2008 року. Бойко Галина Гаврилівна (1948). Черкаська область, Монастирищенський район, Нове Місто</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
