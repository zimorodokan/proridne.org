<!--#include virtual="/-/inc/general__page_start.inc" -->
<title>Як п’яниця до царства попав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як п’яниця до царства попав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як п’яниця до царства попав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як п’яниця до царства попав <br><span class="article__headerDescription">Українська народна казка Бойківщини</span></h1>
	<p>Жила в селі одна жінка. Вона дуже молилася, була свята, не мала гріхів. І забула вона про один свій колишній грішок. Та прожила до старих літ і померла. Казали, що вона піде в царство. Приходить вона до царства, а Святий Петро стоїть і питає:</p>
	<p>— Куди ти йдеш?</p>
	<p>— У царство йду, бо я свята.</p>
	<p>Він каже до неї:</p>
	<p>— Не підеш, бо ти забула за один грішок, що ти не висповідалася. Ти стій тут під воротами. Як помре який піп і буде йти в царство, він тебе висповідає.</p>
	<p>Вона ждала, ждала — нема попа. А в селі був один п’яниця. Як він помер, його похоронили і дали йому з собою фляшку оковитки. Він забрався і зразу йде в пекло. Ну а то в пекло одні двері, а в царство другі. Іде він, і перестрівають його чорти.</p>
	<p>— Де ти йдеш?</p>
	<p>— Та йду в пекло.</p>
	<p>— А що ти тут несеш?</p>
	<p>Він каже:</p>
	<p>— Воду.</p>
	<p>— Яку воду?</p>
	<p>— Ту, що я, — каже, — на тім світі пив.</p>
	<p>— Ану дай ми попробуєм тої води, що ти пив.</p>
	<p>Він подає їм, а то оковитка. Відкрив один чорт, покушав, йому захопило дух. Покушав другий. Так усі сім чортів попробували. І сказали вони:</p>
	<p>— — Пустім цього нещасного чоловіка в царство. Най він хоч доброї води нап’ється. Він на тім світі людської води не напився. Він таку погану воду пив, що нам дух позахапувало.</p>
	<p>Підходить він під царські ворота, а там стоїть тота бабця, його, може, й нанашка. Він ся питає:</p>
	<p>— А ви чого тутки?</p>
	<p>— Та, — каже, — я забула за єден грішок повісти. Треба, щоби який піп мене висповідав. Я жду, а попа нема.</p>
	<p>Вони питаються в того п’яниці:</p>
	<p>— Що тото за жінка? То з твого села?</p>
	<p>Він каже:</p>
	<p>— Так.</p>
	<p>— Вона таку саму воду пила?</p>
	<p>Він каже:</p>
	<p>— Так.</p>
	<p>— То пускаймо її в царство, най вона нап’ється доброї води.</p>
	<p>І вони обоє разом пішли в царство, і та жінка, і той п’яниця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>123 (2380). Як п’яниця до царства попав. СУС —. 4 грудня 1990 р. Чудак Михайло Петрович (1931). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
