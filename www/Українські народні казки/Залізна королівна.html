<!--#include virtual="/-/inc/general__page_start.inc" -->
<title>Залізна королівна ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Залізна королівна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Залізна королівна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Залізна королівна <br><span class="article__headerDescription">Українська народна казка Кіровоградщини</span></h1>
	<p>У одного царя росла золота груша. Але з неї користі не мав, бо врожай щось крало. І примусив цар синів доглядати грушу.</p>
	<p>Прийшов старший син під грушу і лежить. Прилізла до нього мишка:</p>
	<p>— Царевичу, чи не дав би ти мені поїсти?</p>
	<p>Він її прогнав. Переспав ніч, а рано встав і бачить, на дереві знову нічого нема. Середульший так само не доглянув грушу .</p>
	<p>Був у царя й третій син Мишко, простий собі, домашній. Він сказав:</p>
	<p>— Тату наш, піду я доглядати грушу!</p>
	<p>Прийшов до груші, розклав вогонь, сів і пече сало. І приповзла до нього мишка:</p>
	<p>— Мишку, дай мені трохи хліба.</p>
	<p>Хлопець дав їй скибочку із салом.</p>
	<p>— Тепер лягай спати, а в дванадцять годин я тебе розбуджу.</p>
	<p>Ліг Мишко спати. У дванадцять годин розбудила його мишка. Дивиться він на дерево, а там золота птиця неймовірної краси їсть золоті груші. Він тихенько підійшов до неї з-за дерева і ухватив її за хвіст. Птиця злякалася, полетіла і лише хвіст золотий залишився в Мишкових руках.</p>
	<p>Наступного ранку прийшов хлопець у палац і показав батькові свій здобуток. Цар взяв той хвіст, показав братам Мишка і вигнав їх з двору. Аж дивиться, збирається й молодший.</p>
	<p>— Куди ти зібрався? — запитав батько.</p>
	<p>— Піду птицю шукати.</p>
	<p>Та й пішов світ за очі.</p>
	<p>Йшов день, йшов ніч і прийшов до роздоріжжя. Посередині трьох доріг стоїть камінь-вказівник, і на ньому написано «Підеш прямою дорогою — загинеш. Підеш наліво — не вернешся. Підеш направо — з’їсть тебе чудовисько небачене».</p>
	<p>Вирішив Мишко піти третьою дорогою. Думає: «Коня йому віддам, а сам далі піду».</p>
	<p>Йде він і йде, аж бачить перед собою круті гори. А на них густий-прегустий ліс. Відпустив він коня, а сам пішов через ліс. Тільки глядь вперед, а на нього летить залізний яструб. Мишко заховавсь за дерево, а птиця впала і вивернула крило. Хлопець швидко вхопив його, зв’язав та й підвісив до дерева. У дванадцять годин ночі птах почав перетворюватися в золотокрилу пташку. І вимовила вона людським голосом:</p>
	<p>— Відпусти мене, Мишку, а я тобі вірною дружиною стану.</p>
	<p>— А як же птиця людині за дружину стане?</p>
	<p>— Я зачарована королівна. Кожної ночі я перетворююсь в золоту птицю з залізного яструба і їм золоті груші, щоб перетворитися знов на людину. Сьогодні останній день. Якщо я сьогодні не з’їм груш, то навіки залишуся залізним яструбом.</p>
	<p>— Гаразд, — сказав Мишко і відпустив її.</p>
	<p>А тим часом до корчми біля роздоріжжя підійшли брати хлопця, а з лісу виходить його кінь. Вони відразу ж кинулися рятувати брата, знайшли його і всі разом повернулися додому. А там їх вже чекали прекрасна королівна та їхній батько.</p>
	<p>Вони відразу ж відгуляли весілля молодшого брата та прекрасної королівни і зажили дружно та щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54 (7937). Залізна королівна. СУС (550). Записала Півень Лілія 2011 року. Кравченко Єфросинія Яківна (1931). Кіровоградська область, Онуфріївський район, Омельник</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
