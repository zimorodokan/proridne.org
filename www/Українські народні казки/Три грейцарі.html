<!--#include virtual="/-/inc/general__page_start.inc" -->
<title>Три грейцарі ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Три грейцарі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три грейцарі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три грейцарі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був у баби син. Вона годувала його одна, а він нічого не робив, грошей не заробляв. І тому не було за що купити навіть хліб.</p>
	<p>Одного разу баба дала синові три грейцарі, щоб син купив хліба. Він пішов у місто і побачив там гадину, яку мучили мучителі. Він віддав їм гроші і забрав її додому.</p>
	<p>Дала мати вдруге три грейцарі, щоб хліб купив, але тільки щоб пішов в інше місто. Він побачив на ринку купу людей, що сварилися і хотіли вбити кота. Пожалів кота він та й купив його.</p>
	<p>А баба з голоду помирає. Пішла вона до царя, щоб той сина стратив. А цар і говорить:</p>
	<p>— Хіба ж можна за шість грейцарів сина вбивати.</p>
	<p>І пішов син втретє по хліб в інше місто. І знову хліба не купив, а купив собаку.</p>
	<p>Цар пожалів бабу і дав їй хліба. Тоді син бабі каже:</p>
	<p>— Мене цар полюбив, іди до нього і попроси щоб доньку за мене віддав заміж.</p>
	<p>Цар погодився. І послав доньку до її сина. Коли принцеса приїхала, то котик забрав у неї горошок діамантовий. Вирішила вона почекати до наступного дня, щоб сказати відповідь. Потім горошок закотився під стіл, а гадина, яка раптом з’явилася, махнула хвостиком тричі. Горошина й прилипла до хвоста. Гадина знов махнула тричі. За перший раз діамантовою стара хата стала, а другий — діамантова дорога стала.</p>
	<p>Втретє махнула хвостом і по діамантовій дорозі люди з цілого світу почали з радості збігатися. Погодилася принцеса на шлюб з чоловіком, бо той був хоч і простакуватий, та щирий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>203 (5396). Три грейцарі. СУС 560. Записано 2008 року. Михайленко Анастасія Панасівна (1923). Черкаська область, Чорнобаївський район, Веселий Хутір</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
