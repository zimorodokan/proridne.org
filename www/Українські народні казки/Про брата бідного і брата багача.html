<!--#include virtual="/-/inc/general__page_start.inc" -->
<title>Про брата бідного і брата багача ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про брата бідного і брата багача» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про брата бідного і брата багача.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про брата бідного і брата багача <br><span class="article__headerDescription">Українська народна казка Гуцульщини</span></h1>
	<p>Були два брати, багач та й бідний. У бідного було багато дітей, а в багатого лиш один син. Бідний каже жінці:</p>
	<p>— Іди-ко, жінко, та позич ґелетку збіжжя. До брата йди. Я йому віддам. Жінка йде, а той дає. Та й каже:</p>
	<p>— Та коли він мені віддасть? А жінка каже:</p>
	<p>— Уродиться, та й віддамо.</p>
	<p>Так бідний післав жінку раз, післав другий раз, третій. Але раз він пішов самий.</p>
	<p>— Брате, видиш, ти маєш, а я — ні. Дай ще. Як уродиться, я віддам тобі.</p>
	<p>Той дає. Намололи. Їдять. А тут прийшов до бідного брата якийсь чоловік. Я не знаю, який, бо не виділа його. Та й каже:</p>
	<p>— Знаєш що? Би-с увечір не спав. Коли буде дванадцята година, прийде мій кінь. Аби-с йому двері відтворив.</p>
	<p>Та й не спить чоловік цілу ніч. О дванадцятій годині чує — щось дубнуло. Він пішов, отворив двері, а то лиш мішок золота висипався до сіней. Щось висипало та й пішло.</p>
	<p>Встав чоловік рано та й каже до старшого сина:</p>
	<p>— Біжи до вуйка і скажи, най позичить мірниці. Най відміряю, кілко є цих ґрошей.</p>
	<p>Пішов хлопець та й каже:</p>
	<p>— Казав тато, щоб позичили мірниці.</p>
	<p>— А нащо татови мірниці?</p>
	<p>— Ґроші міряти.</p>
	<p>— Вже когось убив, обрабував. А хлопець каже:</p>
	<p>— Я не знаю.</p>
	<p>Та взяв мірницю та й пішов.</p>
	<p>— Вуйко каже, що ви когось убили та й обрабували.</p>
	<p>— Нікого я не обрабував.</p>
	<p>Та й відміряв ті ґроші. Та й братови відміряв за той хліб, що йому позичив.</p>
	<p>Прийшов багатий до свого брата та й питає:</p>
	<p>— Відки в тебе тілко ґрошей?</p>
	<p>— Я тобі скажу.</p>
	<p>— Ну кажи.</p>
	<p>— Прийшов чоловічок і сказав мені, аби я увечір отворив двері сінні, як щось дубне. І пішов. Я цілу ніч не спав. Дубнуло, я отворив двері, а це лиш мені ґроші сипнуло і пішло.</p>
	<p>Багач каже:</p>
	<p>— Іду я шукати того чоловіка. Може би, й мені так зробив. Йому ще мало!</p>
	<p>Пішов багач і найшов того чоловіка.</p>
	<p>— Будьте добрі, може би, ви й мені так зробили, як мому братови? І жде вечора, коли в двері дубне. Чує — дубнуло. Він пішов та двері створив, а в сінях вогонь ся зробив. Став чоловік у страху — хата вже горить! І сказав він:</p>
	<p>— Бідному дав бог щастя, а мені — нещастя.</p>
	<p>І на тім ся скінчило. Як згоріло, так згоріло. Як маєш доста, ніколи не шукай більше. А то, що маєш, тримай.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 13 березня 1983 року Біланюк Василина Іванівна (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
