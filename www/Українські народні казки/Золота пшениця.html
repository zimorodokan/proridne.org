<!--#include virtual="/-/inc/general__page_start.inc" -->
<title>Золота пшениця ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Золота пшениця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золота пшениця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золота пшениця <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік та жінка, і було в них багато дітей. І такі були бідні, що нічого не мали. Робив у сім’ї один батько, він по наймах ходив, дітям на хліб заробляв.</p>
	<p>Один раз ішов чоловік на роботу лісом і побачив під дубом старого діда. Лежить той, ледь губами ворушить.</p>
	<p>— Чи не знайдеться в тебе, чоловіче, хоч ковтка води? — промовив.</p>
	<p>У чоловіка в торбі були скибка хліба і бутилка з квасом. Він все і віддав. Дід з’їв хліб, напився квасу і каже:</p>
	<p>— Долги треба віддавати. Я привезу тобі додому чувал золота.</p>
	<p>Чоловік тільки посміхнувся на ті слова і пішов далі. Цілий день робив, як віл. Увечері, заморений, голодний, як собака, повернувся додому. Тільки двері в хату причинив, чує, що знадвору хтось кричить:</p>
	<p>— Долги повертати треба! Забирай, чоловіче, чувал золота!</p>
	<p>Чоловік, жінка і діти вискочили з хати, дивляться, а посеред їхнього двору здоровий чувал лежить. Рядом нікого нема.</p>
	<p>Здогадався чоловік, хто це зробив. Розказав він про старого діда жінці й дітям. І почали всі розказувать наввипередки, як вони розбагатіють.</p>
	<p>Жінка каже:</p>
	<p>— Купимо хату.</p>
	<p>Старший син сказав:</p>
	<p>— І пасіку з бджолами.</p>
	<p>Йому дуже меду хотілося. Дочки просили багато одежі, всякого печеного поїсти. Притягли чувал у хату. Розкрили, а там замість золота — зерно! Жінка в крик, діти плачуть. Так чоловіка допекли, що він серед ночі, голодний, кинув чувал собі на плечі і пішов з дому. Відійшов недалеко від хати, розсипав ту пшеницю по сторонах. Та й пішов у найми.</p>
	<p>Цілий рік чоловік не приходив додому. Жінка з дітьми ледь з голоду не померли. Тільки на другий рік він повернувся додому. Підходить до хати, бачить — пшениця його виросла і стала, як ліс. На кожному стеблі був великий важкий колос, аж похилений. Колоски блищать на сонці.</p>
	<p>Чоловік пойняв, про яке золото говорив дід. Він дуже зрадів. Погукав жінку, дітей. Ті прибігли і побачили золоті колоски. Радіють всі.</p>
	<p>Скосили вони ту пшеницю, змолотили. Багато було мішків із зерном. І стали вони кожен рік сіяти пшеницю і збирати добрий урожай. А скоро і розбагатіли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>201 (7446). Золота пшениця. СУС —. Запсиав Прокопенко Сергій 2009 року. Зуб Валентина Петрівна (1935). Дніпропетровська область, Васильківський район, Григорівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Золота пшениця <br><span class="article__headerDescription">Українська народна казка Кіровоградщини</span></h1>
	<p>Жили собі чоловік та жінка. Такі були бідні, як церковні миші. Мали вони стільки дітей, що забували, котрого як звати. Цей чоловік дрова рубав у лісі і тим хліб заробляв.</p>
	<p>Одного разу йшов ранком на роботу і почув крик. З болота хтось кричав і просив допомоги. Бідний чолов’яга мав добре серце і пішов на поміч. Дивиться, в болоті застрягла золота карета, а на ній сидить золотоволоса дівчинка. Вона попросила витягти карету. Чоловік поміг витягти карету. Дівчинка подякувала йому і сказала:</p>
	<p>— Як сонце буде заходити, я привезу вам додому мішок золота.</p>
	<p>Попрощався бідний чоловік і пішов у ліс. Працював за двох. Співав, танцював з радощів і все поглядав на сонце. Ще ніколи йому день не був таким довгим, як сьогодні. Ледве дочекався до обіду. Кинув сокиру і поспішив додому. Коли вже близько був до хати, то почав гукати на дітей, щоб бігли йому назустріч. Жінка теж вийшла з хати і сердито каже чоловікові:</p>
	<p>— Чому тебе треба зустрічати, коли ти ідеш додому з порожніми руками?</p>
	<p>— Не з порожніми руками, а з великою радістю, бо щастя несу додому, — відповів чоловік.</p>
	<p>Тоді попросив, щоб усі сіли навколо нього. І почав розповідати, що рано, коли йшов на роботу, то поміг дівчинці, в якої карета застрягла в болоті. Дівчинка наобіцяла привезти мішок золота, як сонце буде заходити. Усі дуже зраділи цій звістці. Чоловік почав розповідати, де він діне те золото, як буде використовувати його:</p>
	<p>— Перш за все побудую великий будинок. У тому будинку буде дуже гарна веранда, а на підвіконнях стоятимуть цілий рік різні квіти. Біля хати розведу сад. А в саду розміщу пасіку з бджолами, що приноситимуть лікарський мед. Недалеко у долині буде ставок з усякою рибою. Жінка і дочки ходитимуть у пишному вбранні, а синів віддам до школи, до вищої науки. Кожен буде займатися улюбленою роботою...</p>
	<p>Всі уважно слухали, аж роти порозкривали. Як сонце вже мало заходити, батько замовк. Першою отямилася жінка і сказала, що краще б чоловік додому карету приніс, то знала б, що їхня, а так шукай вітра в полі. Вже час, а нема золота, і півдня згаяли. Як накинулася на чоловіка, а діти за нею. Мало до бійки не дійшло.</p>
	<p>Але в цей час коло їхньої хатини зупинилась карета. З неї виглянула золотоволоса дівчинка і сказала, щоб чоловік швидко йшов забирати мішок золота. Діти почали підстрибувати, а чоловік з радощів стояв на місці, як стовп. Схаменувся лише тоді, коли жінка штовхнула його під бік.</p>
	<p>Чоловік ледве зняв з карети великий зав’язаний мішок. А карета в ту ж мить зникла так швидко, як вітром здуло. Заніс чоловік мішок до хати. Розв’язав і бачить, що в мішку гарна велика пшениця.</p>
	<p>Лиш тепер попав у біду чоловік. Вже не міг далі слухати плачу дітей, крику жінки. Узяв той мішок на плечі і подався геть. Коли відійшов трохи від хати, то сердито порозкидав сюди-туди всю пшеницю і пішов найнятися десь служити.</p>
	<p>На другий рік вернувся додому. Коли став підходити до хати, то бачить, що пшениця виросла, як ліс, а на кожному стеблі великий важкий колос, аж стебло похилилося. І всі колоски виблискують на сонці. Тоді він подумав, що це те золото, яке дівчинка дала. Справжнє золото.</p>
	<p>Дуже зрадів чоловік. І знову, як і рік тому, побіг, гукаючи, щоб ішли зустрічати його. Тепер уже не повірили йому і не вийшли назустріч. Зайшов він до хати і просить жінку та дітей, щоб ішли з ним. Спершу вони не хотіли, потім пішли. Як побачили золоті колоски, що так гарно виблискували на сонці, то дуже зраділи. Діти доторкалися до колосків руками, гладили, цілували . І не могли вирішити, що з ними робити .</p>
	<p>Чоловік сказав, що спочатку треба все старанно покосити, а потім дочиста помолотити і все золото скласти в мішки. Робили всі з великою охотою й радістю. Не залишали жодного колоска, піднімали кожну зернинку.</p>
	<p>І так вони полюбили цю працю. Щороку сіяли золоту пшеницю й збирали добрий урожай. З того часу зажили вони заможно, і більше раділи гарній погоді, урожаю, ніж мішку золота.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1 (7882). Золота пшениця. СУС —, новотвір. Записав Приходько Роман (7 клас) 2011 року. Лушпай Г. В. Кіровоградська область, Олександрівський район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
