<!--#include virtual="/-/inc/general__page_start.inc" -->
<title>Гарбузик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Гарбузик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гарбузик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гарбузик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного дня на невеликій обробленій ділянці появився маленький паросточок. Він був ніжний і тендітний, але кожного дня набирався сили і підіймався все вище до сонця. Одного дня на ньому появився пуп’янок, який набирався величини і кольору від сонячних променів, теплого вітру і життєдайного доту.</p>
	<p>Що це? Що це? Всі комахи, жучки, пташки злетілися подивитись на диво, яке вибухнуло яскравим помаранчевим дзвоником. Квітка була велика, і запашна. Бджілки її запилили і через деякий час на тоненькій ніжці появився кругленький плід. «Ой, який великий світ, як в ньому багато цікавого, все живе і приносить користь і задоволення для своїх господарів — людей. Цікаво, яка доля чекає мене і що корисного зможу зробити?» — такі думки часто охоплювали гарбузика.</p>
	<p>Але проходили дні, його боки зігрівало сонечко, поливав дощик і ніжно колисав вітер. Так пройшло літечко, і прийшла красуня осінь, яка підбиває результати праці і старань всіх, хто чекає плоду.</p>
	<p>Одного дня вийшла господиня на огород і так зраділа, побачивши, як виріс гарбузик і став солідним, сонячним гарбузом.</p>
	<p>— У нас буде свято, і ми зможемо пригостити наших гостей смачною гарбузовою кашею, — сказала вона.</p>
	<p>«Який я щасливий, що мої старання не були марними, і я зможу принести користь і порадувати моїх господарів», — подумав щасливий гарбуз.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (5558). Гарбузик. СУС —, новотвір. Записано 2008 року. Ключник Ольга Михайлівна (1939). Черкаська область, Чигиринський район, Топилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
