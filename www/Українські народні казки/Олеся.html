<!--#include virtual="/-/inc/general__page_start.inc" -->
<title>Олеся ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Олеся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Олеся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Олеся <br><span class="article__headerDescription">Українська народна казка Чернігівщини</span></h1>
	<p>В роді Хуторних жив один українець Микола. Була у нього донька Олеся. Гарна була дівчина, всі її любили. Якось сказав один чоловік дівчині, що гарнішої за неї в світі нема. Загордилася Олеся. То в мідний таз начищений дивиться, то у воду заглядає, милується собою. Зовсім лінива стала, все собою пишається. Одного разу каже їй мати:</p>
	<p>— Принеси, доню, води.</p>
	<p>— Я у воду впаду, — говорить дівчина.</p>
	<p>— А ти за кущ тримайся.</p>
	<p>— Ручки обдеру.</p>
	<p>— А ти рукавиці одягни.</p>
	<p>— Порвуться.</p>
	<p>А сама все в мідний таз заглядає, яка вона красуня.</p>
	<p>— Заштопай рукавиці голкою, — знову просить мати.</p>
	<p>— Голка зламається.</p>
	<p>— Візьми товсту голку, — каже батько.</p>
	<p>— Палець уколю.</p>
	<p>Тут сусідська дівчина і каже до Олесиної матері:</p>
	<p>— Я сходжу вам за водою.</p>
	<p>Принесла води, замісила мати тісто та напекла пирогів. Побачила Олеся пироги і кричить:</p>
	<p>— Дай і мені!</p>
	<p>— Гарячий він, руки обпечеш, — відповідає мати.</p>
	<p>— А я рукавиці одягну!</p>
	<p>— Порвуться вони.</p>
	<p>— А я їх голкою полатаю.</p>
	<p>— Руки заболять. Навіщо тобі трудитися, красу псувати? Краще я дам пирога тій дівчинці, яка рук своїх не жаліє.</p>
	<p>Так мати і зробила. Розсердилася Олеся, пішла до річки та й дивиться на себе у воду. А сусідська дівчина їсть пироги. Та так злісно повернулася Олеся до дівчини, що шия стала довгою-довгою. А та каже:</p>
	<p>— Візьми пирога, мені не шкода.</p>
	<p>Ще більше розсердилася Олеся і так пальці розчепірила, що вони побіліли і перетворилися на крила.</p>
	<p>— Не потрібно мені нічого-го-го! — кричить вона</p>
	<p>Не втрималася на березі, впала у воду і перетворилася на гуску. Плаває і кричить:</p>
	<p>— Ой, яка я гарна!</p>
	<p>Плавала вона, поки й говорити перестала, всі слова забула. Тільки ім’я своє не забула і як побачить людей, зразу й кричить:</p>
	<p>— Олеся-го-го!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>187 (4478). Олеся. СУС —. Записала Тихонова Дарина 2008 року. Тихонова Раїса Петрівна (1933). Чернігівська область, Менський район, М’який</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
