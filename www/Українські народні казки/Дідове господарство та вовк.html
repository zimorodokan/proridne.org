<!--#include virtual="/-/inc/general__page_start.inc" -->
<title>Дідове господарство та вовк ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Дідове господарство та вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідове господарство та вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідове господарство та вовк <br><span class="article__headerDescription">Українська народна казка про тварин</span></h1>
	<p>Жили собі дід та баба і мали вони п’ять овечок, а шостого бичка, коничка-ступачка, собачку-крутілку й півника-осичку. Жили вони в лісі. Дід ганяв пасти овечок в ліс. А вовк підглядів. Якось однією стежкою прийшов вовк до дідової хати та й ну співати:</p>
	<div class="poem">
		<p>
			— А в діда та в баби<br>
			П’ять овечок, шостий бичок,<br>
			Коничок-ступачок,<br>
			Собачка-крутілка і півень-осичка,<br>
			Давай, діду, вівцю,<br>
			А то й тебе з’їм!..
		</p>
	</div>
	<p>Дід злякався та й викинув вівцю. Вовк взяв її та й з’їв.</p>
	<p>На другу ніч прийшов оп’ять вовк і ну так співать. Злякався дід і оп’ять викинув вівцю.</p>
	<p>І так вовк ходив, поки забрав у діда все його хазяйство. Узяв він у діда п’ять овечок, шостого бичка, коника-ступачка, собачку-крутілку і півня-осичку. Зостався дід з бабою.</p>
	<p>Прийшов вовк однієї ночі до діда та до баби та й ну співать:</p>
	<div class="poem">
		<p>
			— А в діда та в баби<br>
			П’ять овечок, шостий бичок,<br>
			Коничок-ступачок,<br>
			Собачка-крутілка і півень-осичка,<br>
			Давай, діду, бабу,<br>
			А то й тебе з’їм!..
		</p>
	</div>
	<p>Дід злякався та й викинув бабу. Узяв вовк і поніс бабу в ліс. Тоді оп’ять прийшов вовк і начав співать. Співав, співав — нічого не чуть. Тоді поліз вовк у хату, взяв діда та й поніс його в ліс.</p>
	<p>Пропало дідове хазяйство і сам він із своєю бабою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дідове господарство та вовк Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 162. Зап. в середині 20-х років XX ст. у м. Красноармійську Донецької обл. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб 648 арк. 154—155.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
