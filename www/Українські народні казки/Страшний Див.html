<!--#include virtual="/-/inc/general__page_start.inc" -->
<title>Страшний Див ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Страшний Див» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Страшний Див.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Страшний Див <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік та жінка. Був у них хлопчик років з чотири. Одного разу пішли вони у великий-превеликий сад. Чоловік сів на пень, а жінка та син пішли збирати яблука.</p>
	<p>Коли тут стало темно та лячно. Піднявся вітер, почалася велика буря. Хлопчик злякався і прибіг до батька. Коли розвиднілося, стали вони кликати матір. Кличуть, кличуть — ніхто не озивається. Шукають, шукають — нема ніде.</p>
	<p>Стали вони бути вдвох. Коли хлопчина підріс, зустрів стареньку зкоцюрблену бабцю. Повідав він свою біду, а вона дала йому клубочок і сказала:</p>
	<p>— Будеш котить його, по цій ниточці йтимеш і прийдеш туди, де твоя матір.</p>
	<p>Хлопчина так і вдіяв. Клубочок докотився і привів до вузенької стежки, круг якоі була вода. А в кінці стежинки стояла стара розвалена висока-висока башня. Дверей не було, тільки маленьке віконце. Хлопець почав кликати:</p>
	<p>— Мамо, мамо, мамо!</p>
	<p>Почула мати синів голос, визирнула у віконце і кричить:</p>
	<p>— Я тут! Сину, йди одсіль, бо скоро прилетить страшний Див і бути біді.</p>
	<p>Зненацька стало темно-темно, з׳явилося страшне чудовисько, влетіло в маленьке віконце башні. Матір злякалася, що Див міг побачити сина. А він говорить:</p>
	<p>— Фу, людський дух смердить.</p>
	<p>Матір йому говорить:</p>
	<p>— То ти кругом літав, нанюхався і воно тобі так і є.</p>
	<p>На другий день Див полетів, а хлопчик знов кличе матір. Вона почула, спустила мотузку і витягла сина до себе. Тільки вони почали балакать, стало темніти, почала блискавка мигтіти, мати злякалась і сховала сина в скриню.</p>
	<p>З׳явився розлючений Див і каже:</p>
	<p>— Фу, людський дух смердить!</p>
	<p>Матір до нього ладиком:</p>
	<p>— Ну дивись, нема ніде. Я б тебе ніколи не дурила. Навіть не знаю, як без тебе буду я, якщо тебе хтось вб׳є.</p>
	<p>Зареготав тут Див і говорить:</p>
	<p>— Не родився ще той сміливець, який зміг би мене знищити.</p>
	<p>А жінка й промовляє:</p>
	<p>— Скажи, чого ж мені боятися, адже я без тебе пропаду.</p>
	<p>Страшилище й каже:</p>
	<p>— Бачила скелю під башнею? У ній є дірка, а у ній гніздо, а у ньому крашанка. Хто її розіб׳є, той і зживе мене.</p>
	<p>На третій день матір по мотузці опустила сина вниз. Як не відмовляла його матір повертатися додому, він не хтів слухати. Хлопець віднайшов скелю, у ній знайшов гніздо, взяв камінюку і розбив крашанку. З неї чвіркнула чорна смердюча вода. Щось страшне почалося відбуватися: вдарила блискавка, почали падати дерева, стара башня розсипалася на дрібненькі шматочки. Хлопчик та його матір ледь поспіли сховатися у дуплі величезного дуба.</p>
	<p>Коли все вгамувалося, вони вилізли з дупла і були здивовані: на місці старої башні — великий розкішний палац, оточений садом з золотими яблунями, а на місці, де розлилася смердюча вода з крашанки, з׳явилося дивовижне озерце з чистою, як сльоза водою.</p>
	<p>Привів хлопчик маму до чарівного палацу свого батька і стали вони щасливо жити втрьох.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>186 (7370). Страшний Див. СУС порівн. 3021. Записано 2009 року. Шепель Катерина Яківна (1922). Дніпропетровська область, Софіївський район, Девладове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
