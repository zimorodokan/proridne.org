<!--#include virtual="/-/inc/general__page_start.inc" -->
<title>Брехун із брехунів ☼ Українська народна казка ☼ Народна творчість</title>
<meta name="Description" content="Українська народна казка Поділля «Брехун із брехунів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брехун із брехунів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брехун із брехунів <br><span class="article__headerDescription">Українська народна казка Поділля</span></h1>
	<p>Давно колись жив у селі Ладиги чоловік, який прагнув одного — здобути слави брехуна з брехунів.</p>
	<p>Отож одного дня пустився він у мандри. Поїхав він через сусідні села і добрався до Пиляви.</p>
	<p>«Найшвидше б зустрітися з тутешніми брехунами!» — проказував він подумки і раптом побачив дороговказ із написом: «Село Брехачі».</p>
	<p>— Отут я зможу нарешті набрехати, скільки сам захочу! — зрадів чоловік і повернув до села.</p>
	<p>Незабаром він побачив на узбіччі хлопчика в брудній подертій одежині.</p>
	<p>— Гей, хлопче! Я — брехун з брехунів! Проведи мене в село, — попросив чоловік.</p>
	<p>— Не можу, хату стережу. Гора перекинулась і батько пішов підперти її трьома кадильними паличками. Повернеться аж затемна.</p>
	<p>— А де ж твоя мати?</p>
	<p>— Немає. Учора ввечері полилась вода з берегів, і мати побігла перепиняти її дорогу мішком пшеничних висівок.</p>
	<p>«Чудово бреше, нічого не скажеш!» — захоплено подумав брехун з брехунів. Та за мить схаменувся, хіба можна йому, брехунові з брехунів, кимсь іншим захоплюватися?</p>
	<p>І він сказав:</p>
	<p>— А ти знаєш, хлопче, що недавно зірвався страшний вітер, який зірвав дзвін із дзвіниці храму й поніс його кудись?</p>
	<p>— Авжеж, знаю.</p>
	<p>— Ну, коли знаєш, то скажи, де він упав?</p>
	<p>— Заплутався в павутинні на горищі нашої хати і так набридливо гудів, що довелось віялом його вимітати.</p>
	<p>— Це правда?</p>
	<p>— Правда. Як не вірите, спитайте у людей.</p>
	<p>— Зрозуміло, зрозуміло, — відповів приголомшений чоловік.</p>
	<p>«Якщо малі діти в цьому селі такі спритні на язик, то якої брехні можна сподіватися від дорослих? — міркував він. — Очевидно, на перемогу надії мало».</p>
	<p>Кажуть, після такої розмови брехуна з брехунів в цьому селі більше не бачили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>94 (6050). Брехун з брехунів. СУС —. Записано Общанською О. Д. 2008 року. Печерська Ганна Онисимівна (1930). Хмельницька область, Старокостянтинівський район, Лагидів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
