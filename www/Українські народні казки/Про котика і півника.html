<!--#include virtual="/-/inc/general__page_start.inc" -->
<title>Про котика і півника ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про котика і півника» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про котика і півника.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про котика і півника <br><span class="article__headerDescription">Українська народна казка Полтавщини</span></h1>
	<p>Були собі, жили собі, горя не знали, хліб їдали двоє друзів. І були це котик та півник. Котик музикою славився, на скрипочці грав, а у півника, звісно ж, гарний голос був, то він підспівував.</p>
	<p>Котик ходив на заробітки, щоб харчів добути, а півник вже в хаті порядкує, їсти варить, прибирає. То котик завжди півнику наказує, щоб нікого не пускав і сам не виходив, бо злого люду багато.</p>
	<p>А поблизу й справді, лисонька жила, хитрюща та зла. Довідалася вона про те, що півник часто вдома сам залишається, та й надумала його обдурити, до себе заманити та й з’їсти.</p>
	<p>От одного разу прийшла вона під віконце, як котик на заробітки пішов, та й просить:</p>
	<p>— Ходи, до мене, півнику, у мене золота пшениця є, медяна водиця.</p>
	<p>— То-ток, то-ток, не велів мені коток! — відповідає півник.</p>
	<p>Побачила лисиця, що хитре діло у неї не вигорає, то й мусила піти додому ні з чим. Але вдома трохи подумала, ще трохи подумала та й уночі тихенько насипала пшениці на підвіконня та на доріжку, а сама зачаїлася під кущем.</p>
	<p>От коли ранком котик пішов на заробітки, півник, переробивши домашню роботу, виглянув на вулицю і одразу ж побачив пшеницю. Ще раз озирнувся навкруги і, нікого не побачивши, вирішив трішки підживитися. Тільки-но він вийшов на подвір’я, ухопив одне чи двоє зернят, як звідки не візьметься лиска. Схопила його та й помчала до своєї хатини.</p>
	<p>Як не кричав півник, як не просився у лиски, але ніхто його виручати не прибіг, бо котик був далеко, а лиска сама голодна була та ще й лисенят малих мала, тож мусила їх чимось годувати.</p>
	<p>Так і пропав ні за цапову душу гарний співун, але неслух. Бо якби слухняним був, котикові поради слухав, то мабуть, ще й досі жив би, а так — пропав, на обід лисиці потрапив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>219 (4925). Про котика і півника. СУС 61В. Записала Литка Ірина 2008 року. Литка Марія Луківна (1932). Полтавська область, Миргородський район, Миргород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про котика і півника <br><span class="article__headerDescription">Українська народна казка Кіровоградщини</span></h1>
	<p>Був собі котик і півник, та й побратались. От котикові треба іти по дрова, він і каже півникові:</p>
	<p>— Сядь же ти, півнику, на печі та їж калачі, а я піду по дрова. Та як прийде лисичка, то не озивайсь!</p>
	<p>Пішов. Коли ж біжить лисичка.</p>
	<p>— Півнику, братику, одчини! Півнику, братику, одчини! Як не одчиниш, оконце видеру, борщик виїм і тебе возьму.</p>
	<p>А півник каже:</p>
	<p>— То-ток, то-ток, не велів коток! То-ток, то-ток, не велів коток!</p>
	<p>От лисичка оконце видрала, борщик виїла і півника взяла. Несе його, а він кличе котика, співає:</p>
	<p>Мій котику,</p>
	<p>Мій братику!</p>
	<p>Несе мене лиса</p>
	<p>За кленові ліса,</p>
	<p>За крутії гори,</p>
	<p>За бистрії води...</p>
	<p>От котик почув, прибіг, одняв півника і поніс додому та й каже знов:</p>
	<p>— Гляди ж, півнику, як прийде лисичка, не одкликайся, бо тепер я піду дальше!</p>
	<p>Пішов. А лисичка вже й біжить. Стук-стук у віконце:</p>
	<p>— Півнику, братику, одчини! Як не одчиниш, оконце видеру, борщик виїм і тебе возьму!</p>
	<p>А півник усе:</p>
	<p>— То-ток, то-ток, не велів коток!</p>
	<p>От вона оконце видрала, борщик виїла і його взяла. Несе, а півник знову:</p>
	<p>Мій котику,</p>
	<p>Мій братику!</p>
	<p>Несе мене лиса</p>
	<p>За кленові ліса,</p>
	<p>За крутії гори,</p>
	<p>За бистрії води...</p>
	<p>Раз проспівав — не чує котик. Він вдруге голосніше — котик прибіг, одняв його і поніс додому та й каже:</p>
	<p>— Тепер же я піду далеко-далеко, і хоч як уже будеш кричать — не почую. То вже мовчи, не озивайся до лисички!</p>
	<p>Коли ж ізнов лисичка:</p>
	<p>— Півнику, братику, — каже, — одчини! Півнику, братику, одчини! Як не одчиниш, оконце видеру, борщик виїм і тебе возьму!</p>
	<p>А півник:</p>
	<p>— То-ток, то-ток, не велів коток!</p>
	<p>От лисичка оконце видрала, борщик виїла і його взяла. Несе, а півник співає. Раз, вдруге, втретє... Котик не почув, а лисичка й понесла півника додому.</p>
	<p>Увечері приходить котик додому — нема півника. Він зажуривсь, а далі зробив собі бандурку, узяв мішок і молоток і пішов до лисиччиної хатки. Став і заграв:</p>
	<p>А в лиски-лиски новий двір,</p>
	<p>Чотири дочки — на вибір,</p>
	<p>П’ятий Пилипко,</p>
	<p>Та й той мій!</p>
	<p>Пилипко-липко, вийди на ринку — посмотри,</p>
	<p>Як бубни бубнять, як сурми сурмлять — погляди!</p>
	<p>А лисичка саме пекла палянички. От старша дочка лисиччина і каже:</p>
	<p>— Мамо, піду я подивлюсь, хто се так гарно грає, й паляничку возьму.</p>
	<p>А лисичка каже:</p>
	<p>— Іди!</p>
	<p>І дала їй паляничку. Дочка пішла, а котик її цок, та в лобок, та в мішок, та й знов став грать. От і друга дочка каже лисичці:</p>
	<p>— Піду і я, мамо!</p>
	<p>Лисичка каже:</p>
	<p>— Іди, доню!</p>
	<p>І їй дала паляничку, і ся пішла. А він і ту цок, та в лобок. А після і третя дочка, і четверта. А Пилипко ждав-ждав і каже:</p>
	<p>— Піду я, мамо, зажену їх. Чого вони так забарились!</p>
	<p>Пішов. А котик і його цок, та в лобок, та в мішок. А послі в хату до лисички і її убив. Та тоді дивиться, що півник уже без стегенця. Витяг борщик, достав стегенце, притулив до півника та й поніс його додому. От вони живуть і хліб жують, і постолом добро возять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>304 (8208). Про котика і півника. СУС 61В. Записав Михайлов Вадим 2010 року. Доценко Анастасія Миколаївна (1947). Кіровоградська область, Долинський район, Долинська</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
