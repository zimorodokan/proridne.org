<!--#include virtual="/-/inc/general__page_start.inc" -->
<title>Про Зоряницю ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про Зоряницю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Зоряницю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Зоряницю <br><span class="article__headerDescription">Українська народна казка Чернігівщини</span></h1>
	<p>Зоряниця найперша з’являється на небі ввечері і пізніше всіх ховається вранці.</p>
	<p>Колись давно народилась у батька-Місяця і матері-Зірки маленька донечка. Назвали її батьки Зоряниця. Жила вона і горя не знала. Батько-Місяць колихав її на своєму золотому ріжку. А мати співала колискову:</p>
	<p>Люлі-люлі-люлі,</p>
	<p>Налетіли гулі,</p>
	<p>Стали тихо розмовляти</p>
	<p>І дитятко колихати.</p>
	<p>Стала донечка підростати. Та такою красивою стала, що ні одна зірка не могла з нею зрівнятися. Часто вона питала у матері:</p>
	<p>— Мамо, а чого в мене нема подруг? Чого я самотня?</p>
	<p>— Бо всі вельми далеко, доню моя, — відказувала мати.</p>
	<p>— Тоді пустіть мене до них.</p>
	<p>— Кожен на небі займає своє місце, так Бог велить!</p>
	<p>— Мамо, а хто на землі живе?</p>
	<p>— Там живуть люди.</p>
	<p>— Тоді пусти мене на землю!</p>
	<p>— Не можна, щоб люди дивилися на тебе зблизька. Вони осліпнуть і зненавидять тебе.</p>
	<p>Стала Зоряниця спостерігати за людьми. Всі дорослі працюють, а діти на лузі хороводи водять. Ввечері дівчата та хлопці співають пісні, танцюють. Вночі село затихало і всі люди кудись дівалися. Зоряниця спускалися все нижче і заглядала у вікна, а люди її не помічали, бо спали.</p>
	<p>З тих пір стала вона вельми рано виходити на небо, щоб більше часу спостерігати за людьми. А вранці, коли всі зірочки ховалися, Зоряниця любила дивитися, як люди починають новий день. Їй так хотілося, щоб люди її помітили. А вони займалися своїми справами і дивитися на небо їм було ніколи.</p>
	<p>А якось хазяїн одного дому показав на небо рукою і сказав:</p>
	<p>— Дивіться! Перша зірка зійшла. Христос народився!</p>
	<p>В цей вечір Зоряниця була найщасливішою зіркою, бо її помітили люди.</p>
	<p>Біг сивий кабанець, а моїй казочці кінець. Бігло сиве порося — моя казочка уся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>89 (4530а). Про Зоряницю. СУС —. Записав Вербенський Олексій (9 клас) 2008 року. Москалець Любов Андріївна (1918). Чернігівська область, Новгород-Сіверський район, Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
