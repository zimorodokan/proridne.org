<!--#include virtual="/-/inc/general__page_start.inc" -->
<title>Заєць, слон і тигр ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Заєць, слон і тигр» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заєць, слон і тигр.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заєць, слон і тигр <br><span class="article__headerDescription">Українська народна казка Полтавщини</span></h1>
	<p>Одного разу заєць, гуляючи лісом, зустрів слона. Той мав сумний та жалюгідний вигляд. Вухатий стурбовано підбіг по похмурого велетня й тихесенько запитав:</p>
	<p>— Послухайте, дядечку слонику, чому ви такі невеселі?</p>
	<p>— Я таку дурість учинив, — відповідає той, — побився об заклад із тигром і програв. Через це мене смугастий завтра з’їсть. Подумай сам, чи варто після цього веселитися.</p>
	<p>Замислився заєць та й каже:</p>
	<p>— Нічого, дядечку, я вас врятую! Приходьте вранці на це місце і нічого не бійтеся. Не дозволю я вас скривдити. Тигр навіть торкнутися вас не посміє.</p>
	<p>Сказав так заєць слонові та й побіг своєю дорогою. Як зійшло сонце, повернувся заєць на це місце, а слон давно вже на нього чекає. Вухатий порадив велетню стати на коліна й виглядати смугастого. Лишень майнула тигрова тінь, як малий одним махом вискочив на спину слонові та й почав щось жувати, репетуючи на весь ліс.</p>
	<p>— Ха-ха-ха! Досхочу я наївся слонини. Тепер хочу скуштувати справжнього хижака! Знайдіть мені тигра, відшукайте скоріше! Я його проковтну! Де ж дістати цього смачного звіра?!</p>
	<p>Як тільки почув смугастий грізні вигуки вуханя, перелякався та й кинувся навтіки. А про те, щоб з’їсти слона, більше й не думав.</p>
	<p>Так малий заєць визволив із біди велетенського слона.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>290 (7122). Заєць, слон і тигр. СУС —, новотвір. Записав Наливайко Вадим 2009 року. Стрілець Ганна Федорівна (1926). Полтавська область, Великобагачанський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
