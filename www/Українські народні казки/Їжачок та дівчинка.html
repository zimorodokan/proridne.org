<!--#include virtual="/-/inc/general__page_start.inc" -->
<title>Їжачок та дівчинка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Їжачок та дівчинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Їжачок та дівчинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Їжачок та дівчинка <br><span class="article__headerDescription">Українська народна казка Полтавщини</span></h1>
	<p>Жив собі у лісі маленький їжачок. Була у нього своя хатинка. Збирав він яблучка, грибочки, ягоди. Тільки було йому дуже самотньо.</p>
	<p>От одного разу вирішив він знайти собі друзів. Вийшов він із хатинки та й пішов до лісу. Блукав їжачок дуже довго, але тільки ніхто не захотів з ним товаришувати. Лисичка сказала, що він дуже колючий. Зайчик сказав, що їжачок швидко не бігає, а ведмідь зовсім не захотів з ним розмовляти. Розплакався їжачок та й пішов собі стежкою.</p>
	<p>Ішов він, ішов та й дійшов до людського саду. Бачить, а там яблучок долі багато-багато нападало. От їжачок і подумав: «Назбираю я яблучок собі додому». Тільки почав збирати, аж раптом почув тріск сухої гілки за спиною.</p>
	<p>Коли їжачок обернувся, побачив маленьку дівчинку і дуже злякався. Але дівчинка й не збиралася кривдити його. Вона допомогла назбирати яблучок їжачкові на голочки. Він дуже зрадів і запропонував дівчинці погратися. Довго вони гралися, доки дівчинку не покликала мати. Але перед тим, як піти, дівчинка запропонувала їжачкові свою дружбу, і запросила завтра до саду погратися. Їжачок дуже зрадів і погодився.</p>
	<p>Коли він прийшов додому, ще довго не міг заснути. Все лежав і мріяв, як завтра вони будуть бавитись.</p>
	<p>І відтоді вони зустрічалися кожного дня і гралися в садку. Ось так наша маленька тваринка назбирала собі яблучок на зиму, а найголовніше — знайшла собі справжнього друга.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>119 (4830). Їжачок та дівчинка. СУС —, новотвір. Записала Волочай Світлана 2008 року. Матрос Наталя Павлівна. Полтавська область, Кременчуцький район, Вільна Терешківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
