<!--#include virtual="/-/inc/general__page_start.inc" -->
<title>Як циган на бересток по мед лазив ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як циган на бересток по мед лазив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган на бересток по мед лазив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган на бересток по мед лазив <br><span class="article__headerDescription">Українська народна казка Полтавщини</span></h1>
	<p>А було це так. Раніше, ще до революції, по Україні їздили цигани. Заїдуть у якесь село, випряжуть коней, а циганки підуть по селі ворожити. А тоді циганки носили довгі спідниці і по декілька. Це для того, щоб йдучи з двору, можна було схопити курочку і замотати в спідниці. Цигани вміло кували коней, часто й селяни приходили підковувати коней.</p>
	<p>Коли циганки поверталися до табору, то починали скубти курей і готувати обід.</p>
	<p>Одного разу, коли всі зібралися в таборі, то почули крик з шатра. Там народилося ще одне циганча. Коли породіля ще ходила по селу, то запримітила заможних господарів. От коли вона народила, то говорить своєму чоловікові:</p>
	<p>— Піди і позови того чоловіка, який має бджоли, в куми.</p>
	<p>Позвав чоловік його в табір, відсвяткували хрестини. А кум приніс хрещеняті стакан меду.</p>
	<p>Росте циганча. А мед не тільки йому, а його батькам сподобався. І став циган до кума часто в гості ходити і казати, що дитя постійно меду просить.</p>
	<p>Кум раз дав, вдруге, а потім зрозумів, що це не скінчиться і перестав давати. Коли циган знову прийшов до нього, чоловік сказав, що мед закінчився. Але якщо циган хоче дуже меду, то хай залізе на бересток у гніздо з бджолами.</p>
	<p>Циган подивився на бересток, а він високий, та й каже:</p>
	<p>— Я ж туди не вилізу.</p>
	<p>— А я тобі допоможу.</p>
	<p>Поставив драбину до берестка і циган поліз. А кум тим часом драбину забрав.</p>
	<p>Циган рукою у гніздо, а там оси. Як вилетіли, як напали, циган став кричати. Тільки хотів спускатися на землю, а драбини нема. Він і кричить:</p>
	<p>— Подай оте!</p>
	<p>А кум питає:</p>
	<p>— Що, оте?</p>
	<p>А циган з переляку забув, як драбина називається. Оси так кусали, що він впав з берестка. А вже на землі кум сказав:</p>
	<p>— А може, ти хотів драбину?</p>
	<p>— Єге, драбину, драбину, як перебив спину, — відповів циган та й подався до табору.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>12 (4783). Як циган на бересток по мед лазив. СУС —. Записано 2008 року. Убийвовк Віра Іванівна (1927). Полтавська область, Решетилівський район, Глибока Балка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
