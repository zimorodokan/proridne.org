<!--#include virtual="/-/inc/general__page_start.inc" -->
<title>Третячок-морячок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Третячок-морячок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Третячок-морячок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Третячок-морячок <br><span class="article__headerDescription">Українська народна казка Полтавщини</span></h1>
	<p>У старому-старому селі наді Пслом-рікою жив собі та поживав старенький чоловік Третячок. Був він невисокий, шустренький, мав звичку сунути свого носа куди треба і куди не треба, любив і вмів про всі новини на кутку дізнаватися першим. Та й не одну побрехеньку чи то вигадав, чи справді пережив.</p>
	<p>Хата його стояла на крайній вулиці од річки, на так званій Губівці. Двір чималий, посередині груша, далі — город, за ним широка левада, яка впиралася у предковічний яр. А наліво й направо ще був не один яр, тому, мабуть, і село називалося Яреськи.</p>
	<p>До дядька Третячка здавна прилипло прізвисько Морячок. Чи то вже він і сам колись плавав морями-океанами, чи хтось здуру назвав його так. Подейкують, що як прибув він із війська, то довго ходив по селу у моряцькій безкозирці. Видно, хотів упасти якійсь дівчині в око, але, коли повертався із генделика, то впав у глибоку калюжу біля самого двору. Виліз із неї вже не Морячок, а сатана сатаною, ще й кемпеля морського втопив. Ну а сусідам торочив, що якась нечиста сила підняла його за дві ноги та й брязнула в багнюку.</p>
	<p>Одного літнього вечора, коли вгамувалися комарі. Третячок ліг під грушею та й заснув. І таке з ним приключилося, що нікому, окрім своєї онуки (та й то років через двадцять), — ні гу-гу.</p>
	<p>Із річки тягло прохолодою, вже й жабам набридло співати. Десь за Сорочинцями у нічному небі поблискувало й підгримлювало, а дядько солодко спав, додивлявся третій чи четвертий сон. Аж щось як улупить його по лобі, і почалося таке, що й людям сказати не можна. Або засміють, або скажуть, що з глузду з’їхав на старість. Перед ним стояла чи то мавка зі Псла, чи ще якась марюка в білому одіянні, і гукала, манила за собою. І хоч як упирався Третячок, а нічого вдіяти не міг. Руки були ніби зв’язані, язик задубів, тож мусив іти за потворою.</p>
	<p>Ледве встигав перебирати ногами Морячок, а куди і навіщо його несла нечиста, не знав. Ось нічна тварюка легенько перестрибнула ярочок, а дядько гепнувся на саме дно. Забив гузно, що й полаятися не гріх було б, так у рот же ніби кляпа хто запхнув. От так і бреде хащами дикого терну та глоду, пропади воно все пропадом. Бреде Третячок аж до самого яру. О Господи! Яруга ж глибокий, у нього і вдень страшно дивитися, так і чекай, що чорт з рогами вискочить звідти! Ще трохи і марюка зупинилася, задоволено хіхікнула:</p>
	<p>— Дивись, бачиш, світиться під землею. Отут захований панський скарб. Ти перший і останній чоловік, хто знає про нього. Але боронь Боже його зачіпати, доки я не прийду знову і не дам дозволу! Зрозумів?</p>
	<p>Раптом як грякне, як блисне та як урепіжить дощ, та як дремене Третячок на гору. Ох і легко ж йому біглося, ну прямо як у юності до дівчат! Опам’ятався під грушею у дворі, перехрестився тричі і хутко в хату.</p>
	<p>— І де тебе носить нечиста сила? — спросоння промимрила жінка, — казала ж, лягай у хаті, так ні, повітря йому чистого подавай.</p>
	<p>— Еге ж, еге ж, нечиста носила, панський скарб...нікому ні слова, — белькотав Третячок.</p>
	<p>На ранок усе б і нічого було, ну трохи штани в глині, щока подряпана, дрібниці, з ким не буває. Можна списати на побут, а все інше забути, як дурний сон, але ж халепа — лаптя не було ніде,ні в хаті, ні під грушею.</p>
	<p>Пішов Морячок у леваду. Та що там після дощу розбереш? Вітер трави похилив, трохи гілок наламав. Яр, умитий дощем, аж помолодшав, а на самому дні лапоть валяється. Ніби вкопаний, застиг чоловік, оце тобі й придибенція, оце і спи під грушею тепер.</p>
	<p>— Господи, спаси і помилуй, спаси і помилуй, — шепотів Третячок.</p>
	<p>Що воно було з Третячком-Морячком? Та бог його знає і відає, але під грушею він більше спати не лягає. Та й про панський скарб лише раз малій онучці розказав. Та й то як побрехеньку після випитої чарчини.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>87 (4673). Третячок-морячок. СУС —. Записав Кустреюк Сергій 2008 року. Кустреюк Ольга Мефодіївна (1931). Полтавська область, Пирятинський район, Вікторія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
