<!--#include virtual="/-/inc/general__page_start.inc" -->
<title>Про горошину ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про горошину» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про горошину.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про горошину <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба. Молотили вони якось горох, а одна горошинка закотилася під піл та й стала там рости. Росла вона росла, та й доросла до полу. Прорубав дід дірку в дошках, і стала горошина рости далі. Росла і росла, та й доросла до стелі.</p>
	<p>Прорубав дід стелю. Знов стала рости горошина і доросла до стріхи. Розібрав дід сніпки і стала рости горошина далі.</p>
	<p>Вийшов дід надвір, а горошина доросла аж до неба. Поліз дід на небо, а там святі сидять і їдять всякі ласощі. Пригостили вони й діда. Той наївся, напився та й на землю спустився. Розказує бабі, що він бачив. А баба пристала до діда, щоб і її на небо відніс.</p>
	<p>— Та як же я тебе віднесу?</p>
	<p>— А в мішку, — сказала вперта баба.</p>
	<p>Нічого дідові не залишилося робити, укинув він бабу в мішок, узяв у зуби та й поліз по горошині на небо. Лізе та й лізе, а бабі не сидиться в мішку, вона й гукає:</p>
	<p>— Діду, чи скоро вже до неба?</p>
	<p>Дід мовчить. Баба знову:</p>
	<p>— Діду, чи скоро там до неба?</p>
	<p>Дід не витерпів і сказав:</p>
	<p>— Та скоро вже.</p>
	<p>Баба з мішком так і покотилася по горошині. Упала, побила боки, уся в синцях, і лає діда на чім світ стоїть. Дід спустився вниз по горошині та й каже бабі:</p>
	<p>— Бачиш, до чого приводить нетерплячка.</p>
	<p>От і казочці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>210 (5448). Про горошину. СУС 1960G. Записала Борона Галина Іванівна 2008 року. Тищенко Єфросинія Авакумівна (1903). Черкаська область, Шполянський район, Станіславчик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
