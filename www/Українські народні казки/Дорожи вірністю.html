<!--#include virtual="/-/inc/general__page_start.inc" -->
<title>Дорожи вірністю ☼ Українська народна казка ☼ Народна творчість</title>
<meta name="Description" content="Українська народна казка Поділля «Дорожи вірністю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дорожи вірністю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дорожи вірністю <br><span class="article__headerDescription">Українська народна казка Поділля</span></h1>
	<p>Жили собі біля зеленого лісу дід та баба. Як були вони молоді, то ходили на роботу, собака двір охороняв, вівці пас, курей стеріг. А як стали дід з бабою старі й перестали кудись виходити, то вирішили, що собака їм не потрібен, самі всьому лад дають. І прогнали його.</p>
	<p>Почула лисиця, що в дворі вже немає собаки, внадилася птицю красти. То гуску зловить, то індика, то курочку. Кури кричать, баба біжить рятувати. А лисичка раз — і вже з другого боку до двору біжить, ще й сміється:</p>
	<p>— Де тобі, стара, мене догнати?</p>
	<p>І тоді баба вигадала таке: зайшла в густі кущі саду, стала й загавкала, мов собака:</p>
	<p>— Гав-гав, гав, гав!</p>
	<p>А сама думає, що лисиця почує й вирішить, що собака вернувся.</p>
	<p>Та яке ж те бабине гавкання .Воно було і не собаче, і не лисяче, і не людське. Аж тут дід у двір. Як почув у кущах те гавкання, як стрельнув туди лиш порох закурився. А баба в крик:</p>
	<p>— То я, я, не стріляй!</p>
	<p>Довго баба заікалася з переляку. Вирішили вони відшукати свого вірного пса. Знайшли і дуже просили, щоб повернувся. Вибачив їм пес, бо сам скучив за домівкою.</p>
	<p>А лисиця почула, що в дворі є справжній охоронець, і обминає господарство десятою дорогою.</p>
	<p>Отож ніколи не проганяйте того, хто вірно служить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>139 (7849). Дорожи вірністю. СУС —, новотвір. Записано 2010 року. Чекіна Н. І. Хмельницька область, Летичівський район, Ставниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
