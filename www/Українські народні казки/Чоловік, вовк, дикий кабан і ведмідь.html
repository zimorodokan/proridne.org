<!--#include virtual="/-/inc/general__page_start.inc" -->
<title>Чоловік, вовк, дикий кабан і ведмідь ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Чоловік, вовк, дикий кабан і ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чоловік, вовк, дикий кабан і ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чоловік, вовк, дикий кабан і ведмідь <br><span class="article__headerDescription">Українська народна казка про тварин</span></h1>
	<p>Їхав чоловік із гаю. Стрічають його вовк, ведмідь і дикий кабан та й кажуть:</p>
	<p>— Ну, що ми тобі, чоловіче, скажемо?</p>
	<p>— Кажіть, — каже чоловік.</p>
	<p>— Ми, — кажуть, — силу маємо, позич нам хитрощей.</p>
	<p>— Я б вам, братця, позичив, дак дома висить на кручку. Знаєте що?</p>
	<p>— А що?</p>
	<p>— Я вас оставлю, а сам з вовком пойду додому по хитрощі. Дойшов до дому і каже вовку:</p>
	<p>— Отут ти подожди, а я пойду у хату.</p>
	<p>Вовк остався, а той чоловік пойшов у хату, взяв ружжо да й убив його. Тоді вернувся він у хату, набрав сала і ковбас і пойшов туди — до коня. Прийшов туди, наклав огню і пряже сало і ковбаси. Стало воно пахнуть, а ведмідь і питає:</p>
	<p>— Що це таке пахне? Дай і мені!</p>
	<p>А чоловік показує йому пальцем на кабана і каже:</p>
	<p>— Ото, — каже, — воно. Пойди його вбий! Ото з того таке смашне.</p>
	<p>Ведмідь, недовго думавши, викрутив дуба да й убив кабана. От той чоловік бере його смалить, і тільки прижарить його, сало пригорить і запахне, а ведмідь і рве його.</p>
	<p>— А, — каже чоловік, — підожди, поки осмалю!</p>
	<p>— Хіба, — каже ведмідь, — ти мене прив’яжеш, а то я не витерплю: таке воно смашне...</p>
	<p>От той чоловік його прив’язав до дуба і питає:</p>
	<p>— А що, чи кріпко я тебе прив’язав? Попробуй, чи одірвешся? Ведмідь попробував.</p>
	<p>— Кріпко, — каже, — тепер не одірвусь!..</p>
	<p>От тоді чоловік узяв сокиру, убив ведмедя да тоді й каже:</p>
	<p>— Оце вам усім трьом хитрощі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Чоловік, вовк, дикий кабан і ведмідь. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — — . Зап. у м. Борисполі Переяславського пов. Полтавської губ. Час запису не зазначений. Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 108—109. Паралелі: Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 345—347; Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 214.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чоловік, вовк, дикий кабан і ведмідь <br><span class="article__headerDescription">Українська народна казка Чернігівщини</span></h1>
	<p>Одного разу їхав чоловік з лісу. Зустрічають його вовк, ведмідь, дикий кабан та й кажуть:</p>
	<p>— Сильніші ми за тебе, та позич нам хитрощів.</p>
	<p>— Я б вам, братці, позичив, та дома висять на гачку. Знаєте що? Я вас залишу, а сам з вовком піду по хитрощі.</p>
	<p>Дійшли додому, чоловік і каже вовкові:</p>
	<p>— Отут ти почекай, а я піду в хату.</p>
	<p>Послухав вовк, залишився надворі чекати. А чоловік пішов у хату, взяв рушницю та й убив вовка. Тоді набрав сала, ковбас, повернувся до ведмедя й дикого кабана. Розпалив вогонь і почав ковбаси смажити. Стало воно пахнути, а</p>
	<p>ведмідь і питає:</p>
	<p>— Що це так пахне? Дай і мені!</p>
	<p>А чоловік показує пальцем на кабана, мовляв, воно. Ведмідь, недовго думаючи, убив кабана. Чоловік взяв м’ясо та й смалить. Тільки сало стало присмажуватися, ведмідь схопив його і почав рвати.</p>
	<p>— Ні, — каже чоловік, — почекай, поки досмажиться.</p>
	<p>— Хіба ти мене прив’яжеш, а то я не стерплю, бо дуже воно смачне.</p>
	<p>От той чоловік прив’язав ведмедя до дуба й питає:</p>
	<p>— А чи міцно я тебе прив’язав? Спробуй, чи не одірвешся?</p>
	<p>Ведмідь спробував та й каже:</p>
	<p>— Міцно, не одірвуся.</p>
	<p>Тоді чоловік схопив сокиру та й завалив ведмедя, а потім каже:</p>
	<p>— Дурні! Хитрощів прийшли позичати!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41 (4167). Чоловік, вовк, дикий кабан і ведмідь. СУС — .Записала Доманенко О. М. 2008 року. Хряпа Галина Іванівна (1924). Чернігівська область, Бобровицький район, Нова Басань</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
