<!--#include virtual="/-/inc/general__page_start.inc" -->
<title>Як ведмідь лисиці хату лагодив ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як ведмідь лисиці хату лагодив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як ведмідь лисиці хату лагодив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як ведмідь лисиці хату лагодив <br><span class="article__headerDescription">Українська народна казка Полтавщини</span></h1>
	<p>Був собі ведмідь, який не вмів нічого робити. Якось він побачив на узліссі лисичку. Такої смутної, такої зажуреної він її ще ніколи не зустрічав.</p>
	<p>— Чому зажурилася, кумонько? — запитав.</p>
	<p>— Ех, куме ведмедику, що мені робити, й сама не знаю. Хатка моя геть валиться.</p>
	<p>Поглянув ведмідь і справді лисиччина хатка от-от в яр звалиться, на одній волосині тримається.</p>
	<p>— Ой, кумонько, тут роботи, як кіт наплакав, раз-два й усе буде як слід, — каже ведмідь.</p>
	<p>— Справді? — зраділа лисичка. — Гаразд, куме, зроби, прошу тебе.</p>
	<p>Ведмідь одразу взявся за діло. А лисичка так зраділа, що й не сказати.</p>
	<p>— Працюй, працюй, кумоньку. А я тим часом спіймаю тобі курочку, меду принесу.</p>
	<p>— Оце добре, ото догадлива ти. Що ж, іди, — усміхнувся ведмідь.</p>
	<p>Пішла лиска в село. А ведмідь ще завзятіше заходився коло хати. Як розмахнувся та як ударив лопатою, колода так і вилетіла з хати. Ще розмахнувся, ще одна колода вилетіла і впала неподалік. Опам’ятався ведмідь лише тоді, як усі стіни розкидав. Одна стріха тільки й залишилася. Почухав потилицю косолапий.</p>
	<p>— Що ж робити? Ось-ось лисичка повернеться. Що вона скаже?</p>
	<p>Думав, думав і придумав. Позакидав колоди, щоб їх і не видно було. Прийшла лиска, глянула і обімліла. Тільки одна стріха ще держиться. А ведмідь каже:</p>
	<p>— Не лякайся, кумонько! Ось побачиш, я звідси піду і хата мов з-під землі виросте.</p>
	<p>Сиділа-сиділа лисичка, ждала-ждала, а хати немає. Вже й вечоріє. Почалася холодна зима. Що робити? Довелося їй нору рити.</p>
	<p>З того часу лисиці не будують собі хаток, а живуть у норах.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>143 (4746). Як ведмідь лисиці хату лагодив. СУС —. Записав Мороз станіслав 2008 року. Мороз Галина Миколаївна (1950). Полтавська область, Лубенський район, Солониця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
