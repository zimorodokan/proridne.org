<!--#include virtual="/-/inc/general__page_start.inc" -->
<title>Цар Петро і солдат ☼ Українська народна казка ☼ Народна творчість</title>
<meta name="Description" content="Українська народна казка Буковини «Цар Петро і солдат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар Петро і солдат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар Петро і солдат <br><span class="article__headerDescription">Українська народна казка Буковини</span></h1>
	<p>Петро Великий дуже любив полювання. А там був полк кавалерії. Петро передягся в гражданське і приходи до командира ескадрону. — Дай мені самого май бойового солдата.</p>
	<p>— Дам.</p>
	<p>— Мене звуть Альоша.</p>
	<p>Командир прикликав їдного солдата й питає:</p>
	<p>— Хочеш їхати на полювання з Альошею?</p>
	<p>— По вашому приказанію поїду!</p>
	<p>Та й поїхав він з «Альошею». Приїхали в ліс і заблудили. А Петро Великий був сильно жилавий і добре лазив по деревах. Виліз він на високе дерево. А солдат хоче видіти, що в «Альоші» в сумці. Заліз він у сумку, побачив ром і трохи випив. А «Альоша» виліз на дерево і скомандував, щоб солдат у такому-то напрямку помітив кілька дерев. Солдат вийняв шаблю і ті дерева позначив.</p>
	<p>Зліз «Альоша» з дерева, і поїхали вони на «Альошовому» коні в ту сторону, куди були насічені дерева. Приїхали до якоїсь хати. А там висока огорожа — не перескочити, не перелізти. Солдат каже:</p>
	<p>— Альошо, ти під’їжджай до огорожі, а я вилізу тобі на плечі, перелізу через огорожу, переріжу всіх собак, відчиню ворота і в’їдем.</p>
	<p>Так вони й зробили. Солдат відкрив ворота, в’їжджають вони, а там — конюшня. Заводять вони туди коня. А там було ще місце на шість коней.</p>
	<p>Зайшли вони в хату, дивляться по кімнатах, а під постелями голови відрубані валяються.</p>
	<p>— Не туди ми попали, — каже солдат.</p>
	<p>А в хаті нікого нема, тілко стара баба і дочка її. Солдат каже:</p>
	<p>— Підем спати на горище.</p>
	<p>Тілко полягали вони спати, коли чують крик, свист — їдуть п’ять бабиних синів і її чоловік. Приїхали, а стара й говори їм:</p>
	<p>— Якісь два приїхали, їден нічого, так собі, а їден всіх собак вирізав.</p>
	<p>— А де вони?</p>
	<p>— Полягали спати на поді.</p>
	<p>Коли солдат спав, Петро вартував. А потому вартував солдат. Став він з шаблею коло драбини і стоїть. А старий каже до найменшого сина:</p>
	<p>— Іди розправся з ними.</p>
	<p>Той лиш підліз догори, а солдат вхопив його за чуприну і відрубав голову. Той і не писнув. Труп упав на землю, а голову солдат поклав коло себе. Батько каже:</p>
	<p>— Що так довго його нема?</p>
	<p>Посилає другого. Солдат і другому голову відтяв. Послав старий і третього, й четвертого, і п’ятого. А солдат всім голови відтяв. «Чого їх так довго нема?» — думає старий. Поліз він сам по драбині, а солдат і йому голову відтяв.</p>
	<p>Розвиднилося, злізли вони. А Петро каже до баби:</p>
	<p>— Показуй, що в тебе в погребі. Покажи, бо й тобі буде те, що твоїм синам і чоловікови.</p>
	<p>Баба розкрила погріб показувати. Вони до погреба — а дочка прицілилася і стрілила в Петра Великого. Та й поранила його в плече. А Петро обернувся і вбив її. Зайшли вони до погреба, а там — повно золота. Солдат набрав повні кишені, в пазуху гребе. Та й каже:</p>
	<p>— Альошо, бери й ти.</p>
	<p>«Альоша» взяв трошки, а більше брати не хотів. Як набрав солдат золота, Петро каже:</p>
	<p>— Я беру коня та й їду, а ти йди помаленьку за мною. Я вишлю за тобою ізвозчика.</p>
	<p>Їде Петро, устрітив ізвозчика і каже:</p>
	<p>— Там ззаду йде солдат. Ти його підвези, то він тобі стілко заплати, що коні твої того варті не будуть. Вези його в ресторан, а потому в царський дворець.</p>
	<p>Зустрів ізвозчик солдата, посадив його в бричку і завіз у ресторан. Як солдат добре набрався, повіз його ізвозчик в царський дворець. Петро Великий каже:</p>
	<p>— Кладіть його на моє ліжко.</p>
	<p>Поклали вони його на царське ліжко, а він спить як мертвий.</p>
	<p>Зібрав цар усіх міністрів. Проспав солдат три години, будять його. Виходи він надвір, а там не «Альоша» стоїть, а цар. Солдат упав на коліна:</p>
	<p>— Прості, государю.</p>
	<p>А цар зняв з шиї золотий ланцюжок, почепив солдатови і каже:</p>
	<p>— Цей герой спас мене для всієї Росії. Умийте його і вберіть у гарний одяг.</p>
	<p>Одягли його в гарний одяг. Дав йому цар звання капітана. Поїхав він у ескадрон і подав полковнику царську записку. Там було написано: «Негайно з’явитися до царя». Полковник з’явився, а Петро йому каже:</p>
	<p>— Цей солдат тепер капітан, і він буде у вас командиром ескадрону. І став солдат командувати ескадроном.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 18 травня 1980 року Мазур Олексій Федорович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Цар Петро і солдат <br><span class="article__headerDescription">Українська народна казка Буковини</span></h1>
	<p>Цар Петро Великий хотів знати, за що п’ють солдати. Перебрався він в шинелину рядового солдата і зайшов собі в забігайлівку. Сів там і сидить. Приходи якийсь солдат і каже Петрови:</p>
	<p>— Давай, братєц, вип’єм.</p>
	<p>— Нема за що. В мене грошей нема, — каже цар. А солдат йому:</p>
	<p>— У мене є на бутилочку.</p>
	<p>Випили вони ту бутилочку. Солдат говори:</p>
	<p>— Іще би їдну не мішало. А цар:</p>
	<p>— Я ж тобі казав, що нема грошей. Другий раз вип’єм, як у мене будуть гроші.</p>
	<p>— А ми найдем гроші, — каже солдат. — І ще вип’єм їдну.</p>
	<p>А той солдат був кавалерист. Вийняв він шаблю і дав у заставу за бутилку горівки. Випили вони ще й ту другу фляшку. Цар його розпитав, з якого він полка, з якої роти і де розміщається. Солдат сказав цареви свій точний адрес, і вони розійшлися.</p>
	<p>А хазяїн тої забігайлівки там не жив. Він свою забігайлівку на ніч замикав, і солдат не мав як забрати назад свою шаблю.</p>
	<p>Цар дав приказ тому полкови, що на шосту годину ранку має бути державний смотр. Усі почали готуватися до смотру. А той солдат не має шаблі, лиш їдну ножну. Витесав він із дощечки шаблю і заклав у ножну. Позлагодювалися всі і пішли на смотр, і ніхто з начальства не помітив, що шабля в него деревляна.</p>
	<p>Приїхав цар і почав смотр. Проходи цар поперед війська і став напроти того солдата. Та й каже цар солдатови, що стояв коло него:</p>
	<p>— Чому в тебе ґудзики нечисті? Три кроки вперед!</p>
	<p>Той вийшов. А тоді цар крикнув тому, що з деревляною шаблею:</p>
	<p>— Зніми йому голову!</p>
	<p>І думає цар: «Що ж він буде робити? Шабля ж замкнена». А солдат вийшов, вийняв свою деревляну шаблю, підняв її вгору і крикнув:</p>
	<p>— Господи, як душа невинна, перетвори сталь на дерево!</p>
	<p>Усі глянули на шаблю, а вона — з дерева. Цар поплескав його по плечі та й каже:</p>
	<p>— Тобі з твоєю мудрістю не рядовим солдатом служити. Даю тобі нагороду і відпускаю додому. Взяв солдат царську нагороду і пішов собі додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 14 жовтня 1979 року Твердохліб Петро Николайович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
