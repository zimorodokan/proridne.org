<!--#include virtual="/-/inc/general__page_start.inc" -->
<title>Гроші — то смерть ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Гроші — то смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гроші — то смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гроші — то смерть <br><span class="article__headerDescription">Українська народна казка Кіровоградщини</span></h1>
	<p>Було це дуже давно, як була я ще малою дівчинкою, цю казку мені моя бабуся розповіла. Полягаємо ввечері на печі і бабуся Мотря починає тихенько розповідати.</p>
	<p>Були колись старі часи, коли по світі ходили бандити і розбишаки. Вони грабували людей, крали коні, а гроші за це витрачали на гульки.</p>
	<p>От одного разу шість бандитів перейшли дорогу багатому пану і забрали у нього цілий горщик золотих монет. Дуже зраділи розбійники такій здобичі і пішли в ліс ділити золоті монети.</p>
	<p>Прийшли вони в ліс відпочити і перед тим, як поділити, вирішили наварити собі їсти, бо дуже зголодніли. А що було їх шість, то й розділились вони по троє. Одні пішли збирати гриби, а інші по воду.</p>
	<p>От ідуть розбійники по лісі, збирають гриби і думають вголос:</p>
	<p>— А навіщо нам ділитися з іншими монетками? Давай отруїмо гриби, вони їх з’їдять, умруть, а золото лишиться нам.</p>
	<p>Як вони постановили, так і зробили, отруїли тих грибами. А ті, що ішли по воду, точнісінько таке ж придумали, лише отрути кинули у воду.</p>
	<p>От зійшлися вони всі разом. Ті принесли гриби, а інші воду. Перші стали пекти гриби і знаючи, що вони отруєні, самі не їли, а пригощали інших. А їсти ж то дуже хотілось, то вони вирішили хоч води попити. Так усі шестеро і повмирали біля горщика з золотом.</p>
	<p>Ішов по лісі в цей час старий чоловік, підійшов до них, подивився на все, що сталося і промовив:</p>
	<p>— Гроші — це смерть.</p>
	<p>І пішов собі далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>178 (8072). Гроші — то смерть. СУС 763. Записав Кагляк В. 2010 року. Слюсаренко Ганна Афанасіївна (1926). Кіровоградська область, Голованівський район, Ульяновськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
