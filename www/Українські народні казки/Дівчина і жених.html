<!--#include virtual="/-/inc/general__page_start.inc" -->
<title>Дівчина і жених ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Дівчина і жених» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина і жених.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина і жених <br><span class="article__headerDescription">Українська народна казка Кіровоградщини</span></h1>
	<p>Одна дівчина дуже довго не могла вийти заміж. Все їй не траплялися ніякі хлопці. Вона вже казала:</p>
	<p>— Я б і за чорта вийшла, аби тільки заміж…</p>
	<p>Та одного вечора вона познайомилася на вечорницях з хлопцем. Сподобалися вони одне одному і почали зустрічатися. Він був з сусіднього села, батьки недавно померли, жив сам у хаті. Так він розповідав про себе дівчині.</p>
	<p>Недовго вони зустрічалися та й вирішили побратися. Батьки дівчини справили їм гарне весілля. А по весіллі зібралися вони йти до хлопця, де й мали жити. Батьки нареченої провели молоде подружжя до воріт. Тільки мати так плакала, ніби прощалася з дочкою назавжди.</p>
	<p>Хлопець повів дівчину. Вони йщли довго, і наречена час від часу запитувала його:</p>
	<p>— Чи далеко ще йти?</p>
	<p>— Ні, недалеко, — відповідав він.</p>
	<p>Але вони йшли та йшли. Дівчина була дуже втомленою після весілля і тому не помічала, що вони ходять навколо села, з якого вийшли. А коли дівчина вже вкрай стомилася, хлопець підвів її до прірви, що була на краю села, і сказав:</p>
	<p>— Ти говорила, що вийшла б заміж і за чорта. Тож отримуй те, що хотіла.</p>
	<p>Він відірвав їй голову і викинув у прірву. А сам обернувся чортом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>299 (8202). Дівчина і жених. СУС (365). Записала Застьоба Наталія 2010 року. Кумпан Марфа Лаврентіївна (1924). Кіровоградська область, Новгородківський район, Новгородка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
