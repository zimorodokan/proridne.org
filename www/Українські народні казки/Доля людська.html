<!--#include virtual="/-/inc/general__page_start.inc" -->
<title>Доля людська ☼ Українська народна казка ☼ Народна творчість</title>
<meta name="Description" content="Українська народна казка Поділля «Доля людська» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Доля людська.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Доля людська <br><span class="article__headerDescription">Українська народна казка Поділля</span></h1>
	<p>Жили два брати, багатий і бідний. От у жнива пішли вони жати у поле, вижали, склали у півкопи, а ввечері пішли додому. На другий день приходить бідний брат на своє поле, дивиться, нема половини півкоп, щось перенесло їх на братове поле. От вночі пішов він стерегти.</p>
	<p>Коли бачить прийшло чорне, патлате і почало снопи носити. Брат зловив йог і став лупити та кричати:</p>
	<p>— Перенеси назад!</p>
	<p>Стало воно, перенесло. Він ще б’є:</p>
	<p>— Нащо так зробило?</p>
	<p>— Бо я братова доля, за нього дбаю.</p>
	<p>— А де ж моя доля?</p>
	<p>— А твоя доля під містком сидить, іди до неї.</p>
	<p>Приходить він та й стукає:</p>
	<p>— Доле, доле, відчини!</p>
	<p>Доля і відчинила .</p>
	<p>— Скільки я бідую, а ти тут сидиш під містком. Он братова доля йому снопи носить.</p>
	<p>— Та ти ж мене тільки знайшов.</p>
	<p>Вона тоді йому й каже:</p>
	<p>— На тобі цього брусочка. Скажеш: «Розтворись!» і все тобі, і їсти, і пити, і в чому ходити буде. Тільки йди прямо додому, ніде не заходь.</p>
	<p>Іде чоловік додому, але не втримався та зайшов до жида Гершка, щоб той налив йому кварту горілки.</p>
	<p>— Давай горілки!</p>
	<p>— Не дам, в тебе грошей немає.</p>
	<p>— А це ти бачив?</p>
	<p>І витяг чоловік брусочка. Та до нього:</p>
	<p>— Брусочку, брусочку, розтворись!</p>
	<p>Появилися різні напитки і наїдки. Гершко підпоїв Івана і підмінив йому брусочка. Іван прийшов додому, поклав брусочка на стіл і каже:</p>
	<p>— Брусочку, розтворись!</p>
	<p>А він не розтворяється. Жінка сміється з нього.</p>
	<p>Йде Іван знову до своєї долі.</p>
	<p>— Що ти мені дала, брусочок не розтворяється?</p>
	<p>— Я ж тобі казала нікуди не заходити, а ти зайшов. Ну, раз так, на тобі цю овечку. Прийдеш додому і скажи: «Овечко, стрепенись!» І буде тобі золота повно.</p>
	<p>Знов Іван зайшов до Гершка, а жид йому і овечку підмінив. Прийшов Іван додому, поставив овечку і каже:</p>
	<p>— Овечко, стрепенись!</p>
	<p>Стоїть овечка, тільки мекає. Третій раз іде Іван до долі.</p>
	<p>— Доле, доле, відчини!</p>
	<p>Доля відчинила. Іван і каже, що й овечка нічого не дає. Тоді доля дає йому торбинку і каже:</p>
	<p>— Зайди до Гершка і скажи нехай віддасть твого брусочка і овечку, як він не схоче, то ти скажи: «З торбинки!»</p>
	<p>Іван так і зробив. Не схотів Гершко віддавати брусочка і овечки. Іван крикнув:</p>
	<p>— З торбинки!</p>
	<p>Коли вискочили три хлопаки з нагайками і як почали жида лупцювати.</p>
	<p>— Ой, — кричить, — бери, Іване, свого брусочка і овечку, тільки забери цих хлопаків, бо вони мені віку вкоротять.</p>
	<p>Забрав Іван все і пішов додому. А вдома поклав на столі брусочка і каже:</p>
	<p>— Брусочку, брусочку, розтворись!</p>
	<p>Наїдки, напитки, чого душа бажає.</p>
	<p>— Овечко, овечко, стрепенись!</p>
	<p>Золота стали повні купи.</p>
	<p>Діти зраділи, жінка весела. Стали добре жити і донині живуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (6034). Доля людська. СУС 564. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
