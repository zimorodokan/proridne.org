<!--#include virtual="/-/inc/general__page_start.inc" -->
<title>Як дурний до млина ходив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як дурний до млина ходив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дурний до млина ходив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дурний до млина ходив <br><span class="article__headerDescription">Українська народна казка Бойківщини</span></h1>
	<p>Побралися двоє молодих людей. І коли в них бракнуло муки, сказала жінка свому чоловікови:</p>
	<p>— Бери зерна та йди в млин, бо хліба нема. Змелеш, то буде мука в нас.</p>
	<p>Зайшов він у млин та й сидить. А мельник каже:</p>
	<p>— Що, роки будеш сидіти? Сип там на кіш, няй ся меле.</p>
	<p>І він усипав та й там ся меле. А мельник узяв мірку та й набрав зерна, скільки там треба було. А він дивиться. І змолов муку, всипав у свій мішок і сів і сидить. І дивиться, як то мука там паде в корито з-під каменя. А мельник каже:</p>
	<p>— Но, доки ти тут будеш сидіти? Що ти тут уже навчився?</p>
	<p>А він каже:</p>
	<p>— Що ся навчив? З мішка мірка, з мішка мірка, та й то ся навчив.</p>
	<p>Узяв він муку та й іде додому. А то якраз були жнива. Він іде, а близь дороги жони жнуть пшеницю. А він їм кланяється:</p>
	<p>— З мішка мірка, з мішка мірка.</p>
	<p>А жони думали, що то він говорить: посіяно мішок, а врожаю буде хіба мірка. І жони сварять, сварять його, а він каже:</p>
	<p>— А як же мені кланятися?</p>
	<p>Вони йому кажуть:</p>
	<p>— Треба так кланятися: «Дай Боже щастя, щоби було що таскати рік від року».</p>
	<p>Іде він далі. Іде, а там несуть покійника в могилу. А він їм кланяється:</p>
	<p>— Дай Боже щастя! Би-сте таскали рік від року, би-сте мали що таскати.</p>
	<p>А вони почали сваритися:</p>
	<p>— Що ти, — кажуть, — дурню, говориш? Хто кланяється, як покійника несуть?</p>
	<p>Він питає:</p>
	<p>— А як же мені кланятися?</p>
	<p>А вони йому відповідають:</p>
	<p>— Ти кажи так: «Би за таке більше не чувати, такого більше не видати».</p>
	<p>Та й пішов він далі. Іде, дивиться, а там весілля йде. Молодий, молода. Дружби, дружки. Співають. А він їм кланяється:</p>
	<p>— Дай Боже щастя! Би за таке більше не чувати, такого більше не видати.</p>
	<p>А там були й випивші. Та трохи його набили.</p>
	<p>— Ти, — кажуть, — дурень! Де хто так кланяється, як ти?</p>
	<p>— А як ся кланяти?</p>
	<p>— Ти кажи так: «Щоби молодий мав кого цілувати, мав кого обіймати».</p>
	<p>Іде він далі, а там добрий газда жене льоху до пацюка. А він йому кланяється:</p>
	<p>— Дай Боже щастя! Би-с мав що обіймати і що цілувати.</p>
	<p>А той вибив його добре.</p>
	<p>Приходить він додому, а жінка питає:</p>
	<p>— Де ти так довго був, що ти робив?</p>
	<p>І більше вона його ніколи в млин не посилала, а йшла сама.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (2053). Як дурний до млина ходив. СУС 1696. 11 листопада 1989 р. Тереняк Данило Васильович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
