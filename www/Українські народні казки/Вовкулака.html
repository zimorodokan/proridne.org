<!--#include virtual="/-/inc/general__page_start.inc" -->
<title>Вовкулака ☼ Українська народна казка ☼ Народна творчість</title>
<meta name="Description" content="Українська народна казка Поділля «Вовкулака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовкулака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовкулака <br><span class="article__headerDescription">Українська народна казка Поділля</span></h1>
	<p>Давно-давно любив хлопець дівчину. Але женився на другій, а про першу, до якої ходив і кохав, забув.</p>
	<p>От перед весіллям мати першої дівчини, зустрівши цього хлопця, каже:</p>
	<p>— Ходімо до мене, ти все одно женишся, може, й колись навідаєшся до нас.</p>
	<p>— Гаразд, — відповів він.</p>
	<p>От приходь він у хату і, як годиться, сідає за стіл. А мати його запитує:</p>
	<p>— Що це в тебе?</p>
	<p>— Перстень, — відказує хлопець.</p>
	<p>— Візьми мій, бачиш який він гарний. — сказала мати.</p>
	<p>Хлопець одягнув того персня, що дала йому мати дівчини, а свого скинув. І тільки він його скинув, відразу перетворився на вовкулаку. І побіг у ліс.</p>
	<p>Пройшло три роки його життя у лісі. Одного разу він разом з вовками забіг у своє село. Вовки залізли у хлів до одного діда і з’їли коня. Наївшись м’яса, всі вовки побігли в ліс, а вовкулака заліз в жолоб, сів і плаче.</p>
	<p>До хліва зайшов хлопчик. Він побачив, що немає коня. Раптом почув вовчий плач. Він швидко побіг до хати і сказав:</p>
	<p>— Дідусю, дідусю, у нас вовки коня з’їли і я бачив одного вовка, який гірко плаче.</p>
	<p>Дідусь щось кілька хвилин роздумував, а тоді й каже:</p>
	<p>— То не вовк, то вовкулака. Веди його сюди.</p>
	<p>Коли внук привів його, дідусь глянув на нього. Він був худий, подряпаний.</p>
	<p>Тоді дідусь взяв свою нагайку і вдарив вовкулаку три рази. Він зразу ж перетворився на хлопця.</p>
	<p>Дідусь нагодував хлопця, дав новий одяг і розпитав у нього, як це, сталось. Він розповів про те, як було і як мати помстилася за свою дочку.</p>
	<p>— То вона за дочку покарала тебе, — сказав дідусь, — а тепер дивись, коли вийде дівчина брати воду, вдар її три рази цією нагайкою.</p>
	<p>Хлопець дочекався поки дівчина прийшла брати воду. Коли вона побачила хлопця, то запитала його:</p>
	<p>— Ти вже не вовкулака?</p>
	<p>— А скільки мені ним бути. Своє покарання я вже відбув. Тепер уже твоя</p>
	<p>черга.</p>
	<p>Він вдарив дівчину тричі нагайкою і вона стала вовчицею. Пустила відра і побігла в ліси.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (6054). Вовкулака. СУС —. Записав Цицюра Богдан (7 клас) 2008 року. Мельничук-Холодюк Василина Платонівна (1915). Хмельницька область, Старокостянтинівський район, Ілляшівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
