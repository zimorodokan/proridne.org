<!--#include virtual="/-/inc/general__page_start.inc" -->
<title>Хитрий кіт ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хитрий кіт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий кіт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий кіт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись давно жили люди на землі, пташки, звірі. То звірі й пташки їжу собі находили, а людям бог хліба давав, бо ще вони не вміли й не знали пшеницю сіять.</p>
	<p>Раз хліба бог дав трошки, бо щось не було більше. Люди й з’їли та й ще хочуть, а просить іти бояться. А кіт захтів до людей прилащитись та й пішов ще їм кусочок випросив, приніс їм, оддав. Вони поїли і котові кусочок дали та й ще їсти хочуть. А кота жалують.</p>
	<p>Захтів собака до людей прилащитись і теж пішов. Ще кусок хліба випросив та й несе людям. А кіт побачив і каже собаці:</p>
	<p>— Здоров!</p>
	<p>— Здоров!</p>
	<p>— Куди йдеш, собако?</p>
	<p>Хліб несу. Люди їсти хочуть.</p>
	<p>— Неси, — каже кіт, — Тільки перед тим біжи до води вмийся, бо ти замурзався. Тебе люди злякаються і проженуть. А я хліба постережу.</p>
	<p>Пішов собака до річки. А кіт за хліб і втік. Кусок сам іззів, а той людям оддав. Собака глянув у воду, бачить, що чистий і кіт обманув його, хліб вкрав. Він за котом прибіг до людей, став на кота гавкати, хтів порвати. А кіт за людей сховався. Люди собаку схопили і прив’язали, щоб кота не рвав, бо він їм добрий був і хліб приносив.</p>
	<p>Відтоді собака став хату стерегти. А на кота сердиться, не прощає йому, шо той хитрий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>190 (5419). Хитрий кіт. СУС —. Записано 2008 року. Новак Христина Яківна (1928). Черкаська область, Тальнівський район, Веселий Кут</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
