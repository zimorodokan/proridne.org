<!--#include virtual="/-/inc/general__page_start.inc" -->
<title>Паровозик ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Паровозик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Паровозик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Паровозик <br><span class="article__headerDescription">Українська народна казка Кіровоградщини</span></h1>
	<p>На далекому велетенському заводі з високими димовими трубами, дякуючи золотим рукам славних майстрів, народився маленький Паровозик. Він був залізний, весь виблискував новою зеленою фарбою, а з боків пишався яскраво-червоним пояском. Попереду сяяли жовтим світлом великі довірливі оченята, та відбивали блакить неба чисті прозорі віконця. Чорні, як смола, колеса мріяли виспівувати дзвінку веселу пісеньку.</p>
	<p>День у день Паровозик стояв на складі, слухав розповіді старших машин про захопливі мандри і нетерпляче чекав на власну цікаву подорож. Нарешті по Паровозика прийшли. Це був Машиніст. Він з захопленням оглянув нового друга, заскочив у кабіну, і Паровозик спочатку закашлявся, зачхав, а потім поїхав. Його колеса заспівали радісну безтурботну пісеньку.</p>
	<p>Який чудовий був світ! Наш герой вперше побачив і великі міста, що вирували життям, і маленькі квітучі села, золоті поля і зелені ліси, великі залізні мости через могутні ріки.</p>
	<p>Та ось він потрапив до невеличкого чарівного містечка. Тут його з нетерпінням чекала нова родина та багато справ.</p>
	<p>З того часу пройшло багато років. Куди б не їздив наш друг, возив пасажирів чи важкі вантажі, він завжди повертався до рідного Депо, де його любили, цінували та завжди чекали. І хоч Паровозик уже постарів, перестав виблискувати новою фарбою, і пісенька коліс вже не була такою безтурботною. Але все ж радісно і яскраво світилися жовті, трішки втомлені очі, сповнені добра, щастя і подяки за прекрасну і корисну долю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>248 (8149). Паровозик. СУС —, новотвір. Записано 2010 року. Білецький А. М. (1937). Кіровоградська область, Добровеличківський район, Помічна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
