<!--#include virtual="/-/inc/general__page_start.inc" -->
<title>Совині діти ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Совині діти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Совині діти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Совині діти <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Сонце вже заходило. Всі денні птиці вертались до своїх гнізд після цілоденної тяжкої праці і укладалися спати, а пані сова тільки що прокинулась від сну. Розправила крила, обдивилася навкруги, чи нема часом якого потайного ворога, що чигає на її добро. Наказала дітям, щоб сиділи тихо в гнізді і не рипались, а сама полетіла на роздобутки. Думка така, щоб спіймати на вечерю яку дурноголову мишу, підстрелену перепеличку або пришелепуватого горобця, що запізнився до гнізда, дзюбаючи соняшник — кого вже доля не пошле, бо ще дурні не перевелися і на її вік їх вистачить.</p>
	<p>Прилітає із здобиччю... аж немає дітей її в гнізді.</p>
	<p>— Ой ґвалт! Рятуйте, птиці добрі! Калавур! Сталось нечуване лиходійство, від якого світ повинен занепастися!</p>
	<p>Пропала краса і надія всього совиного роду!</p>
	<p>— Хто чув, хто бачив того ворога лютого, що повитягував з гнізда моїх малих хорошунчиків?</p>
	<p>— Я бачила, — каже ворона, облизуючись, — як чорний кіт ніс двоє поганих окатих вилупків, то, може, були твої?</p>
	<p>— Ні, ні, — відказує сова, — мої то були самі щонайкращі в цілому світі.</p>
	<p>— Я чула, — каже ворона, — що й горобчиха говорила те ж саме сьогодні, як ти спіймала її горобеня!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>164 (7366). Совині діти. СУС 247. Записав Марченко Юрій 2009 року. Шостак Валентина Миколаївна (1961). Дніпропетровська область, П’ятихатський район, Мар’янівка</p>
			<p>172 (8065). Совині діти. СУС 247. Записала Мушинська Ольга 2010 року. Мушинська Валентина Валеріївна (1979). Кіровоградська область, Голованівський район, Свірневе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
