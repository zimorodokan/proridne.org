<!--#include virtual="/-/inc/general__page_start.inc" -->
<title>Як вирятувала кума куму ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як вирятувала кума куму» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як вирятувала кума куму.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як вирятувала кума куму <br><span class="article__headerDescription">Українська народна казка Гуцульщини</span></h1>
	<p>Одна жінка назбирала в лісі грибів, принесла додому і зварила їх на вечір. А чоловік косив цілий день у полі. Приходить чоловік додому, поїли вони обоє грибів і чоловік ляг у хаті спати, а жінка пішла на стайню. А до неї прийшов любас.</p>
	<p>Рано чоловік устав та й пішов на стайню по косу. І вздрів там чотири нозі. І думає: «Що ж то таке? Мало бути в жінки дві нозі, а я бачу чотири. То мені двоїться в очах». І пішов собі в поле косити.</p>
	<p>А жінка встала і пішла до сусіди, до свої куми.</p>
	<p>— Що я маю робити? Чоловік має мене бити, бо я спала з любасом на сіні, а він побачив наші ноги.</p>
	<p>А кума питає:</p>
	<p>— А що він їв сночі?</p>
	<p>— Грибів.</p>
	<p>— Не бійся нічого. Я тебе вирятую з цего. Пішла кума в поле, туди, де той косив. Та й каже:</p>
	<p>— Боже помагай, три косарі!</p>
	<p>А він косить і нічого не відповідає. Відтак вона каже:</p>
	<p>— Боже помагай, два косарі! Він мовчить.</p>
	<p>— Боже помагай, оден косар, — каже кума.</p>
	<p>Він перестав косити. Вона підійшла ближче, а він каже:</p>
	<p>— Чого ви кажете то «три», то «два», то «оден»? А вона каже:</p>
	<p>— То мені так у очах двоїлося, бо я їла сночі&nbsp;<sup>*</sup> грибів.</p>
	<p>— І я їв сночі грибів, — каже чоловік. — Та пішов на подрю&nbsp;<sup>*</sup> брати косу і мені привиділося чотири нозі. І мав задурно жінку бити. Дай вам Боже здоров’ячка, кумко, що ви мені це сказали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Сно́чі — учора ввечері.</p>
			<p><sup>*</sup> По́дря — горище над стайнею.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 10 грудня 1983 року Столащук Параска Василівна (народж. 1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
