<!--#include virtual="/-/inc/general__page_start.inc" -->
<title>Царевич і бідний ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Царевич і бідний» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царевич і бідний.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царевич і бідний <br><span class="article__headerDescription">Українська народна казка Закарпаття</span></h1>
	<p>Жив один чоловік. Бідний-бідний. Крім жони й трьох синів, не мав нічого на світі.</p>
	<p>Два старші брати були розумні, а молодший, Іван — дурний.</p>
	<p>Каже раз отець старшому синові:</p>
	<p>— Ляжеш спати й запам’ятай, що тобі приснилося, й розкажеш рано мені.</p>
	<p>Минула ніч, а на другий день батько звідає:</p>
	<p>— Но, синку, що тобі снилося?</p>
	<p>— Няньку, мені нич не снилося. Вечером отець говорить середущому:</p>
	<p>— Но, лягай ти в постіль і скажеш, що тобі снилося. Айбо і середущому нич не снилося.</p>
	<p>Чоловік уже сердитий. Думає собі: «Кой розумним нич не приснилося, то дурному що може приснитися?»</p>
	<p>А Іванові приснилася дівка золотокоса й наказувала йому: «Я буду твоя жона, лиш аби-сь свій сон нікому не виказав!»</p>
	<p>На третій день отець звідає:</p>
	<p>— Іване, ци тобі дащо снилося?</p>
	<p>— Снилося! Але я свій сон нікому не розповім!</p>
	<p>— І мені?</p>
	<p>— Нікому.</p>
	<p>Отець так розгнівався, що пов’язав Івана, повів на вулицю й примоцував до дерева.</p>
	<p>— Сиди тут, доки не скажеш, що тобі снилося.</p>
	<p>Іван сидить, сидить прив’язаний... Раз лиш нянько вернувся:</p>
	<p>— Но, як?</p>
	<p>— Я нічого не скажу!</p>
	<p>І лишив ’го тут, голодного, цуравого, босого... Проходив тут царевич, увидів прив’язаного хлопця:</p>
	<p>— Що ти за один? Чому прив’язаний сидиш?</p>
	<p>— Мене нянько прив’язав, бо я не хотів йому свій сон розповісти.</p>
	<p>— За таке пусте діло тебе отець покарав?</p>
	<p>І розв’язав ’го, обоє сіли на кочію й повезлися в місто. Бідний Іван став служити в царя.</p>
	<p>Раз він сам до себе засміявся, думаючи про свій сон. Ото втямив царевич:</p>
	<p>— Що ти смієшся?</p>
	<p>— Згадав-им свій сон.</p>
	<p>— Но, та розкажи мені.</p>
	<p>— Ого! Я не хотів нянькові розказати, а тобі нізащо не викажу.</p>
	<p>Царевич дуже розгнівався на дурного хлопця, посадив ’го в темницю. Як зачинив за бідним Іваном залізні двері, той йому сказав:</p>
	<p>— Закриваєш мене в темницю, а сам збираєшся сватати дівчину золотокосу. Но, та знай, вона твоя не буде, доки я тобі не поможу!</p>
	<p>Царевич засміявся й пішов геть. Раз бавилася його сестра коло темниці. Іван втямив і крізь віконце каже:</p>
	<p>— Чия ти, дівочко?</p>
	<p>— Я сестра царевича.</p>
	<p>— Та де є твій брат?</p>
	<p>— Пішов сватати.</p>
	<p>— Сватати? Жаль, жаль... Він не вернеться живий... Дівчина дуже зажурилася.</p>
	<p>— Що буде з братом? Як йому допомогти?</p>
	<p>— Я хотів йому допомогти, а він мене закрив у темницю.</p>
	<p>— Я тебе випущу!</p>
	<p>Як був на дворі, сказав:</p>
	<p>— Найди сімох вояків, подібних до мене. І всім нам дай однакових коней. Вояки всі мусять бути Івани.</p>
	<p>Принцеса все зробила, а як було все готово, рушили в дорогу. Іван повчав солдат:</p>
	<p>— Як вас будуть звідати: «Котрий з вас старший», всі закричіть: «Я старший!»</p>
	<p>Їдуть день, їдуть два. На третій приїхали до великої гори. Іван сказав, аби ’го почекали, а сам виліз на гору. Виліз і видить: три чорти б’ються.</p>
	<p>— Що ви ся б’єте?</p>
	<p>— Нянько лишив нам топанки-самоходи, шапку-невидимку й конверт-літак. Ми не можемо поділитися.</p>
	<p>— Я вас поділю.</p>
	<p>— Будь добрий, поділи нас!</p>
	<p>Іван взяв лук, позначив стріли, потім їх вистрілив.</p>
	<p>— Глядайте їх, котрий з вас яку стрілу знайде, того буде ота річ.</p>
	<p>Чорти розбіглися глядати стріли, а Іван взяв сі речі, вернувся до друзів.</p>
	<p>Сіли на конверт-літак і полетіли туди, де царевич застряв. Сіли на землю й увиділи ’го. Дуже зажурений був.</p>
	<p>— Що ти такий смутний, га? Царевич не впізнає нікого.</p>
	<p>— Що ви мене звідаєте? Хіба мені допоможете?</p>
	<p>— А може, й допоможемо. Тоді царевич сказав свою біду:</p>
	<p>— Мені дівка золотокоса дала загадку: аби-м їй приніс те, що вона вже має. Як не принесу — скітить ня з білого «віту.</p>
	<p>— Но, не журися. Я тобі допоможу. Ото проста штука. Лиш мені треба бути коло дівчини.</p>
	<p>— Та йди, про мене...</p>
	<p>Іван поклав на голову шапку-невидимку й пішов. Дівка золотокоса сіла на корабель, а Іван коло неї.</p>
	<p>І попливли далеко-далеко. Раз видить Іван: із води виходить старий дідо з золотою бородою й 80лотим волоссям. Поклонився:</p>
	<p>— Добрий день, донько. Що тебе принесло?</p>
	<p>— Няньку, мені треба золоті топанки.</p>
	<p>Отець дав їй золоті топанки й корабель повернув назад. Іван украв від дівки золоту топанку і передав царевичу.</p>
	<p>— Візьми. Друга буде у неї.</p>
	<p>Царевич пішов до дівки золотокосої. Вона ’го зазвідала?</p>
	<p>— Но, угадав ти загадку?</p>
	<p>— Ой, угадав. Тут маєш. — І поклав їй на руку золоту топанку.</p>
	<p>Дівчина дуже зачудувалася.</p>
	<p>— Айбо мені видиться, що то не ти вгадав. Ще раз мусиш угадати, що у мене буде завтра. Як не вгадаєш, станеш менше на голову.</p>
	<p>І царевич знову зажурений.</p>
	<p>— Що є, — звідає Іван.</p>
	<p>— Знову дала мені загадку, аби-м приніс те, що у неї буде завтра!</p>
	<p>— Но, не журися. Я тобі поможу, лиш мені треба бути коло неї.</p>
	<p>Іван взяв на голову шапку-невидимку й пішов.</p>
	<p>Дівка сідала на корабель, а Іван також скочив д’ній. Вона його не виділа. Корабель поплив далеко-далеко. Дівка покликала свого нянька.</p>
	<p>І одразу показався старий дідо з золотою бородою і золотим волоссям. Сів коло доньки й каже:</p>
	<p>— Розплети ми волосся.</p>
	<p>Вона зачала розплітати й витягла собі один золотий волосок. А Іван вирвав повну жменю. Дідо аж зайойкав:</p>
	<p>— Що ти робиш?!</p>
	<p>— Та я лиш один волосок витягла.</p>
	<p>І далі розплітає волосся. Коли розплітала бороду, теж витягла один золотий волосок. А Іван — багато. Дідо розсердився:</p>
	<p>— Що ти чиниш?! Ти мене і за бороду цубаєш! — і скочив у море...</p>
	<p>Дівка золотоволоса повернула корабель назад. Іван нараз приніс царевичу два волоски:</p>
	<p>— Сякі два золоті волоски будуть у неї. Царевич прийшов до золотокосої дівки.</p>
	<p>— Ци ти вгадав, що у мене е?</p>
	<p>— Вгадав. Тут маєш. — І поклав їй на руку два золоті волоски.</p>
	<p>Дівка зачудувалася:</p>
	<p>— Правда... Айбо то не ти вгадав. «Хтось, може, із тих солдат. Напевно, старший?» — думає собі.</p>
	<p>І покликала вояків.</p>
	<p>— Котрий із вас старший? І всі восьмеро закричали:</p>
	<p>— Я!</p>
	<p>Дівка не могла впізнати межи ними Івана.</p>
	<p>А Іван кліпнув на друзів, і вони пішли геть.</p>
	<p>Коли проходили біля Високої гори, Іван знову виліз на вершок. Чорти якраз принесли стріли й передали хлопцеві.</p>
	<p>Іван дав кожному його річ. Чорти подякували, що їх добре розсудив, і подарували йому золотий перстень:</p>
	<p>— Закрути ним, і ми нараз з’явимося тобі на допомогу. Іван взяв перстень, зліз з гори в долину й рушили далі. Приходять домів, а принцеса вже чекає:</p>
	<p>— Чи допоміг ти братові?</p>
	<p>— Айно. Все в порядку. А тепер закрий мене в темницю. Дівчина аж заплакала:</p>
	<p>— Як я можу тебе заперти, кой ти нам добре діло зробив?</p>
	<p>— Роби, що тобі кажу! Як вернеться царевич, то він мене випустить сам.</p>
	<p>І мусила ’го закрити. Сидить хлопець день, сидить два, тиждень, місяць, рік, багато літ.</p>
	<p>Царевич взяв золотокосу дівку за жону й привів її домів. Вона часто плавала на кораблі в море й кликала нянька, але він розгнівався на доньку й не хотів з’явитися. Дівка не посокотила, втратила в морі свій талмуд, а без нього не могла нич вчинити.</p>
	<p>Каже царевичу:</p>
	<p>— Ти мудрий чоловік, ти вгадав мої загадки. Найди мені в морі талмуд.</p>
	<p>Царевич розсердився:</p>
	<p>— Я ніколи не чув про талмуд. Що то є? Як я тобі його знайду?</p>
	<p>Золотокоса дівка дуже зажурилася: «Що я вчиню без талмуда?»</p>
	<p>Раз лиш стояла коло темниці. Іван увидів її й каже:</p>
	<p>— Царівно золотокоса, чом ти така смутна?</p>
	<p>Вона глянула й утямила маленьке віконце і чоловічу голову.</p>
	<p>— Що ти там робиш?</p>
	<p>— Мене царевич закрив у темницю.</p>
	<p>— За що тебе запер?</p>
	<p>— Я йому не хотів розказати свій сон.</p>
	<p>— Я тебе випущу.</p>
	<p>— Ой ні! Мене мусить царевич випустити.</p>
	<p>— Я тебе сама випущу!</p>
	<p>Іван вийшов на двір і звідає царівну:</p>
	<p>— Чого ти така зажурена?</p>
	<p>— Бо від мене впав у море талмуд, а не знаю, як його дістати.</p>
	<p>— Я талмуд дістану. — І закрутив перстень. З’явився чорт:</p>
	<p>— Що потребуєш?</p>
	<p>— Талмуд із моря.</p>
	<p>— Я не знаю про талмуд, хіба про нього знав мій старший брат.</p>
	<p>Іван покрутив перстень два рази, і з’явився другий чорті</p>
	<p>— Що потребуєш, Іване?</p>
	<p>— Талмуд із моря.</p>
	<p>— Що за талмуд?</p>
	<p>— То просто книжка.</p>
	<p>— Я не знаю, що то є, може, знає мій старший брат. Іван закрутив перстень три рази, і з’явився третій чорт:</p>
	<p>— Що потребуєш, Іване?</p>
	<p>— Талмуд із моря.</p>
	<p>— Я видів у морі якусь книжку... Зараз принесу!</p>
	<p>Не минула й година, як чорт знову з’явився, а вже з талмудом в руках.</p>
	<p>— Тут маєш талмуд.</p>
	<p>Іван передав талмуд дівці золотокосій. Вона дуже зрадувалася. Але втямила, що сей хлопець був межи вояками. Напосіла на нього, і мусив признатися, що то він відгадав усі загадки, а не принц.</p>
	<p>— Йой, — сплеснула в долоні красуня золотокоса. — Я можу бути лиш того жона, хто справді відгадав мої загадки. Такий закон є записаний у моїй книжці.</p>
	<p>Іван не відпирався, бо нараз полюбив свою суджену. Сіли на човен, попливли в море, дівка закликала свого няня, Іван його перепросив, аби не гнівався, бо то він з нього волоски вицубав, старий усміхнувся, обдарував її дорогими перлами і благословив їх.</p>
	<p>Іван ще три рази закрутив перстень, і з’явилися всі три чорти нараз:</p>
	<p>— Що потребуєш, Іване?</p>
	<p>— Шапку-невидимку, конверт-літак і топанки-скороходи. Чорти все принесли. Він взяв дівку золотокосу, поклав її на конверт-літак; на себе надів шапку-невидимку, й вже полетіли до його няня. А там стали щасливо жити й живуть ще й нині, якщо не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Царевич і бідний. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 725. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 126 — 132. Варіанти: Калин — «Закарпатські казки Андрія Калина / Запис текстів і вступ, стаття П. Лінтура; Упорядник Г. Ігнатович. — Ужгород: Закарпатське обласне видавництво, 1955.», с. 15 — 21; Королович — «Три золоті слова: Закарпатські казки Василя Короловича / Запис текстів та впорядкування П. Лінтура. — Ужгород: Карпати, 1968.», с. 170 — 180.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
