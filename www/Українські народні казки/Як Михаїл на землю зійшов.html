<!--#include virtual="/-/inc/general__page_start.inc" -->
<title>Як Михаїл на землю зійшов ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Михаїл на землю зійшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Михаїл на землю зійшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Михаїл на землю зійшов <br><span class="article__headerDescription">Українська народна казка Бойківщини</span></h1>
	<p>Післав господь Михаїла на землю до бідної вдови Олени. По душу її. Михаїл прийшов, подивився — вона тяжко хвора, а дитина груди ссе. І пожалів її Михаїл. Як він забере в Олени душу, хто ж тоту дитину буде годувати? І вернувся він до бога без душі. А господь питає:</p>
	<p>— Михаїле, де душа Олени?</p>
	<p>— Я не приніс її, бо в неї маленька дитина на руках, і я пожалів її. Хто буде годувати і доглядати дитинку?</p>
	<p>— За то, що ти мене не послухав, не забрав Олени душу, на рік підеш на землю.</p>
	<p>Післав господь Михаїла на землю, а Архаїла післав по душу Олени, і той узяв Олени душу. А Михаїл зійшов на землю, став на дорозі й стоїть. І думає, де йому тепер подітися. Над’їхав священик.</p>
	<p>— Що ти, сину, тут стоїш?</p>
	<p>— Питаю служби.</p>
	<p>— А може, ти пішов би до мене кіньми їхати?</p>
	<p>— Піду.</p>
	<p>Сів Михаїл на фіру, і їдуть. Але він думає, що з тою Оленою. Чи забрав Архаїл її душу? І де тота дитина? Коли порівнялися вони з тою хатою, Михаїл скочив з фіри, побіг під хату і дивиться у вікно. А дитина Олени вже ссе мертву цицьку — Олена померла. Прийшов він на фіру і каже до священика:</p>
	<p>— У ті хаті бідна вдова Олена померла. А священик:</p>
	<p>— Йди забери тоту дитину. Хай не мучиться. Забрали вони ту дитину.</p>
	<p>За якийсь час їдуть в місто. Приїжджають д’церкві. В церкві правиться. Стримав Михаїл коні, скочив з фіри й побіг до церкви. Вийшов з церкви, сів на фіру й поїхали.</p>
	<p>Їдуть вони, а там ховають великого багатиря. Багато народу, орхестра грає. А Михаїл так коні жене, бичем б’є, утікає, що сили має, щоб не видів того похорону.</p>
	<p>Їдуть вони далі. А там ховають бідного чоловіка. Стримав Михаїл коні, скочив з фіри і побіг туди. Бо він не міг дивитися, як там діточки мучилися, в ті хаті, де тото тіло було. І він пішов помочи їм. Завезли то тіло на цвинтар, опустили до гробу. Він поміг то тіло закопати, тоді вернувся до фіри й поїхав із священиком далі.</p>
	<p>Священик каже:</p>
	<p>— Поїдемо в місто. Треба купити шкіри мені на чоботи. Поїхали вони до міста, купити тої шкіри. Тоді каже священик:</p>
	<p>— Повезеш тоту шкіру до шевця, аби мені швець зробив чоботи. Завіз він шкіру до шевця і сказав робити капці, а не чоботи. Привіз додому тоти капці, а священик каже:</p>
	<p>— Чого ж ти не зробив чоботи, а капці?</p>
	<p>А Михаїлу вже виходить рік. Треба йти геть від священика. А священик питає Михаїла:</p>
	<p>— Відки ти знав, що Олена померла, а там є мала дитина? А він каже:</p>
	<p>— Бо господь післав мене по її душу. А я пожалів її дитину і душу в неї не забрав. І за кару бог мене післав на рік на землю. А Архаїл забрав Олени душу. То я пішов подивитися, що та дитина робить, і забрав тоту дитинку. Ви сказали забрати.</p>
	<p>— А як ми їхали до міста, чого ти так скоро біг до церкви? Скажи. Бо в церкві ся правило, а чорти в бани кару виробляли. А люде дивилися на чортів і не молилися. А я чортів вигнав з церкви. Хай люде моляться, в гріхи нехай не впадають.</p>
	<p>— А як ми їхали, а там багача ховали, чого ти утікав, чого ти так коні бив?</p>
	<p>— Бо я не міг дивитися, як чорти того багатиря душу списами кололи. Тому й тікав.</p>
	<p>— А як везли хоронити такого бідного, струпавого? Діточки тягнули на візку тіло. Чого ти там пішов помагати?</p>
	<p>— Бо то був бідний чоловік. Усі ангели пішли в поміч то тіло похоронити. І я пішов.</p>
	<p>— А чого ти мені зробив не чоботи, а капці? Я тобі дав шкіру на чоботи, а ти мені зробив капці.</p>
	<p>— Бо вам уже, отче, чобіт не треба, а капців. Ви будете вмирати. І Михаїл зник з його очей, вернувся на небеса, а священик помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Крушельниця, Сколівського району, Львівської області 20 грудня 1990 року Процевич Гелька Павлівна (1920)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
