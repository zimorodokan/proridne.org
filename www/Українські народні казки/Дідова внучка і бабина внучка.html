<!--#include virtual="/-/inc/general__page_start.inc" -->
<title>Дідова внучка і бабина внучка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дідова внучка і бабина внучка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідова внучка і бабина внучка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідова внучка і бабина внучка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі дід та баба в одному селі. Та була в діда внучка Марина, а в баби — внучка Галина. У діда була послушна внучка, а бабина — балувана, вредна, капризна, робить не хоче нічого.</p>
	<p>От задумала баба, щоб не було дідової внучки з ними. І приказала діду:</p>
	<p>— Як будеш їхать по дрова в ліс, завези її і остав у лісі.</p>
	<p>«Ну що ж, — дума дід, — жалко Маринку, та треба бабі угодить».</p>
	<p>Зібрався, запряг конячку у бричку і поїхав в ліс по дрова. Нарубав дрова у лісі. А неподалік стояла хатка. Він оставив у тій хатці внучку. Каже їй:</p>
	<p>— Ти тут побудь, поприбирай, а я поки ще піду нарубаю дров. А на другий раз приїду і заберу тебе!</p>
	<p>Осталася внучка, все поробила. Уже вечоріє. Діда нема. Стрьомно стало. От приходить уночі Кіт-Воркіт і стука у вікно. Баче, там дівка сидить. Він і каже:</p>
	<p>— Дівко-дівко, відчини!</p>
	<p>Вона відкрила двері.</p>
	<p>— Пересади через поріг.</p>
	<p>Вона пересадила.</p>
	<p>— Накорми мене.</p>
	<p>Вона накормила тим, що в неї у вузлику було. Кіт каже:</p>
	<p>— Уложи мене спать.</p>
	<p>Уложила. Кіт пробурмотів, щоб дівка вийшла надвір. А там стоїть карета запряжена, пара коней. Дівка сіла, привезли її додому.</p>
	<p>А баба глянула, що дідова внучка вернулася на золотій скрині, повно там багатства, і каже дідові:</p>
	<p>— Вези і мою туди, куди свою віз.</p>
	<p>Дід взяв Галинку і поїхав у ліс по дрова. Оставив її у хатці, а сам прибив до деревини дві дощечки. А вітер дує, дощечки цокають. А Галинка дума, що дід рубе дрова. А дід набрав дров і поїхав додому. Галинка жде діда, коли він її гукне. Не чути. Вже вечоріє, а його нема. Коли це щось стука. Гука Кіт-воркіт:</p>
	<p>— Дівко-дівко, відчини!</p>
	<p>А вона каже:</p>
	<p>— Невеликий барінь, сам відчиниш.</p>
	<p>Він відчинив двері, каже:</p>
	<p>— Дівко-дівко, пересади мене через поріг.</p>
	<p>А вона каже:</p>
	<p>— Невеликий барінь, сам переступиш.</p>
	<p>Кіт приказує:</p>
	<p>— Дівко-дівко, уложи мене спать.</p>
	<p>А вона отвічає:</p>
	<p>— Невеликий барінь, сам укладешся!</p>
	<p>Кіт-Воркіт щось забуркотів і з’їв дівку. А кісточки зав’язав у тряпку.</p>
	<p>Приїхав дід по дрова, а внучки нема. Забрав самі кісточки. А баба жде, дума внучка приїде на золотій скрині. А у діда і баби була собачка. Та біга і гавка, що дідова внучка стала бариня за послухання, а з бабиної внучки лиш кісточки остались.</p>
	<p>От і казочці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44 (7195). Дідова внучка і бабина внучка. СУС 480. Записав Огородник Олександр 2009 року. Іртюга Оксана Семенівна (1927). Дніпропетровська область, Магдалинівський район, Жданівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
