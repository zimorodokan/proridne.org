<!--#include virtual="/-/inc/general__page_start.inc" -->
<title>Як Афонька став багатим ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як Афонька став багатим» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Афонька став багатим.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Афонька став багатим <br><span class="article__headerDescription">Українська народна казка Чернігівщини</span></h1>
	<p>Жили собі мама з сином Афонькою. Жили вони, бідували, та й Афонька був такий собі, простакуватий.</p>
	<p>Одного разу ходив він по смітнику та й знайшов копійку. Зрадів, прибіг додому, мамі показує. А мама каже:</p>
	<p>— Який же ти в мене недоумкуватий! Треба було сказати: «Дай Бог, щоб іще одна така була!»</p>
	<p>— Добре, я так і казатиму.</p>
	<p>Іде він знову, аж по смітнику ходить старець. На нозі нарив, він плаче. Афонька став та й каже:</p>
	<p>— Дай Бог, щоб іще одна така була!</p>
	<p>Розізлився старець та й набив його палицею. Іде Афонька, плаче.</p>
	<p>— Хто скривдив мого синочка? — питає мама.</p>
	<p>Афонька й розповів.</p>
	<p>— Який же ти дурний! Треба було сказати: «Прорви, прорви, та й витечи!», — вчить мати.</p>
	<p>Добре, — зрадів Афонька.</p>
	<p>Ось іде він, дивиться, аж греблю прорвало. Люди метушаться, а він кричить:</p>
	<p>— Прорви, прорви, та й витечи!</p>
	<p>Знову його набили за такі слова. Прийшов до матері в сльозах, а вона, почувши, що сталося, каже:</p>
	<p>— Так і тобі треба було носити усякого хмизу.</p>
	<p>— Вдруге так і зроблю, — каже син.</p>
	<p>Іде він по селу, аж хата горить. Всі води носять, а Афонька хмизу тягає та підкидає. Люди побили його та й прогнали. Прийшов він мамі жалітися, а вона каже:</p>
	<p>— Який же ти в мене! І тобі треба було воду лити!</p>
	<p>Пішов Афонька далі по селу. Аж бачить, дядько кабана смалить. Афонька раз і вилив відро води на вогонь. Дядько й побив його. Іде хлопець та й плаче. А мати вчить його далі:</p>
	<p>— Та ти би підійшов та сказав: «Дай вам Бог недільки діждати, паляничку помазати, діткам у ручки дати, та ще щоб було і в борщ, і в кашу».</p>
	<p>— Так і буду казати, — мовив Афонька.</p>
	<p>Іде собі, а мужик глину місить. Підійшов хлопець та й каже:</p>
	<p>— Дай вам Бог недільки діждати, паляничку помазати, діткам у ручки дати, та ще щоб було і в борщ, і в кашу.</p>
	<p>Мужик образився і набив дурня. Мати почула, що сталося і каже:</p>
	<p>— Тобі треба було здалеку крикнути йому: «Боже помагай!» та й піти собі.</p>
	<p>— Я так і скажу.</p>
	<p>Іде він понад берегом, аж мисливець в качку цілиться.</p>
	<p>— Боже помагай! — крикнув йому здалеку Афонька.</p>
	<p>Качка злякалася і полетіла, а мисливець напав на Афоньку. Жаліється він матері, а вона й каже:</p>
	<p>— Та ти б узяв палицю та вбив качку, а я б засмажила.</p>
	<p>Іде Афонька полем, аж панські телята пасуться. Узяв Афонька добру палицю, вбив теля та й тягне до матері, щоб смажила. Перелякалася жінка та й каже:</p>
	<p>— Що ж ти наробив! Тепер тебе пан в тюрму посадить!</p>
	<p>Тут Афонька, недовго думаючи, зробив опудало і поставив на мості, по якому пан їздить. Підпер його палицею, а сам заховався.</p>
	<p>Ось їде пан бричкою, побачив «бабусю» та й кричить:</p>
	<p>— Гей, стань вбік!</p>
	<p>А «бабка» стоїть. Пан і поїхав прямо на неї. Впало опудало у воду, а Афонька вискочив з-під моста та й кричить:</p>
	<p>— Ти мою матір задавив!</p>
	<p>Злякався пан, що його засудять, віддав Афоньці і бричку, і коней, ще й мішок грошей. Так і прийшов Афонька додому паном. І по нині вони живуть в достатку і біди не знають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>215 (4460). Як Афонька став багатим. СУС 1696. Записано 2008 року. Сащенко Ольга Антонівна (1944). Чернігівська область, Менський район,Ліски</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
