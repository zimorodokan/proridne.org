<!--#include virtual="/-/inc/general__page_start.inc" -->
<title>Оленка та Іванко ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Оленка та Іванко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Оленка та Іванко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Оленка та Іванко <br><span class="article__headerDescription">Українська народна казка Полтавщини</span></h1>
	<p>Жили батько й мати. І було у них двоє діток: Оленка та Іванко. Одного разу батько запрягли пару коней, погрузили на воза сушку, яйця, молоко, сметану, сир і поїхали з матір’ю на базар. А Оленці та Іванкові сказали, щоб вони нарвали вишень.</p>
	<p>От Оленка рве і рве, а Іванко все бігає та бавиться. Іванко Оленку не послухав, і вона його вбила. І під вишнею скрила. Сама вернулася до хати, зварила обід, а також вареників з вишнями, як любили батько.</p>
	<p>Аж чує — загуркотів віз, до двору заїхали батько з матір’ю. І гукають:</p>
	<p>— Оленко, Іванку, ідіть, забирайте гостинці з воза.</p>
	<p>Оленка рада, підбігла, дивиться на свої гостинці, а батько й каже:</p>
	<p>— Оленко, а де це Іванко?</p>
	<p>Вона йому відповіла, що Іванко побіг гуляти на вулицю. Батько тоді кажуть:</p>
	<p>— Іди накривай на стіл та будемо обідати.</p>
	<p>Батько тільки ложку підносить до рота, а воно співає:</p>
	<p>Помалу-малу, папінька, грай,</p>
	<p>Не врази мого серденька вкрай,</p>
	<p>Мене Оленка вбила,</p>
	<p>Під вишнею скрила</p>
	<p>За ті ягідки, що я мало нарвав.</p>
	<p>Батько каже:</p>
	<p>— Що це таке, Оленко?</p>
	<p>А вона йому відповідає:</p>
	<p>— Та це вам, татку, почулося.</p>
	<p>Мати тільки ложку підносить до рота, а воно співає:</p>
	<p>Помалу-малу, мамінька, грай,</p>
	<p>Не врази мого серденька вкрай,</p>
	<p>Мене Оленка вбила,</p>
	<p>Під вишнею скрила</p>
	<p>За ті ягідки, що я мало нарвав.</p>
	<p>Мати каже:</p>
	<p>— Що це таке, Оленко?</p>
	<p>А вона йому відповідає:</p>
	<p>— Та це вам, мамо, почулося.</p>
	<p>Батько тоді встав, сльозу витер і питає:</p>
	<p>— Оленко, це правда?</p>
	<p>А вона відповідає:</p>
	<p>— Так.</p>
	<p>Батько тоді пішов у сарай, вивів жеребця, що ніколи не запрягався, прив’язав Оленку вожжами йому до задніх ніг, коня хлиснув батогом, кінь побіг, а з Оленки не позбирали і кісточок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>86 (5055). Оленка та Іванко. СУС 780. Записала Ладжун Вікторія 2008 року. Сидоренко Наталка Семенівна (1925). Полтавська область, Машівський район, Коновалівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
