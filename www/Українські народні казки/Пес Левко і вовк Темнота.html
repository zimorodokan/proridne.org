<!--#include virtual="/-/inc/general__page_start.inc" -->
<title>Пес Левко і вовк Темнота ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Пес Левко і вовк Темнота» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пес Левко і вовк Темнота.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пес Левко і вовк Темнота <br><span class="article__headerDescription">Українська народна казка Кіровоградщини</span></h1>
	<p>Жила собі баба Ликеря з дідом Савелієм недалеко від лісу, Мали вони онуку Текля, Вона часто бувала у діда з бабою. Дід Савелій робив ярма для волів, а баба Ликеря доглядала за городом та худобою. Текля то біля діда крутиться, то бабі допомагає по господарству. Обійстям бігав пес Левко. Якось у неділю поїхав дід Савелій на базар. Він пообіцяв привезти Теклі нову стрічку для її довгої коси та пряника, коли та буде слухатися бабу Ликерю.</p>
	<p>Баба з онукою вигнали кіз в кінець городу. Пасуться кізоньки, а Текля грається неподалік з песиком Левком. У другому кінці городу шарувала буряки баба Ликеря. Згодом кличе баба онуку допомогти їй. Удвох вони добре працюють. Коли це чують, песик Левко дуже став дзявоніти. Дивиться баба з онукою, як Левко то до паркану підбіжить і гавкає на когось, то до кізоньок. І все їх далі від паркану відганяє, та так голосно лящить.</p>
	<p>— На кого це ти? — гукнула бабуся Левкові.</p>
	<p>Коли угледіла щось за парканом. А це прийшов із лісу вовк Темнота. Як побачив козенят, то захотілось йому молодого м’ясця. Ось він почав закрадатися до них з-за паркану. Баба як схопить мотику і давай нею розмахувати. А Текля й собі почала руками махати. Та обидві так голосно кричать, що вовка злякали. Бачить Темнота, що не зможе узяти козеняти та й каже:</p>
	<p>— Хай вам грець, такого репету наробили з нічого! Через тих козенят і в город зазирнути не можна.</p>
	<p>Та й пішов швиденько в ліс. Приїхав дід Савелій з базару, привіз Теклі пряник і блакитну стрічну, яка пасуватиме до її очей. А Текля розповіла про пригоду їх з вовком. Пригорнув дід онуку і поцілував. Потім насипав миску кулешу і дав песикові Левкові.</p>
	<p>— Молодець Левку, добрий з тебе сторож буде, — сказав дід і поляпав по спині песика.</p>
	<p>Більше Темнота не приходив. А Левко справно ніс свою службу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>243 (8143). Пес Левко і вовк Темнота. СУС 165А*. Записала Болтян Марина 2010 року. Іванова Клавдія Григорівна (1934). Кіровоградська область, Добровеличківський район, Липняжки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
