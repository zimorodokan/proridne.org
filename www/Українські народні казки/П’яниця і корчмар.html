<!--#include virtual="/-/inc/general__page_start.inc" -->
<title>П’яниця і корчмар ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «П’яниця і корчмар» ☼ Український фольклор, усна народна творчість України">
<link rel="canonical" href="https://proridne.org/Українські народні казки/П’яниця і корчмар.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">П’яниця і корчмар <br><span class="article__headerDescription">Українська народна казка Гуцульщини</span></h1>
	<p>Був чоловік та й жінка. Вони мали діти, і що вродиться дитина, то вмре. Чоловік і жінка файно ґаздували, тяжко робили, а діти вмирали. Чотирнадцять дітей мали і все вмерло. І чоловік з тої прикрости став ходити в шиньк і пити. П’ють за столами люди, а він коло того байку каже, коло того. Та й той дасть йому келішок, та й той дасть, та й він нахапає доста.</p>
	<p>А жид Йось сидить у кутку та лиш слухає, що хто говорить. Той уже коло колєґів напився, але жінці додому нічого не принесе. Жид видить, що він так напився, та й каже:</p>
	<p>— Дмитре, пане Мусейчук, ідіть уже додому.</p>
	<p>— Я не маю як іти додому, бо дуже дощ іде, а на дорозі мій кінь стоїть.</p>
	<p>А п’янюги, що були в корчмі, вийшли, взяли коня та й завели в корчму. Та й всипали йому в рот літру горівки. Вони так на збитки зробили, аби кінь завіз його десь у рів. А Дмитро Мусейчук каже:</p>
	<p>— Оце ви добре зробили, гейби мені горівки дали. Він мене завезе додому. Лиш підіть та впряжіть його.</p>
	<p>Жид Йось сидить у куті, а Дмитро Мусейчук каже до тих п’янюг:</p>
	<p>— Други мої, нагиліть&nbsp;<sup>*</sup> мені купця. Я маю горіхи і сливки сушені на продаж.</p>
	<p>А жид сидить у куті та й слухає. Та приступає до него.</p>
	<p>— Пане Мусейчуку, я чув, що у вас є горіхи, сливки. Може би, я купив?</p>
	<p>А цему треба копійку, треба щось купити жінці додому. Та й каже він:</p>
	<p>— А чому ні? Я продам горіхів, сливок, кілько хочеш.</p>
	<p>— Я даю завдаток.</p>
	<p>— Давай.</p>
	<p>— А кілько давати?</p>
	<p>— А я знаю, кілько? П’ять банок давай. Жид дав гроші та й питає:</p>
	<p>— Коли прийти?</p>
	<p>— У понеділок або вівторок. Коли мене застанеш дома. Бо ти знаєш, що я коня маю. Я їду.</p>
	<p>У понеділок рано Дмитро ще спить, а Йось бере чотири міхи під плече та й каже до жінки:</p>
	<p>— Ти знаєш що? Я возьму в Дмитра Мусейчука килу&nbsp;<sup>*</sup> сухих сливок і килу горіхів.</p>
	<p>Та й іде до Дмитра. Сідає на ґаночку та й сидить, бо Дмитро ще спить. Жінка виходить надвір та й каже:</p>
	<p>— Йосю, він такий п’яний прийшов. Іди додому.</p>
	<p>— Ну-ну, я прийду на другий раз.</p>
	<p>У вівторок рано Йось перед хатою знов. Знов сказала Гафія:</p>
	<p>— Іди додому, бо він такий трудний. Тягав до вечора дерево. Він спить.</p>
	<p>— Ну-ну, я завтра прийду.</p>
	<p>Приходить жид у середу рано. Жінка увиділа його та й каже:</p>
	<p>— Дмитре, Йось уже під хатою. Іди його відряди від хати, бо будуть казати, що Йось до мене ходить, що ми любимся обоє. Пустять мене в зуби. Відряди його.</p>
	<p>Втворяє жид двері.</p>
	<p>— А добрий день вам, ґаздине!</p>
	<p>— Дай Боже здоров’я.</p>
	<p>— Дмитро дома?</p>
	<p>— Є дома. Заходьте.</p>
	<p>Жид з міхами під плечем заходить до Дмитра:</p>
	<p>— Пане Мусейчук, я хочу, аби я вже не ходив до вас, аби я сьогодні скінчив слід.</p>
	<p>А Дмитро не квапиться, вбирається поволеньки.</p>
	<p>— Пане Мусейчук, борше.</p>
	<p>Дмитро сів, попоїв собі, а жид аж дрижить раз-два братися за діло. Та й каже Дмитро жінці:</p>
	<p>— Бери, Гафіє, ґелетку та ходім у город. Йось, бери міхи.</p>
	<p>А то колись ґелетками міряли, чвертка входила в ту ґелетку.</p>
	<p>Пішли в город, а Дмитро підоймає сухе гілля з горіхів. Та й Гафія підоймає. Та й ломлять його і в ґелетку кидають. А Дмитро ще й ногою толочить.</p>
	<p>— Що ти робиш? — питає Гафія.</p>
	<p>— Та хочу, аби була набита ґелетка. А Йось каже:</p>
	<p>— Пане Мусейчук, що це ви робите? Я ж купив горіхи урожені&nbsp;<sup>*</sup> і сливки. Не гілля.</p>
	<p>А Дмитро на то сказав:</p>
	<p>— Що мав, то тобі продав. Ходім ще до сухих сливок.</p>
	<p>— Чуєте, Дмитре, я вже не хочу нічого. Ви є туман цілого світу, ви мене втуманили.</p>
	<p>— Як я буду в корчмі, дасте мені випити півлітра горівки, і я вам дам ваших п’ять банок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Нагили́ти — нарадити.</p>
			<p><sup>*</sup> Ки́ла — центнер.</p>
			<p><sup>*</sup> Уроже́ний — з урожаю.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Пістинь, Косівського району, Івано-Франківської області 8 червня 1987 року Третяк Марія Николаївна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
