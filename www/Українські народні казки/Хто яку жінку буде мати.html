<!--#include virtual="/-/inc/general__page_start.inc" -->
<title>Хто яку жінку буде мати ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Хто яку жінку буде мати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто яку жінку буде мати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто яку жінку буде мати <br><span class="article__headerDescription">Українська народна казка Гуцульщини</span></h1>
	<p>Ходили кус Христос, Петро й Павло. А парубок лежить собі в саду горілиць, під головою подушка файна. Яблука коцкають, а він хоче, аби йому яблуко просто в рот упало. Не хоче взяти рукою. Приходять вони д’нему, питається Сус Христос:</p>
	<p>— Що ти, легінику, слабий?</p>
	<p>— Ні, — каже, — хочу, аби мені яблуко впало в рот саме, бо не хочу підоймити руки.</p>
	<p>Йдуть вони далі, дивляться, дівка вийшла жати. Великий лан пшениці має. Сказали:</p>
	<p>— Боже помагай!</p>
	<p>Вона відповіла. Тоді вони питають у неї води. А дівчина каже:</p>
	<p>— Є в мене вода, але вже тепла, я вам зараз винесу студеної.</p>
	<p>— Та ти, — каже, — тілько маєш жати та й ще підеш води?</p>
	<p>— Я, — каже, — зіжну.</p>
	<p>І пішла їм винесла студеної води.</p>
	<p>Ідуть далі. Парубок косить і за собою розбиває.</p>
	<p>— А що ти так, легінику, самий косиш і розбиваєш?</p>
	<p>— Та, — каже, — прийдуть мама та й обернуть. Та може, буде сонечко, то висохне трава та й згромадимо сьогодні.</p>
	<p>Ідуть далі, дивляться, ще одна дівка вийшла жати. Є пшениці, може, на десять снопиків. Кажуть вони:</p>
	<p>— Боже помагай! А дівка сказала:</p>
	<p>— Е, тут нема що помагати. Тут небагато.</p>
	<p>— А води не маєш, аби-с дала напитися?</p>
	<p>— Є, — каже, — але ви мені вип’єте, а я що буду пити? Пройшли вони ще трохи та й сіли собі всі три відпочити. Каже Сус</p>
	<p>Христос до Петра й Павла:</p>
	<p>— Ця, що нам води винесла, має сьогодні всю свою пшеницю зжати, пов’язати і в клані скласти. А цей парубок, що косив і розбивав покоси, має сьогодні то скосити, згребти і скласти. А ця, — каже, — що нам води не хотіла дати, та й так буде жати й жати. І сніг її пшеницю припаде.</p>
	<p>Тоді Петро й Павло кажуть, щоби цей роботящий парубок і чемна роботяща дівка поженилися. А Сус Христос сказав:</p>
	<p>— Ні, — каже, — чемну дівку має взяти той, що лежав з розкритим ротом, би йому яблуко в рот упало. А цей, що так файно косив, має ту взяти, що нам води не дала.</p>
	<p>Тоді вони кажуть:</p>
	<p>— Ну а чо’ так?</p>
	<p>— Зато, — каже, — що якби зійшлися двоє чемних, то вони би так робили, що повмирали би від роботи. А так, — каже, — буде одно чемнище, а друге пустіще, та й буде одно другого підтримувати.</p>
	<p>Отак Сус Христос поділив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 9 травня 1987 року Ласійчук Марія Юріївна (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
