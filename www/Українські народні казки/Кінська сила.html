<!--#include virtual="/-/inc/general__page_start.inc" -->
<title>Кінська сила ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Кінська сила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кінська сила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кінська сила <br><span class="article__headerDescription">Українська народна казка про тварин</span></h1>
	<p>Був ґазда і мав дуже худого коня. Доки кінь був молодий, то робив, а як постарівся, ґазда узяв та й нагнав. Іде той кінь лісом та й здибає льва. Та й лев каже до коня: «Ану, поборімся!» Кінь каже: «Знаєш що? Ходім до скали та й там поборимся».</p>
	<p>Прийшли вони до скали. Кінь був підкований. Як ударить копитами в скалу — аж іскри ся посипали. Тогда каже до льва: «Ану, чи ти так годен?» Лев як ударив лабами — аж скала стряслася, але іскри не сипалися так, як від коня. Тогди лев відійшов за кілька корчів, здибає вовка та й каже до него: «Видиш, брате, тут є такий звір, що як ударить копитами у скалу, аж іскри ся посиплють». — «Я таких їм», — каже вовк. Але вовк не видів коня, бо був менший, але лев видів, бо був більший. Тогди лев каже до вовка: «Ану, я тебе підойму, та будеш видіти». Лев узяв вовка в лаби, підоймив його, як го стис лабами та й задушив. Тогди лев вовка питається: «А що, видиш?» Вовк навіть не відзивається. Поклав його на землю, дивиться, а він небожчик. Тогди лев каже: «Видиш, який ти дурний, ще-с і не видів, та вже-с умер, а якби ти вздрів, що би було?»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Кінська сила. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 118. Зап. І. Волошинський в 1914 р. у с. Репужинці Городенківського пов. (Гуцульщина) від Ю. Малімона. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 319—320.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Кінська сила <br><span class="article__headerDescription">Українська народна казка Кіровоградщини</span></h1>
	<p>Був господар і мав дуже худого коня. Доки кінь був молодий, то робив, а як постарів, господар взяв та й вигнав. Іде той кінь лісом та й зустрічає лева. Лев каже до коня:</p>
	<p>— Ану поборімося.</p>
	<p>Кінь каже:</p>
	<p>— Знаєш що? Ходім до скали, там і поборемося.</p>
	<p>Прийшли вони до скали. Кінь був підкований, як ударить копитами в скалу, аж іскри посипалися. Тоді каже до лева:</p>
	<p>— Ану ти так зможеш?</p>
	<p>Лев як ударив лапами, аж скала затряслася, але іскри не сипалися так, як від коня. Тоді лев відійшов за кілька метрів, здибав вовка та й каже до нього:</p>
	<p>— Бачиш, брате, тут є такий звір, що ударить копитами в скалу, аж іскри сипляться.</p>
	<p>— Я таких їм, — каже вовк.</p>
	<p>Але вовк не бачив коня із-за скали, бо був менший, а лев бачив, бо був більший. Тоді лев каже до вовка:</p>
	<p>— Ану я тебе підійму та й побачиш.</p>
	<p>Лев узяв вовка в лапи, підійняв його, як стисне лапами та й задушив необачно. Тоді лев вовка питається:</p>
	<p>— А що, бачиш?</p>
	<p>Вовк навіть не обзивається. Поклав його лев на землю, дивиться, а він вмер. Тоді лев каже:</p>
	<p>— Бачиш, який ти дурний, ще не бачив, та вже вмер. А якби зустрів, що тоді було б?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>315 (8218). Кінська сила. СУС 118. Записав Пуліковський Д. 2010 року. Пуліковська Р. А. (1948). Кіровоградська область, Бобринецький район, Бобринець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
