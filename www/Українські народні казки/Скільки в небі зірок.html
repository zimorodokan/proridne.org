<!--#include virtual="/-/inc/general__page_start.inc" -->
<title>Скільки в небі зірок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Скільки в небі зірок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Скільки в небі зірок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Скільки в небі зірок <br><span class="article__headerDescription">Українська народна казка Полтавщини</span></h1>
	<p>В одного чоловіка були великі маєтки, і він часто хвалився, що краще від нього ніхто не живе, бо він ніякої жури не має. Дізнався про це цар і дуже розгнівався, як таке може бути, що цар має журу, а хтось її не має. Написав цар чоловікові листа, загадавши дві загадки: щоб полічив на небі зірки і щоб написав цареві, де середина світу. Дав термін чотири дні. А якщо цього не зробить, то зніме його голову з плечей.</p>
	<p>Прочитавши листа, чоловік дуже зажурився. Довідався про це один циган і запропонував чоловікові піти замість нього до царя, якщо той дасть йому корову.</p>
	<p>— Я тобі дам і три корови, якщо мене виручиш, — відказує.</p>
	<p>Тоді циган помився, побрився, переодягнувся, сів на коня і поїхав до царя.</p>
	<p>— От я і приїхав до вас, славний царю, зі своїми відповідями на ваші загадки, — каже циган цареві.</p>
	<p>Тоді цар питає:</p>
	<p>— Ну, чи порахував ти, скільки в небі зірок?</p>
	<p>— Порахував, — відповідає циган.</p>
	<p>— Ну, то скільки ж у небі зірок? — питає цар.</p>
	<p>— Саме стільки, скільки на цьому коневі волосин, — відповідає циган, — якщо не вірите, славний царю, то й ви полічіть.</p>
	<p>Бачить цар, що загадка вирішена, і не знає, що на це сказати. Потім запитав другу загадку:</p>
	<p>— А де середина світу?</p>
	<p>Циган покрутився і на одному місці стукнув паличкою об землю і каже:</p>
	<p>— Якраз тут і є середина світу. Якщо не вірите, славний царю, то переміряйте.</p>
	<p>Не знав цар, що на це циганові відповісти, і відпустив його додому. Приходить циган до чоловіка і розповідає, як було. Віддячив той циганові, дав три корови та ще й триста золотих грішми.</p>
	<p>— Оце тобі, цигане, за те, що ти врятував мене від смерті, — сказав на прощання.</p>
	<p>І з того часу на небі зірок раховано-нераховано. А середини світу ніхто не знає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40 (4628). Скільки в небі зірок. СУС 922. Записала Підгорна Юлія (3 клас) 2008 року. Підгорна Тамара Олександрівна (1938). Полтавська область, Лохвицький район, Бербениці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Скільки в небі зірок <br><span class="article__headerDescription">Українська народна казка Кіровоградщини</span></h1>
	<p>В одного попа були великі маєтки. Він часто хвалився, що краще від нього ніхто не живе, бо він ніякої жури не має.</p>
	<p>Дочувся про це цар і дуже розсердився. Як то може бути, що піп ніякої жури не має, а цар має? Написав цар попові листа і дав йому дві загадки. Щоб піп полічив, скільки в небі зірок і вирахував, де середина світу. І дав попові термін — чотири дні. А якщо піп це не зробить, то цар йому голову з пліч зніме.</p>
	<p>Прочитавши листа, піп дуже зажурився. Дізнався про це один циган, прийшов до попа і сказав:</p>
	<p>— Якщо ти даси мені корову, то я піду замість тебе до царя і все владнаю.</p>
	<p>— Я тобі дам і три корови, якщо ти мені допоможеш, — сказав піп.</p>
	<p>Тоді циган помився, поголився, одягнувся у попову рясу, сів на коня і поїхав до царя.</p>
	<p>— От я й приїхав до вас, славний царю, із своїми відповідями на ваші запитання, — каже циган цареві.</p>
	<p>Цар питає:</p>
	<p>— Ну, полічив, скільки зірок на небі?</p>
	<p>— Полічив, — відповідає циган.</p>
	<p>— Ну то й скільки їх?</p>
	<p>— Точно стільки, скільки на цьому коневі волосин, — відповів циган, — а як не вірите, то полічіть самі.</p>
	<p>Бачить цар, що загадка вирішена, і не знає, що на це казати. Тоді запитує другу загадку:</p>
	<p>— А де середина світу?</p>
	<p>Циган покрутився на одному місці, стукнув паличкою об землю і каже:</p>
	<p>— Якраз тут і середина світу. Якщо не вірите, славний царю, то й ви поміряйте.</p>
	<p>Не знав цар, що на це відповісти і відпустив його додому. Приходить циган до попа і розповідає, як все було. На радощах піп подарував йому три корови та ще й триста золотими грішми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>272 (8173). Скільки в небі зірок. СУС 922. Записала Сандовська Діана 2010 року. Ільчук Людмила Сергіївна (1978). Кіровоградська область, Новоукраїнський район, Глодоси</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
