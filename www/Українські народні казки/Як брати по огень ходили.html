<!--#include virtual="/-/inc/general__page_start.inc" -->
<title>Як брати по огень ходили ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як брати по огень ходили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як брати по огень ходили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як брати по огень ходили <br><span class="article__headerDescription">Українська народна казка Бойківщини</span></h1>
	<p>Було двоє братів, оден багатий, а другий бідний. Той бідний пішов до багатого і каже:</p>
	<p>— Дай мені сірників, бо хочу огня накласти.</p>
	<p>А той багатий говорить:</p>
	<p>— Купи собі.</p>
	<p>— Я не маю грошей. Якби мав гроші, то я би собі купив.</p>
	<p>Вийшов той бідний на подвір’я, подивився, далеко на горі горить огень. Та й пішов він там по огень. Прийшов, а там сидять коло огня три чоловіки. Він поклонився, а вони питають:</p>
	<p>— Що ти хочеш?</p>
	<p>Він відповідає:</p>
	<p>— Хочу сірників, бо не маю чим огня накласти, би-м дітям їсти зварив.</p>
	<p>Оден йому каже:</p>
	<p>— Завтра буде великий мороз.</p>
	<p>А він говорить:</p>
	<p>— Що Бог дає, то все добре.</p>
	<p>А другий чоловік говорить:</p>
	<p>— Після того буде сніг великий падати.</p>
	<p>— Що Бог дає, то все добре.</p>
	<p>Третій говорить:</p>
	<p>— Буде дощ великий падати.</p>
	<p>А він знов каже:</p>
	<p>— Що Бог дасть, то все добре.</p>
	<p>І вони дали йому головеньку.</p>
	<p>Він прибігає домів, а в нього замість огня повні кишені грошей. Він тоти гроші повибирав з кишень на стіл, і зробилася велика купа грошей. І загнав той бідний свого хлопця до свого багатого брата, аби приніс гарця гроші міряти, бо він не знався на цифрах. А багатий брат питається хлопця:</p>
	<p>— А нащо тобі гарця?</p>
	<p>Хлопець відповідає:</p>
	<p>— Гроші міряти.</p>
	<p>— Відки ж тато має гроші, як він рано просив сірника, не мав чим огня накласти?</p>
	<p>— Ходив тато, — каже, — на гору по огень. Та й там’му дали грошей, приніс повні кишені.</p>
	<p>Тоді йде багатий брат дивиться, чи то правда, що він тілько грошей має. Питається його:</p>
	<p>— Відки ти тілько грошей маєш, так доста?</p>
	<p>— Та, — говорить, — я там і там ходив на огень, та й там мені дали огня, а коли я прийшов домів, то зробилися гроші.</p>
	<p>Він говорить, той багатий брат:</p>
	<p>— А мені чи дали би?</p>
	<p>Бідний каже:</p>
	<p>— Я не знаю. Піди попробуй.</p>
	<p>Пішов багатий на тоту гору, дивиться, там далі огень кладуть. Він там якось поклонився чи не поклонився. Тоти питають його, чого він хоче, чого прийшов. Він їм відповідає:</p>
	<p>— Я прийшов по огень, бо маю чим огня накласти, би-м їсти зварив.</p>
	<p>А єден з тих стариків говорить:</p>
	<p>— Завтра буде великий мороз.</p>
	<p>А він каже, той багатий брат:</p>
	<p>— Ей, бодай’го шляк трафив! Та нащо тепер морозу? Тепер уже все посіяно, посаджено.</p>
	<p>А другий старий каже:</p>
	<p>— Післязавтра будуть сніги великі падати.</p>
	<p>А він знову зашлякував:</p>
	<p>— Нащо тепер снігу? Тепер поорано, посіяно, посаджено.</p>
	<p>А третій каже:</p>
	<p>— Після того будуть дуже дощі падати. Зливи будуть.</p>
	<p>А він знову зашлякував та й каже:</p>
	<p>— Нащо тепер дощів?</p>
	<p>Та й дали йому головеньку огня, та й він біг скоро домів, бо буде купа грошей великаю і поки він забіг домів, огень ся розгорів у кишенях. Були б сусіди не збіглися, були б не вгасили його, то був би згорів сам, не так що гроші приніс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67 (2138). Як брати по огень ходили. СУС 751В. 11 січня 1990 р. Височанський Володимир, син Марії (1918). Львівська область, Турківський район, село Комарники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
