<!--#include virtual="/-/inc/general__page_start.inc" -->
<title>Про попову дочку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про попову дочку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про попову дочку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про попову дочку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була у батюшки одна єдина дочка. Він був дуже добрий, матушка добра. В сільських родинах було по багато дітей і вони знали про добрість родини батюшки. У сім’ї Кіндрата було 10 дітей, піп любив найменшу Харитину. Діти намовляли її:</p>
	<p>— Біжи до батюшки, хай щось дасть.</p>
	<p>Побіжить вона до батюшки.</p>
	<p>— Що ти, Харитино, хочеш? — питає піп.</p>
	<p>— Сухарів.</p>
	<p>Батюшка бере велике решето, лізе на гору, здіймає багато сухарів і несе на степочок, частує всіх дітей. А якось ті діти закрались до батюшки в яблука, повела їх туди Харита. На сповіді батюшка питає:</p>
	<p>— Харитинко, ти не знаєш, хто це яблука обірвав?</p>
	<p>— Не знаю і не відаю про те.</p>
	<p>І от померла попівна, єдина дочка. Батюшка три дні її не ховав, а тримав дзеркало, чи не почне дихати, може, вона оживе? Поховали її біля церкви, всю в золоті й квітах.</p>
	<p>Коли в 1935 році церкву розібрали, то й могили коло неї розкопали. З церкви забрали все: образи, рушники, чаші, підсвічники, хрести. Видно, ще й золота хотіли з попової дочки. Все село було, коли труну з попівною відкрили. Дівчина лежала як жива, геть квіти збереглися. Але повіяв легенький вітерець, душа зашуміла, і в труні нічого не стало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59 (5114). Про попову дочку. СУС —. Записано 2008 року. Ситник Лідія Василівна (1939). Черкаська область, Монастирищенський район, Степівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
