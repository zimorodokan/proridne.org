<!--#include virtual="/-/inc/general__page_start.inc" -->
<title>Людська доля ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Людська доля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Людська доля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Людська доля <br><span class="article__headerDescription">Українська народна казка Полтавщини</span></h1>
	<p>Давно це було. Батько ходив чумакувати, а мати господарювала дома. Мені було років сім, тому я вже по хазяйству допомагав матері. Важко їй було, діток нас чимало, усі маленькі, а вона одна. Б’ється сердешна цілий день, а потім допізна треба прясти. Вона пряде-пряде увечері та й втомиться. Покине веретено і куделю та й ляже на піч відпочити, а свічечка горить.</p>
	<p>Тут зараз приходить жінка, точнісінька мати, сідає і пряде . Коли мати лежить, вона робить, а тільки мати схоплюється до неї, немає нікого. І не тільки мати, а й я і сусід, якого ми кликали, бачили цю жінку.</p>
	<p>Жила в нашій слобідці старенька бабуся. Мати й пішла до неї спитати, чому воно так трапилось. Бабуся відповіла:</p>
	<p>— Нічого, доню, то твоя доля тобі пособляє, дуже ти багато працюєш. Не думай про те, а як побачиш, то не займай і не дивись. Поки вона мовчить, то нічого, а якщо тобі щось скаже, то тоді сама дізнаєшся, чи на добро, чи на біду.</p>
	<p>Ось так і вгадала бабуся. Скільки разів мати бачила ту жінку, то кожного разу робила, як бабуся приказувала.</p>
	<p>Одного разу батька не було дома, а матері так сумно стало. Пряла вона звечора, пряла та й не змогла втримати сліз, заплакала і лягла на піч. Діти вже давно спали. Тільки я чомусь прокинувся, бачу, що мати лежить на печі, плаче. А жінка так, як мати пряде, а неї теж по щоках сльози течуть. Далі мати не стерпіла, скочила з печі та й до тієї жінки. А жінка мерщій з хати, а мати — за нею. Трохи пізніше мати забігла до хати та як упаде на стіл головою, як заголосить на весь голос:</p>
	<p>— Голівонько ж моя бідна! Дітки мої, сирітки нещасні, що я буду з вами робити? Як нам жити?</p>
	<p>Я скочив та до матері підбіг, питаю:</p>
	<p>— Мамо, мамо, що там таке?</p>
	<p>А мати вхопила мене обома руками за голову, заголосила й каже:</p>
	<p>— Нещасна наша доля! Мабуть ваш батько помер.</p>
	<p>Вийшла з хати за тою жінкою, а вона обернулась і каже:</p>
	<p>— Вже твій чоловік помер.</p>
	<p>Так воно вийшло. У неділю повернулися наші дядьки, що з батьком чумакували. Пригнали батькових волів, а самого батька у полі поховали</p>
	<p>Багато років пройшло з того часу, але ті події до цього асу перед моїми очима.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>116 (4718). Людська доля. СУС —. Записала Ковтун Людмила 2008 року. Приймак Іван Григорович (1927). Полтавська область, Пирятинський район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
