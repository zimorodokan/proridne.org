<!--#include virtual="/-/inc/general__page_start.inc" -->
<title>Як лис вкрав курку в баби ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як лис вкрав курку в баби» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лис вкрав курку в баби.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лис вкрав курку в баби <br><span class="article__headerDescription">Українська народна казка про тварин</span></h1>
	<p>Ішла баба на торг та й несла курку на продаж. Але придивилися на то вовк з лисом та й радяться, як би від неї відобрати ту курку. Каже вовк: «Іду я». — «Іди».</p>
	<p>Підбігає вовк іззаду та й лиш хапати курку з-під пахи, а баба обіздрилася та й курку під другу паху, а вовка каменем. Но, приходить вовк до лиса та й каже: «Не гаразд узяти, бо баба дуже уважна». — «Чекай, — каже лис, — я відберу її курку, аби не знати що». — «Добре».</p>
	<p>Ідуть вони за бабов надзирці, а баба усе дивиться на усі боки, вовк їй дав уже страху. Але прийшла вона над потік та й сіла роззувати чоботи, бо хоче брести; поклала курку коло себе та й роззувається. Каже лис до вовка: «Ти сиди тут, не пужай баби, а я іду по курку». Та й борзо скочив до баби та й хап за чобіт, що уже один ззула, та й понад берег та у брід. А баба лишила курку та й за ним. Але лис на другім березі лишив чобіт, а сам перебрів воду та й хапнув курку і побіг у корчі. Баба вернулася, а то курки нема.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як лис вкрав курку в баби. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. А. Онищук в м. Коломия «від батька Івана». Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 75—76.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
