<!--#include virtual="/-/inc/general__page_start.inc" -->
<title>Мамка мене зарізала ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Мамка мене зарізала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мамка мене зарізала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мамка мене зарізала <br><span class="article__headerDescription">Українська народна казка Закарпаття</span></h1>
	<p>Жили собі єден чоловік з жінкою. В них була дівочка Оленка. Незабаром жінка вмерла, а в сусідки — чоловік, і там зосталася дівочка Марька. І він узяв тоту вдову за жінку. Та вдова свою Марьку сокотила, добре їсти їй давала, а Оленку збиткувала.</p>
	<p>Оленчин отець пішов одного разу косити поле, а Марька з Оленкою зосталися дома, бавилися. Мачуха пішла в склеп і купила цукру й ножик. Прийшла вона домів, дала своїй дівочці цукру, а Оленку завела до комори й там її зарізала. І зварила з неї м’ясо, і дала Марьці, жеби понесла вітцьови їсти. Марька несла вітцьови їсти й дуже плакала за Оленкою.</p>
	<p>Прийшла вона, а отець питається, чого вона плаче. А вона не хотіла говорити, сказала, що вдарила пальцьом у камінь і нога болить.</p>
	<p>Нянько їв м’ясо та розмітував кістки по траві. Марька придивлялася, де тоти кістки розметані, жеби могла визбирати. І їх позбирала та склала в дуплі. Із тих кісток висидівся голуб.</p>
	<p>На вечір мати місила галушки, а нянько сидів коло столика. А Марька в хижі бавилася. А той голуб прилетів, сів на хижу й заспівав так:</p>
	<p>Мамка мене зарізала. Нянько мене їв, їв, А сестричка позбирала Й ня в дуплі склала. Потому голуб полетів на город до рідних своїх і заспівав на хижі: Мамка мене зарізала, Нянько мене їв, їв, А сестричка позбирала Й ня в дуплі склала. А тітка, до якої прилетів голуб, дала голубови парадну хустину. Тоді голуб заспівав дідови свому:</p>
	<p>Мамка мене зарізала, Нянько мене їв, їв, А сестричка позбирала Й ня в дуплі склала.</p>
	<p>І дідо вер у голуба клебанку. Та ще там був якийсь чоловік, і так само йому голуб заспівав:</p>
	<p>Мамка мене зарізала, Нянько мене їв, їв, А сестричка позбирала Й ня б дуплі склала. А той чоловік вер у голуба камінь великий. Голуб то все забрав, і камінь забрав. Прилетів на свою рідну хижу. І заспівав:</p>
	<p>Мамка мене зарізала, Нянько мене їв, їв, А сестричка позбирала Й ня в дуплі склала.</p>
	<p>Стара говорить:</p>
	<p>— Іди, старий, прожени тото потя, би не співало. А він відповідає:</p>
	<p>— Я не йду, най іде Марька прогнати. Марька пішла проганяти та гойкала:</p>
	<p>— Гусюсь, гусюсь!</p>
	<p>А воно їй верло парадну хустину. Марька взяла хустину, дуже ся зрадувала й побігла до хижі. Вона знала, же то її сестричка. А голуб далі співає:</p>
	<p>Мамка мене зарізала, Нянько мене їв, їв, А сестричка позбирала Й ня в дуплі склала. А стара знов говорить:</p>
	<p>— Іди, старий, прожени потя, най ту не співає. А нянько каже:</p>
	<p>— Іди ти, стара, прожени сама.</p>
	<p>Вона не схотіла, й нянько пішов прогнати потя. Пішов і гойкав на то потя:</p>
	<p>— Гусюсь, гусюсь!</p>
	<p>А воно йому, верло клебанку. Та продовжує співати далі. Старий заходить до хижі й говорить:</p>
	<p>— Яка красива клебанка! Мене обдарував голуб, як я його можу бити? А потя співає далі. Каже старий:</p>
	<p>— Іди ти, стара, прожени. Може, й тобі щось верже. Стара пішла проганяти та гойкає:</p>
	<p>— Гусюсь, гусюсь!</p>
	<p>А воно підлетіло й пустило їй на голову камінь. І стару вбило. Стара вмерла. І я ходив купувати горнець, і казці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 8 липня 1988 року Гудак Юрій Васильович (1937 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
