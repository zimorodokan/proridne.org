<!--#include virtual="/-/inc/general__page_start.inc" -->
<title>Чарівне потя ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Чарівне потя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівне потя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівне потя <br><span class="article__headerDescription">Українська народна казка Закарпаття</span></h1>
	<p>Жив собі чоловік. Пішов у ліс і ходить з сокирою. Позирає, а там потя скаче. А він хап то потя та й імив його. І дров уже не рубає, а глядає такі дрова, аби були на клітку. Приходи домі та каже жінці: — Я дрова не рубав, а імив потя, буду робити клітку. Справив клітку й то потя в ню запер, рано дає йому їсти, сипле пшениці, а там золоте яйце. Чоловік то яйце взяв і поніс у бовт. І там йому надавали за то яйце хліба, муки, всього.</p>
	<p>Другий день позирає — знов яйце є. Поніс його в бовт, а там уже тілько грошей не мають, щоб йому за то яйце заплатити. А потя кожний день несе золоті яйця. І він забрався й пішов у чужу країну ті яйця продавати. А жінка була дома й далі ті золоті яйця збирала.</p>
	<p>А чоловіка дуже довго не було. Прийшов іден чоловік, а жінка звідає:</p>
	<p>— Чого ви прийшли?</p>
	<p>— Я буду з тобою жити, бо твого чоловіка не є. Пішов у світ і не вернувся.</p>
	<p>І погодилася на то жінка. А він позирає на то потя, а воно має карточку під шиєю. А карточка пише: «Хто з’їсть з того потяти голову, то буде царьом, а хто з’їсть серце, буде нести з вух золоті яйця.» Він то потя зарізав. І каже жоні:</p>
	<p>— Аби нич ніхто з нього не з’їв.</p>
	<p>А прийшли хлопці з школи, побігли в тоту хижу, а там потя жарене. Іден вхопив голову, а другий серце. А той чоловік прийшов і говорить:</p>
	<p>— А де голова й серце з потяти?</p>
	<p>— Хлопці поїли.</p>
	<p>— Я їх уб’ю, тих хлопців.</p>
	<p>А хлопці боялись та й повтікали. Там була копиця соломи. Вони прийшли під ту копицю й там посідали, лем не разом, їден з їдного боку, а другий з другого.</p>
	<p>А в тій державі не було царя. А люди хотіли найти собі царя. Вони зробили такий балон, надули його й пустили. На кого він сяде, той балон, той буде царьом. І балон сів на ту копицю, на той бік, де був хлопець, що голову з потяти з’їв. І прийшли той балон забрати й забрали того хлопця. І дали його в школу.</p>
	<p>А другий хлопець назбирав золотих яєць, продав їх, купив собі костюм і пішов у світ. І треба було йому йти через три води. Прийшов д’перевізникови:</p>
	<p>— Перевези ня.</p>
	<p>— Дай золоте яйце.</p>
	<p>І він йому дав. Перевізся та й прийшов до другої води. А другий перевізник каже:</p>
	<p>— Дай дві яйці золоті, то тя перевезу.</p>
	<p>Хлопець дав, і той його перевіз. Прийшов до третьої води.</p>
	<p>А перевізник каже: — Дай три яйці. Дав три яйці, і він його перевіз.</p>
	<p>Прийшов хлопець у другу державу, а там була в царя дочка. І вона говорить, що за того піде заміж, хто їй зробить хрест золотий. А він тих яєць мав доста та й зробив з них золотий хрест. Та наклав золотих яєць. І царівна за нього вийшла заміж. І він далі ніс із вух золоті яйця. А брат його закінчив школу й став царьом. І ще й нись жиють брати, кить не повмирали. Казці конець, хто казав, той молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Лази, Воловецького району, Закарпатської області 24 січня 1997 року Гогирчак Михайло Іванович (1908 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
