<!--#include virtual="/-/inc/general__page_start.inc" -->
<title>Циган на заробітках ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Циган на заробітках» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган на заробітках.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган на заробітках <br><span class="article__headerDescription">Українська народна казка Закарпаття</span></h1>
	<p>Один ґазда покликав косити свого кума-цигана. Сіножать була далеко, тому всі косарі взяли собі їжу в поле. Стали до роботи, вкосили кілька валків. Та доки прийшли, доки поробили, сонце піднялося. Ніби настав час і снідати. Сіли куми під грушею, снідають. Коли з’їли сніданок, циган каже:</p>
	<p>— З’їжмо, ґаздо чесний, і обід, щоб на нього не витрачати марно час.</p>
	<p>«Добре!» — думає ґазда й кладе на обліг обід. Циган їсть так, що за вухами тріщить.</p>
	<p>— З’їжмо, куме, й вечерю, щоб час на неї не марнувати! — промовив циган.</p>
	<p>«Добре!» — думає ґазда, бо сподівається, що тепер косар уже до самого вечора буде підтинати траву. З’їли й вечерю.</p>
	<p>— Та у нас, куме, такий звичай, що після вечері вже роботи нема, — каже циган-косар. І пішов собі спати.</p>
	<p>Газда косив цілий день сам.</p>
	<p>Другого дня знову вийшли в поле косити газда й кум-циган. Та газда домовився зі своєю жінкою, щоб вона принесла пізно сякої-такої сьорбанки. Він на неї ніби розсердиться, поженеться полем, щоб її набити, а вона впаде, й страва розіллється.</p>
	<p>Косять, косять газда і циган. А кума їсти не несе. Дивиться циган на небо, сонце високо, скоро вже й обід, а їсти нічого. Вже сонце пішло з полудня, вже й вечоріти починає, а куми нема. Газда ніби сердитий. Нараз циган помітив жінку ґазди, зрадів, а чоловік вовком біжить до жінки й косою розмахує.</p>
	<p>— Куме, дай покій кумі, бо ще страву розіллє! — кричить циган.</p>
	<p>Та газда біжить. Раптом жінка впала, горщики почерез голову покотилися.</p>
	<p>Газда тільки подивився, як його жінка поклала порожній посуд до торби й пішла додому.</p>
	<p>Циган шкодує, що страва розіллялася, та мусить косити голоден. Косять, косять, вже й місяць зійшов, а вони косять. Показує циган місяць на небі й говорить, що днина закінчилася.</p>
	<p>— То брат сонця! — каже газда й додає: — Треба косити далі!</p>
	<p>Косили доти, доки й місяць не зайшов. Тільки тоді пішли додому.</p>
	<p>Поставила жінка на стіл обід і вечерю. Та ставила спершу дещо посьорбати, а під кінець принесла пироги, голубці. Наївся циган перших страв, а другі тільки крадькома до пазухи кидає. Помітила ґаздиня циганову хитрість та й каже:</p>
	<p>— У нас, куме, такий звичай: поїли, повечеряли, починайте танцювати.</p>
	<p>І зразу вхопила кума під боки й закрутилась у танку. Все, що циган за вечерею кинув за пазуху, випало.</p>
	<p>Прийшов циган за платнею. А договір був такий: торбу борошна за кісьбу. Циган прорізав торбу і під нею поставив мішок. Насипає газда борошна, насипає. Торба вже давно має бути повна, а борошно і дна не закрило. Дивиться газда, а під торбою вже повний мішище.</p>
	<p>— Та що це, куме?</p>
	<p>— Та то, прошу вас, куме, такий брат торби, як місяць — сонця!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Циган на заробітках. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1561 +1566А ****. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 126 — 128. Варіанти: Цицей — Архів П. В. Лінтура.; Ільтьо — Арх; Королович — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
