<!--#include virtual="/-/inc/general__page_start.inc" -->
<title>Про пори року ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про пори року» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про пори року.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про пори року <br><span class="article__headerDescription">Українська народна казка Полтавщини</span></h1>
	<p>Якось запросив до себе в гості березень свого брата квітня. Той не довго думаючи зібрався та й вирішив, що раз брат кличе, то треба їхати.</p>
	<p>На дворі була хуртовина, снігу навалило по коліна. Квітень сів на сани та й поїхав у дальній путь. Раптом напівдорозі хуртовина вщухла, а сніг почав танути на очах, і за кілька хвилин дорогою потекли стрімка річка. «Що робити», — подумав квітень та й вирішив повертати назад.</p>
	<p>Дома він пересів на човен та й поплив до брата. Аж раптом на півдорозі стрімка річка почала пересихати і перетворилася на дорогу. І квітень знову повернув додому. Але здаватися він не збирався. Сівши на воза, квітень вирушив в дорогу. Але, що це за напасть? Подули сильні вітри, закрутила зла віхола, почав стрімко падати сніг. Знову квітень рушив додому. «Все одно доберуся до брата», — думав квітень.</p>
	<p>Вдома він сів у сани, на них поклав човна, віз та й рушив у дорогу. Пересідав він з саней на воза, з воза на човна, з човна на сани і врешті-решт він таки добрався до березня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>110 (4713). Про пори року. СУС —, низка варіантів. Записала Ящик Олена 2008 року. Снігир Ганна Марківна (1934). Полтавська область, Пирятинський район, Лелеки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про пори року <br><span class="article__headerDescription">Українська народна казка Кіровоградщини</span></h1>
	<p>Відбулося все це під Новий рік, коли збуваються всі мрії і здійснюється неможливе. Одного разу дівчинка Оленка на Новий рік загадала бажання, щоб всі пори року зустрілися.</p>
	<p>У мальовничій долині, де накруги все оточене неймовірною красою, зустрілися Зима, Літо, Весна та Осінь. За стіною у кожної пори року був свій пейзаж. Все було, немов у казці. Зима вся вкрита снігом, дерева стоять голі, діти мчаться з гірки на санчатах, десь далеко чути пташиний крик. Позаду стоїть Літо, навкруги все зелено, переливається вода в струмочку та вже червоніють черешні. Збоку стоїть загадкова Весна. Адже саме весною все стає таким гарним, дзвенять струмочки. З іншого боку стоїть золотиста Осінь. Вона пишається своїм багатим урожаєм.</p>
	<p>Почали вони сперечатися, хто з них найгарніший. І мирна затишна зустріч перетворилася на звичайнісінький базар. Вони кричали врізнобій, галасували на всю галявину.</p>
	<p>— Чому ми сперечаємося? — сказала Зима. — Нехай хтось сторонній нас розсудить.</p>
	<p>— Ось стрибає зайчик Вухань, давайте його спитаємо! — вигукнуло Літо.</p>
	<p>Спитали вони у Вуханя і він сказав їм, що найгарніша пора року — Літо. Літо дуже зраділо, загордилося і сказало, що воно найкраще.</p>
	<p>— Зачекайте, — сказала Осінь, — давайте ще в когось спитаємо.</p>
	<p>Тут назустріч летить сокіл. Спитали в нього, а йому найбільше подобається Весна. Запитали в окуня, а той вказав на Літо. І суперечка ще більше розгорілася.</p>
	<p>Але тут з’явилася та сама дівчинка Оленка, що загадала таке дивне бажання. Вона постояла, подивилася та й каже:</p>
	<p>— Ви кожне по-своєму гарне. Адже якби не було Весни, ми не милувалися б квітами. Якби не було Літа, ми б не купалися. Якби не було Осені, то ми не милувалися б золотистими листочками у веселому танку. А якби не було Зими, ми не їздили б на санках.</p>
	<p>Ось так Оленка всіх помирила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>280 (8182). Про пори року. СУС —, новотвір. Записала Островерха Марина 2010 року. Кумюк Віра Аполлонівна (1932). Кіровоградська область, Новоукраїнський район, Семенасте</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
