<!--#include virtual="/-/inc/general__page_start.inc" -->
<title>Чарівний горщик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чарівний горщик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний горщик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний горщик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі бідна скромна дівчина зі своєю матір’ю, нічого їм було їсти.</p>
	<p>Якось пішла дівчина в ліс і зустріла по дорозі бабусю, яка знала про її бідолашне життя. Подарувала їй та бабуся глиняний горщик.</p>
	<p>— Досить тільки йому сказати: «Горщик, вари!» — і звариться смачна солодка пшоняна кашка, — каже бабуся, — а як скажеш: «Горщик, зупинись!» — то каша перестане варитися.</p>
	<p>Принесла дівчинка горщик додому, віддала матері. Як же мати зраділа! З</p>
	<p>того дня вони не бідували, не голодували, їли кашу, коли забажається.</p>
	<p>Якось дівчинки не було вдома, а мати захотіла їсти, та й до горщика:</p>
	<p>— Горщик, вари!</p>
	<p>І почала варитися каша. Мати наїлася досхочу. Наївшись, вона забула, що треба сказати, аби горщик перестав варити. А горщик все варить та варить. Ось уже повна хата каші, вона полізла вже через вікна, до сусідньої хати добирається. Вся вулиця вкрита килимом каші. А горщик не зупиняється, хоче весь світ нагодувати.</p>
	<p>Нарешті, коли тільки остання хати в селі лишилася неушкодженою, прийшла дівчинка. І як тільки вона сказала: «Горщик, зупинись!» — він |перестав варити.</p>
	<p>Важко було людям певний час виїжджати з села, бо кашею вкрило весь шлях. Але вихід знаходили, вигонили на вулицю худобу, яка з задоволенням ласувала смачною кашею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>96 (5153). Чарівний горщик. СУС —. Записано 2008 року. Лисак Олена Андріївна (1947). Черкаська область, Монастирищенський район, Сатанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Чарівний горщик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі бідна скромна дівчина зі своєю матір’ю. Нічого їм було їсти. Якось пішла дівчина в ліс і зустріла по дорозі бабусю, яка знала про її бідолашне життя. Бабуся подарувала їй глиняний горщик. Досить йому тільки сказати: «Горщик, вари» і відразу звариться смачна солодка каша. А як скажеш: „Горщик, зупинись», то каша перестане варитися.</p>
	<p>Принесла дівчинка горщик додому. Віддала його своїй матері, і з того часу вони вже не бідували, не голодували, а їли солодку кашу, коли їм забажається.</p>
	<p>Якось дівчинка пішла з дому, а мати і говорить:</p>
	<p>— Горщик, вари!</p>
	<p>Почала каша варитися, і наїлася мати досхочу. Захотіла вона щоб горщик перестав варити кашу та забула магічні слова. А горщик варить і варить, лізе і каша, вже аж через вінця. Ось кухня вже повна каші, і вся хата у каші, лізе каша в другу хату. І вулиця вже повна, наче хоче вона весь світ нагодувати. Нарешті, коли тільки одна хата залишилась цілою, прийшла дівчинка. І тільки вона сказала:</p>
	<p>— Горщик, зупинись!</p>
	<p>Він перестав варити кашу. А кому було потрібно їхати до міста, той повинен був проїдати собі дорогу в каші.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>189 (7371а). Чарівний горщик. СУС порівн. 565. Записав Гайдук Микола 2009 року. Яцковська Євдокія Михайлівна (1919). Дніпропетровська область, Софіївський район, Сергіївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
