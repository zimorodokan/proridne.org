<!--#include virtual="/-/inc/general__page_start.inc" -->
<title>Мудрий чоловік ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Мудрий чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мудрий чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мудрий чоловік <br><span class="article__headerDescription">Українська народна казка Полтавщини</span></h1>
	<p>Одного разу, коли Остап повертався додому, то зустрів стару бабусю, яка дала йому таку пораду:</p>
	<p>— Ти із паном не дружи, жінці правду не кажи, а не сина за сина не приймай.</p>
	<p>А цей чоловік якраз товаришував із паном, да так, що один без одного не пообідають. І дітей у них з дружиною не було, то і взяли хлопчика-сироту на виховання.</p>
	<p>От одного разу Остап вирішив перевірити бабусині слова. Украв у пана лебедя і заховав, а додому приніс гусака і сказав дружині, що це лебідь. Вона його й зажарила. Коли смачно повечеряли, дружина вибігла до колодязя, стоїть і водицю попиває. Аж тут іде сусідка та й питає:</p>
	<p>— А що ти таке їла, що так водицю п’єш ?</p>
	<p>Жінка їй відповідає:</p>
	<p>— Ти ж тільки нікому не кажи. Мій чоловік у пана лебедя вкрав, то ми його й зажарили.</p>
	<p>Ото сусідка розказала іншій сусідці і дійшло до пана. Наказав він заарештувати чоловіка за крадіжку та й суд учинити. У давнину за це строго карали, то присудили його розстріляти. Але ж хто виконає вирок? Дуже вже гарною людиною був цей Остап. І от виходить його нерідний син та й говорить:</p>
	<p>— Я виконаю вирок.</p>
	<p>Він уже все обдумав і вирішив, що коли не стане нерідного батька, то все майно йому залишиться. Тут Остап говорить:</p>
	<p>— Ви знаєте, колись бабця дала мені пораду: «Ти із паном не дружи, жінці правду не кажи, а не сина за сина не приймай». То я вирішив усе перевірити. А лебедя просто заховав, підіть та й заберіть його у клуні».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>75 (4695). Мудрий чоловік. СУС 911*. Записав Педяне Роман 2008 року. Ткаченко Ганна Андріївна (1927). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Мудрий чоловік <br><span class="article__headerDescription">Українська народна казка Поділля</span></h1>
	<p>В одному селі жив чоловік. Був він дуже хитрий, мав доброго собаку. У цьому ж селі жив батюшка. Його не любили люди, бо жив він неправдою. Коли здох собака, чоловік захотів його поховати на цвинтарі. Приходить до попа і каже:</p>
	<p>— Дозвольте на цвинтарі собаку поховати, бо добрий був.</p>
	<p>А батюшка:</p>
	<p>— Хто ж, чоловіче, на цвинтарі собак ховає?</p>
	<p>— Ай, батюшко, — ваша голова повна, моя не порожня, все зробити можна.</p>
	<p>Дає батюшці сто рублів. Той і думає: «Ховаю, хто буде знати». А чоловік поїхав до архієрея і просить:</p>
	<p>— Повінчайте мені козенят.</p>
	<p>А той:</p>
	<p>— Не можна, хто ж козенят вінчає?</p>
	<p>— Я з того села, де нема ні попа, ні церкви. Ваша голова повна, моя не порожня, все зробити можна.</p>
	<p>Виймає сто рублів і дає архієреєві. Архієрей повінчав козенят.</p>
	<p>А в селі зібралися люди та й розказують, що піп собаку поховав. Архієрей вийшов у церкві перед людей і каже:</p>
	<p>— Де таке бачено, щоб собак на цвинтарі хоронили?</p>
	<p>А піп злякався, але не розгубився:</p>
	<p>— А де таке бачено, щоб козенят вінчали?</p>
	<p>Сказали і полякалися обоє. Люди відлупили обох і вигнали, а чоловікові подякували, що провчив батюшку і архієрея.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (6025). Мудрий чоловік. СУС — 1702Д*+1530+1540А*. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
