<!--#include virtual="/-/inc/general__page_start.inc" -->
<title>Дівчинка і відьма ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дівчинка і відьма» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчинка і відьма.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчинка і відьма <br><span class="article__headerDescription">Українська народна казка Чернігівщини</span></h1>
	<p>Жила в одному селі бідна вдова з дочкою. Одного разу каже вдова:</p>
	<p>— Сходи, дочко, в сусіднє село та провідай свою тітку.</p>
	<p>Зібралася дівчина і пішла. Іде, а шляхом пісні співає, квіти збирає. Назустріч їй їде гончар.</p>
	<p>— Дівчинко, дівчинко, куди ти йдеш?</p>
	<p>— До тітки.</p>
	<p>— Не йди до неї, бо відьма вона і з’їсть тебе.</p>
	<p>— Брешеш.</p>
	<p>Не прослухала дівчина і пішла далі. От назустріч іде корівник.</p>
	<p>— Дівчинко, дівчинко, куди ти йдеш?</p>
	<p>— До тітки своєї.</p>
	<p>— Не йди до неї, бо відьма вона і з’їсть тебе.</p>
	<p>— Брешеш, не вірю.</p>
	<p>Не послухала дівчина і корівника. Майже біля села зустріла вона старців.</p>
	<p>— Дівчинко, дівчинко, куди ти йдеш?</p>
	<p>— До тітки своєї.</p>
	<p>— Не йди до неї, бо вона з’їсть тебе.</p>
	<p>— Брешете, не вірю.</p>
	<p>Пішла вона далі. Підходить до хати, а в тітки піч затоплена, а на плоті кишки висять.</p>
	<p>— Тітко, а що це в тебе?</p>
	<p>— А то мотки висять, ткати буду. Заходь у хату, я тебе млинцями пригощу.</p>
	<p>Зайшла дівчинка, а тітка млинці смажить, сковороду людською рукою змазує. Страшно стало дівчині, сіла вона за стіл, та не їсть млинців. А тітка все припрошує:</p>
	<p>— Їж, племіннице, їж.</p>
	<p>Тільки тітка відвернеться, а дівчина кине під стіл млинець. Кидала, кидала, а кіт і собака, що там сиділи, уже наїлися і їсти не хотіли. Млинці почали випадати.</p>
	<p>Розсердилася тітка, коли побачила, що млинці під столом і хотіла вбити племінницю. Та кіт і собака стали на захист, а дівчинка вискочила з хати і втекла.</p>
	<p>З тих пір вона більше не ходила в гості до своєї тітки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (4536). Дівчинка і відьма. СУС —. Записала Курило Тетяна Миколаївна 2008 року. Гусак Варвара Кузьмівна (1918). Чернігівська область, Новгород-Сіверський район, Печенюги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
