<!--#include virtual="/-/inc/general__page_start.inc" -->
<title>Добро забувається ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Добро забувається» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добро забувається.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добро забувається <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Попався якось вовк в капкан, але зумів вирвався і став тікати в глуху сторону. Побачили його мисливці і стали гнатися за ним. Довелось вовку тікати через дорогу. А на ту пору йшов чоловік з мішком і ланцюгом. Вовк до нього:</p>
	<p>— Зроби милість, чоловіче, заховай мене з мішок. За мною мисливці женуться.</p>
	<p>Мужик погодився, заховав його в мішок, зав’язав і за плечі сховав. На, зустріч йому мисливці йшли. Та й запитали, чи не бачив вовка. Чоловік тільки руками розвів.</p>
	<p>Мисливці далі рушили і з виду пропали. Вовк запитав:</p>
	<p>— А що, пішли мої злодії?</p>
	<p>— Пішли.</p>
	<p>— Ну, тепер випусти мене на волю.</p>
	<p>Чоловік мішок розв’язав і випустив вовка. Вовк сказав:</p>
	<p>— А що, чоловіче, тепер я тебе з’їм!</p>
	<p>Чоловік бачить, що справи погані, і каже:</p>
	<p>— Вовче, вовче, я тебе із такої біди визволив, а ти мене з’їсти хочеш.</p>
	<p>— А добро швидко забувається, — сказав вовк.</p>
	<p>Чоловік каже:</p>
	<p>— Ну ходімо далі. Хто перший нам зустрінеться і скаже по-твойому, що добро забувається, тоді робити нічого, з’їси мене.</p>
	<p>Пішли вони далі. Зустрілась їм стара кобила. Чоловік її питає:</p>
	<p>— Розсуди нас, зроби милість. От я вовка з біди визволив, а він мене хоче з’їсти.</p>
	<p>І розказав їй усе, як було. Кобила подумала-подумала і сказала:</p>
	<p>— Я жила в хазяїна двадцять років, принесла йому дванадцять лошат, з усіх сил на нього працювала. А як стара стала, працювати не змогла, взяв він мене і вигнав у глибокий яр. Я вибралась і тепер плентаюся, куди очі дивляться. Так, старе добро швидко забувається.</p>
	<p>— От бачиш, моя правда, — сказав вовк.</p>
	<p>Чоловік зажурився, став просити почекати до другої зустрічі. Вовк погодився. Зустрівся їм старий собака. Чоловік до нього з тим самим проханням. Собака подумав-подумав і сказав:</p>
	<p>— Служив я хазяїну двадцять років, беріг його хатину й скотину. А як постарів, перестав бачити, то прогнав він мене з двору. І от волочусь світ за очі. Так, старе добро швидко забувається.</p>
	<p>— Ну бачиш, моя правда, — тішиться вовк.</p>
	<p>Чоловік ще гірше зажурився і просить вовка зачекати до третьої зустрічі.</p>
	<p>—...А там роби як знаєш, коли мого добра не пам’ятаєш, — сказав він вовкові.</p>
	<p>Третього разу їм зустрілась лисиця. Чоловік повторив їй питання. Лисиця стала сперечатись:</p>
	<p>— Та як може така туша та поміститися в такий малий мішок?</p>
	<p>І чоловік, і вовк побожилися, що це істинна правда, але лисиця не повірила і сказала:</p>
	<p>— А ну-бо покажіть, як він у мішку сидів!</p>
	<p>Чоловік розкрив мішок, а вовк туди вскочив.</p>
	<p>— Ну, чоловіче, покажи, як ти хліб молотиш!</p>
	<p>Чоловік почав бити ціпом по мішку та зачепив лисицю по голові і вбив її на смерть.</p>
	<p>Добро забувається!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63 (5181). Добро забувається. СУС 155. Записано 2008 року. Кравчук Тетяна Миколаївна (1963). Черкаська область, Монастирищенський район, Степівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
