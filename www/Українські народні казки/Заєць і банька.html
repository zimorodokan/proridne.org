<!--#include virtual="/-/inc/general__page_start.inc" -->
<title>Заєць і банька ☼ Українська народна казка ☼ Народна творчість</title>
<meta name="Description" content="Українська народна казка Буковини «Заєць і банька» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заєць і банька.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заєць і банька <br><span class="article__headerDescription">Українська народна казка Буковини</span></h1>
	<p>Жінка робила в полі та й лишила під межею баньку. Вітер віє, а порожня банька гуде. А заєць злякався та й приліг під межею. Стане він на задні лапки, послухає — гуде. Та й знов ляже. Слухав він, слухав, а тоді почав підкрадатися. Дивиться, а то банька.</p>
	<p>— А, то ти, баньочко, мене лякала? Я тебе провчу.</p>
	<p>А банька вушок не мала, лиш мотузочок був кругом шийки зав’язаний. Заєць прив’язав собі той мотузочок на шию та й потягнув баньку до ставка топити. Нагнув голову та почав топити баньку. Банька тримається на воді і не топиться. Заєць притиснув її лапками, і банька почала набиратися води та й булькотіти. А заєць каже:</p>
	<p>— А, боїшся, просишся. Будеш знати, як мене лякати.</p>
	<p>А баньочка все буль-буль. Та й почала топитися. Та й тягне за собою зайця, а він побачив, що біда, почав проситися:</p>
	<p>— Пані Баньковська, я лиш так жартую, я вас не мав топити. А банька лиш бульк — та й пішла до дна. І заєць за нею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 31 грудня 1985 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
