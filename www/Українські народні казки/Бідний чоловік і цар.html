<!--#include virtual="/-/inc/general__page_start.inc" -->
<title>Бідний чоловік і цар ☼ Українська народна казка ☼ Народна творчість</title>
<meta name="Description" content="Українська народна казка Покуття «Бідний чоловік і цар» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бідний чоловік і цар.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бідний чоловік і цар <br><span class="article__headerDescription">Українська народна казка Покуття</span></h1>
	<p>Був собі дуже бідний чоловік. І такий був файний на вроду, що його фотографію дали в газету. А та газета дійшла аж до царя, і цар післав військо, аби воно його припровадило. Прийшло за ним військо і його взяло. А він відійшов яких три-штири кілометри і побачив, що він забув документи. Вернувся додому за документами і застав у себе цигана. Він не мав коли що циганови казати, бо поспішав до царя.</p>
	<p>І як ішов він до царя, то дуже помарнів, бо переживав, чого це до него циган приходив. Він такий файний чоловік, а жінка собі приймила цигана?</p>
	<p>Прийшов він до царя. Цар дивиться на него та й каже йому:</p>
	<p>— Чо’ ти так помарнів? А він каже:</p>
	<p>— Бо то велика дорога. Цар питає:</p>
	<p>— Що тобі давати їсти, аби ти в мене задоволений був, аби ти поправився?</p>
	<p>А він каже:</p>
	<p>— Буду ходити у вас в саду, бо там дуже файно.</p>
	<p>Файно йому було там ходити. Ходив він з царевою жінкою, і ходили вони, куди зажадали. І він за місяць поправився, став такий, як був. І знов кличе його до себе цар.</p>
	<p>— Тепер скажи мені, від чого ти так живо помарнів, а від чого так живо тіло на себе набрав, від чого поправився?</p>
	<p>А він мусів казати поправді, бо це цар. Та й каже:</p>
	<p>— Я помарнів у дорозі, бо собі подумав: «Я такий файний, а циган такий ніякий, та й жінка приймила цигана».</p>
	<p>— Ну а від чого ти поправився?</p>
	<p>— Бо я з вашою жінкою всюди ходив і задоволений був.</p>
	<p>— Ану ходім, — каже, — ми два по світі. Чи є де ще в світі таке? А він каже:</p>
	<p>— Ходім.</p>
	<p>І пішли вони в світ. Та й ходили, та й таке ще не раз находили. Та й після того порозходилися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 24 травня 1987 року Джиголик Анна Павлівна (1908)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
