<!--#include virtual="/-/inc/general__page_start.inc" -->
<title>Коли хрест нести ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Коли хрест нести» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коли хрест нести.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коли хрест нести <br><span class="article__headerDescription">Українська народна казка Бойківщини</span></h1>
	<p>Один чоловік пішов у ліс на полювання. З’явилося йому там розп’яття і зачало до него говорити. Та й каже: — Коли ти хочеш, чоловіче, нести хрест: чи в молодім віку, чи в старім віку? А він відповідає:</p>
	<p>— Чого би я його в старім віку ніс? Я краще в молодім буду нести.</p>
	<p>— То забирай жінку й діти і їдь за океан.</p>
	<p>Узяв він жінку й діти, спакувався і пішов до корабля. А там капітан корабля сподобав собі його жінку і вкрав її у него. Лишився він лише з дітьми. Одному хлопчикови було чотири роки, другому — шість.</p>
	<p>Зійшов він з того корабля і з дітьми пішов. І зачали вони воду перебредати, бо тоді лавок не було. Треба було перейти річку. Він переніс чемайдан і одного хлопчика та й вернувся по другого. Там набіг медвідь і вхопив хлопчика, а другого вовк ухопив. Але в лісі пасли пастухи та й у вовка хлопчика відобрали, а другого рубачі відобрали, що ліс рубали. Забрали їх чужі люди і всиновили.</p>
	<p>А він пішов до одної бабки і жив там. І був на воєнній службі. А друга держава видала ті державі війну. Він пішов на ту війну і воює. Так минуло вже двадцять років. І попали тоти хлопаки, його сини, в його полк. Він дуже собі сподобав тих хлопців, але не знав, що то його сини. Говорив з ними коло річки, а там старенька жінка пере шмаття. Але не знав він, що та жінка — його жінка.</p>
	<p>Говорить він з тими хлопцями та й питає їх, відки вони. А хлопці кажуть, як звуться.</p>
	<p>— ...Пам’ятаю, тато наш переносив нас через воду, і мене вхопив медвідь.</p>
	<p>— А мене — вовк, — каже другий хлопець.</p>
	<p>— То, значить, ви мої сини.</p>
	<p>Обнялися вони та й поцілувалися. І каже він:</p>
	<p>— Вже одно моє вернулося. А коби ще жінка... Та й говорять вони далі. Один з хлопців і каже:</p>
	<p>— Он бідна жінка пере. Тату, ви їй своє шмаття давайте прати. Став він давати їй прати, а одного разу розговорився з нею та й питає:</p>
	<p>— Відки ви? Що ви за одна? Вона й розказує:</p>
	<p>— Ми з чоловіком і дітьми їхали за море. Я була молода й файна, і мене вкрав капітан корабля. Але скоро той капітан помер, а я бідую, шмаття перу.</p>
	<p>Тоді він каже:</p>
	<p>— Ну, вже я свій хрест переніс. Вже ми знов усі разом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Свариічів, Рожнятівського району, Івано-Франківської області 21 жовтня 1994 року Рибчак Розалія Дмитрівна (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
