<!--#include virtual="/-/inc/general__page_start.inc" -->
<title>Про Святого Ілію ☼ Українська народна казка ☼ Народна творчість</title>
<meta name="Description" content="Українська народна казка Поділля «Про Святого Ілію» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Святого Ілію.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Святого Ілію <br><span class="article__headerDescription">Українська народна казка Поділля</span></h1>
	<p>243.	Про Святого Ілію</p>
	<p>З давніх-давен кажуть люди, що у свято працювати гріх. Для роботи вистачає буднів. Якось серпневого ранку один чоловік вирішив їхати в поле, щоб жито жати. Сказав жінці й дітям, щоб збиралися.</p>
	<p>— Може, не треба? — несміливо заперечила дружина. — Я чула, що свято сьогодні Ілія.</p>
	<p>— Зараз жнива, кожного дня є якесь свято, то що ж не працювати чи що?! Їдьмо!</p>
	<p>Поїхала сім’я в поле, хоча жінка й була проти цього. Узяв господар у руки серп та тільки почав жито жати, як почувся несамовитий крик і з жита вискочив кульгаючи якийсь чоловік. Кривавий слід від рани на нозі незнайомця стелився по всьому полю.</p>
	<p>— Ой, поскакав, поскакав! — злякано викрикнув хазяїн і, скорчившись від раптового болю всередині, упав на землю.</p>
	<p>Жінка й діти привезли чоловіка додому, але вилічити його не вдалося, на третій день він помер. Кажуть, що господар поранив у полі самого Ілію, бо працював у його свято.</p>
	<p>Тож пам’ятайте, люди, що працювати у свято гріх!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>243 (6558). Про Святого Ілію. СУС —. Записано 2009 року. Мирончак Антоніна Петрівна (1915). Вінницька область, Козятинський район, Перемога</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
