<!--#include virtual="/-/inc/general__page_start.inc" -->
<title>Сус Христос, вовк і хлоп ☼ Українська народна казка ☼ Народна творчість</title>
<meta name="Description" content="Українська народна казка Покуття «Сус Христос, вовк і хлоп» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сус Христос, вовк і хлоп.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сус Христос, вовк і хлоп <br><span class="article__headerDescription">Українська народна казка Покуття</span></h1>
	<p>Здибав вовк Суса Христа та й каже:</p>
	<p>— Ісусе, сине Божий, позволь мені людину з’їсти. Бо кажуть, що з людини дуже добре м’ясо. Я, — каже, — їв усе м’ясо з всілякої звірі, з всілякої птахи, а ще з людини не їв. А Сус Христос каже йому:</p>
	<p>— Завтра буде йти на ярмарок у місто старенький дід і буде нести на плечах печериці. Би ти його пропустив. А надійде баба старенька, також би пропустив. Будуть іти діти до школи, би-с пропустив. А надійде такий здоровий хлоп, отого хлопа би-с не пропустив. З него дуже добре м’ясо.</p>
	<p>І надійшов хлоп, такий здоровий, а вовк каже:</p>
	<p>— Слухай, куди ти йдеш? А той каже:</p>
	<p>— Та й що тобі?</p>
	<p>— Бо я тебе зараз маю з’їсти. Чоловік каже:</p>
	<p>— Чекай. Я піду надолину вмитися, аби я тобі чистий у горло йшов. Пішов хлоп надолину, файно вмився та урубав собі файну палюгу</p>
	<p>(він мав при собі сокиру), сховав палюгу за себе і йде до вовка. Прийшов та й каже:</p>
	<p>— Ти не будеш мене зразу їсти. Чекай, най я тебе поцілую ззаду, тоді би-с мене їв.</p>
	<p>Вовк наставляє хвіст, аби він його поцілував, а хлоп узяв одною рукою хвіст та закрутив кругом руки, а другою, правою, б’є вовка по хребті та по голові. Б’є, а вовк рує на цілий ліс.</p>
	<p>Бив він його, бив і ніби вбив. Та й вовк лежав, а чоловік пішов своєю дорогою. А вовк прочутився. На другий день здибає він Суса Христа. Ледве йде вовк та й каже:</p>
	<p>— Сусе Христе, ти казав, що добре з людини м’ясо. А я вже не годен їсти не то що людину, а навіть курятину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 24 травня 1787 року Джиголик Анна Павлівна (1908)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
