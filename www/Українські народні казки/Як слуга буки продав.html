<!--#include virtual="/-/inc/general__page_start.inc" -->
<title>Як слуга буки продав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як слуга буки продав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як слуга буки продав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як слуга буки продав <br><span class="article__headerDescription">Українська народна казка Гуцульщини</span></h1>
	<p>Служили у жида двоє слуг. Один був чесний, а другий такий, що з вогню вкраде. І давав їм жид їсти з одної миски. Зверху в мисці зупа, а на споді — кавалочок м’яса. І той злодій кожного разу вкраде в другого м’ясо сперед носа. І той не видить, коли він взяв. Думає собі чесний: «Вже ти в мене красти не будеш. Вже я мушу пристеречи, як ти крадеш». Дав жид їм зупу, і в зупі знов був кавалочок м’яса. А злодій тому другому щось приказує та й показує у вікно пальцем, а тут м’ясо хапає, аби той не видів. А цей пристеріг та й його в око видельцем — шурк! Та й виколов злодієви око. Той пішов з оком у лікарню. Там його лікували і дали це діло в суд. Та й той слуга журиться, що буде в криміналі сидіти. А жид каже:</p>
	<p>— Не будеш сидіти. Ще й дістанеш нагороду, бо ти злодієви око вибив.</p>
	<p>Приходить термін до суду йти. Той пішов до суду і присудили йому за то, що вибив око, двадцять п’ять буків. Пустили його додому й сказали за три дни прийти, та дістане буки. А той пішов просто до жида.</p>
	<p>— Ну-ну, — каже жид, — а скільки тобі мають дати нагороди, що ти злодієви око вибив?</p>
	<p>А той каже:</p>
	<p>— Дали мені двадцять п’ять буків. Аби вибрав собі в лісі, яких хочу.</p>
	<p>Каже жид:</p>
	<p>— Чуєш, ти? Продай мені ті буки. Я собі самий врубаю, я найму рубачі.</p>
	<p>Слуга каже:</p>
	<p>— Я собі самий врубав. Та наскладаю метрів дров і буду мати купу грошей. А вам за що продам?</p>
	<p>Зачав той слугу конопатити, та й слуга продає йому ті буки. Але каже слуга:</p>
	<p>— Маєте зо мною іти до суду з цим вироком, аби на вас переписати буки.</p>
	<p>Приводить слуга того жида до суду і каже:</p>
	<p>— Проше пана, оцей у мене хоче ті буки відкупити. У суді кажуть:</p>
	<p>— Це можна, ми переробимо.</p>
	<p>Переробили ті всі буки на жида і сказали йому:</p>
	<p>— Сідай.</p>
	<p>А він каже:</p>
	<p>— Ні, ні, я не сідаю, я йду рубачів наймити, фіри наймити, бо я завтра хочу рубати.</p>
	<p>Найшов жид рубачів. Одні з сокирами, другі з пилами. Та ще до того наймив двадцять фір, аби возили. Та й фіри мають їхати в ліс, а він пішов до суду замельдувати, що йде рубати. А там сказали:</p>
	<p>— Ми сами врубаємо, а ти собі готові озмеш.</p>
	<p>Прийшли два гайдуки з буками та як йому кропнули двадцять п’ять. Тримається він обома руками за зад та й виходить на дорогу. А фіри їдуть, рубачі їдуть. А він каже:</p>
	<p>— Небоженьки, вертайтеся, я їх озде всі двадцять п’ять несу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 21 листопада 1983 року Повшинюк Гаврило Петрович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
