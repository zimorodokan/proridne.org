<!--#include virtual="/-/inc/general__page_start.inc" -->
<title>Коваль і спляче військо ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Коваль і спляче військо» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коваль і спляче військо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коваль і спляче військо <br><span class="article__headerDescription">Українська народна казка Бойківщини</span></h1>
	<p>Був у селі коваль і робив усім людям все, що треба було. Наробив він підків і жде, аби хто прийшов до нього. Щоби міг коваль собі заробити. Єден чоловік прийшов до нього, аби йому коні підбити. І каже, аби коваль прийшов до нього, бо в нього коней доста. Набрав коваль багато підків, та й той повів його до себе.</p>
	<p>І привів його той не від’домови, а від єдній горі. А коло тої гори невеличка ямка була. І через ту ямку завів той чужий чоловік коваля вспід у гору. А там порожньо було, в тій горі. Дивиться коваль, а там багато війська і багато коней є. все військо спить собі. А коні стоять. І такі коні, що вже добре підбили копита, а не мають підків.</p>
	<p>І заказав йому той чоловік, що як прийде кути коні, щоби нічого не говорив. І він зачав кути ті коні, підбивати їх по єдному підкови. І підбиває, і підбиває, бо всі тоти коні не мають підків. А напослідку єден кінь не давався підбивати, такий поганий був. І той коваль заговорив до коня:</p>
	<p>— Го! Стій!</p>
	<p>А єден воєнний пробудився та й каже до того коваля:</p>
	<p>— Чи вже підніматися та йти?</p>
	<p>А коваль каже:</p>
	<p>— Ні, ще спіть, не треба йти.</p>
	<p>І той приклонився і далі спав.</p>
	<p>А той, що привів його, обіцяв, що як покує коні, то добре йому заплатить. Він покував тоти коні, а той йому нич не платить, але каже так:</p>
	<p>— Покув-ись коні, то тепер порядок зроби під ними. На мітлу і файно позамітай.</p>
	<p>Позамітав коваль. І дав йому той човлоік міх на тото сміття. Би зозбирав його геть у міх. Коваль зозбирав у міх сміття і звідається, де то сміття діти, де його винести. І не знає він, як вийти з тої гори, куди вихід. Той чоловік веде його з міхом. Привів його до виходу і вийшов з ним з гори. Думає він: «Добре, що вийшов з тої гори, що визволився. Хоть і платні не маю, але добрий, що живий відтам вийшов».</p>
	<p>І висипає він то сміття з міха. Думає, хоть міх буде мати файний. А сміття нащо від’хаті нести? Висипав тото сміття, дивиться, а то золото. Зозбирав він його назад у міх, бо шкода його споневіряти. І поніс домів, і мав того золота на ціле життя.</p>
	<p>То спляче військо має спати, поки приказ не прийде повставати і перейти цілий світ. Коваль видів під землею короля, що півтретя разу кругом стола з його бороди волос обвився. Усередині він був межи тим військом. А як борода мала вкрутитися до тьох разів, тоді військо мало повставати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (1792). Коваль і спляче військо. СУС —. 343 липня 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
