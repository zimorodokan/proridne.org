<!--#include virtual="/-/inc/general__page_start.inc" -->
<title>Козак Мамарига ☼ Українська народна казка ☼ Народна творчість</title>
<meta name="Description" content="Українська народна казка Буковини «Козак Мамарига» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козак Мамарига.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козак Мамарига <br><span class="article__headerDescription">Українська народна казка Буковини</span></h1>
	<p>Козак Мамарига мусив служити три роки в пана. І заробив дев’ять грошів. Не захотів більше в пана робити та й пішов від нього. Дав йому пан за вислугу коника. Їде козак Мамарига по дорозі, а назустріч йому біжить хлопець.</p>
	<p>— Добрий день, парубче! Що так біжиш?</p>
	<p>— Тікаю від пана. Найшов я торбу дротяну, а пан хотів відібрати і мене вбити. От я й тікаю.</p>
	<p>— А де ж твоя торба?</p>
	<p>— Розбійники в лісі перейшли мене і видерли торбу. А ти хто будеш?</p>
	<p>— А я — козак Мамарига. Старший над усім. А де ж ті розбійники?</p>
	<p>— В лісі на поляні.</p>
	<p>— Сідай зі мною на коня — поїдем удвох.</p>
	<p>Їдуть вони далі, назустріч їм біжить другий парубок.</p>
	<p>— Добрий день, парубче, від чого так біжиш?</p>
	<p>— Був я в пана на роботі. Та й найшов сумку. А пан хотів сумку забрати і мене вбити.</p>
	<p>— А де ж твоя сумка?</p>
	<p>— Та розбійники в лісі видерли. А ти хто будеш?</p>
	<p>— А я — козак Мамарига. Сідай зі мною. І поїхали вони втрьох.</p>
	<p>Їдуть вони, і знов біжить їм назустріч парубок.</p>
	<p>— Добрий день, парубче! Чого так тікаєш?</p>
	<p>— Та косив у пана овес і найшов чоботи. А він хотів чоботи забрати і мене вбити.</p>
	<p>— А де ж твої чоботи?</p>
	<p>— Та розбійники в лісі видерли. А ти хто будеш?</p>
	<p>— Я — козак Мамарига. Сідай зі мною і поїдем. Приїхали вони в ліс. Козак Мамарига каже:</p>
	<p>— Ви злізайте і йдіть стороною на другий край лісу. Та й там мене чекайте.</p>
	<p>Поїхав козак Мамарига через ліс. Приїхав на поляну. А там розбійники деруться над тими річами, що забрали в парубків. Не годні поділитися. Той каже, що «мені», а той — «мені». Козак Мамарига й каже:</p>
	<p>— Добрий день, добрі люди! Чого б’єтеся? А розбійники:</p>
	<p>— Є в нас торба дротяна, сумка шкіряна і чоботи. І ми не годні поділитися. Того й б’ємося. А ти хто будеш?</p>
	<p>— А я — козак Мамарига. Що скажу, те й буде. Слухайте мене. Я вас поділю. Ідіть на той край поляни, а я до вас свисну. Хто перший до мене прибіжить, тому й будуть усі річи.</p>
	<p>Вони побігли в той край, а козак Мамарига торбу на одно плече, сумку на друге, чоботи — на ноги, сів на коня, а кінь заговорив, бо ті чоботи були чарівні. Каже кінь:</p>
	<p>— Як тебе везти? По дорозі, поверх лісу чи облаком?</p>
	<p>Козак Мамарига сказав, що поверх лісу. Перелетіли вони через ліс, а за лісом три дороги. Там його чекають ті три парубки. Він спитався парубків:</p>
	<p>— Віддати ваші річи? Вони й кажуть:</p>
	<p>— Ні.</p>
	<p>Тоді козак Мамарига вийняв свої гроші та й дав їм усім по три гроші. І каже:</p>
	<p>— Тут є три дороги. Вибирайте собі котру хто хоче. А котра лишиться, тою піду я.</p>
	<p>Вибрали вони собі дороги і розійшлися, а козак Мамарига пішов тою дорогою, що лишилася.</p>
	<p>Довго їздив козак Мамарига і приїхав у одно село. Дуже гарна керниця там була. А хазяїн ходив по подвір’ю. Козак Мамарига і каже:</p>
	<p>— Дай мені відро коня напоїти.</p>
	<p>— А чому не дам? Дам. Каже хазяїн:</p>
	<p>— Мені козак Мамарига дав три гроші, я зробив керницю і побудувався.</p>
	<p>— Оце я сам козак Мамарига. Привіз тобі твою торбу дротяну.</p>
	<p>— Мені не треба. Ти дав три гроші, і я з того розбагатів. Більше нічого мені не треба.</p>
	<p>Поїхав козак Мамарига далі. Приїхав ще в одне гарне село. І там так само гарна керниця. Хазяїн ходи по подвір’ю. Козак Мамарига й каже:</p>
	<p>— Добрий день, добрий хазяїне. Чи не даш відро коня напоїти?</p>
	<p>— А чому не дам? Дам. Мені козак Мамарига дав три гроші, і я за них побудувався й керницю зробив.</p>
	<p>— А я саме той козак Мамарига.</p>
	<p>Хазяїн запросив козака Мамаригу в хату, прийняв його, переночував. А рано козак Мамарига каже йому:</p>
	<p>— Я привіз тобі твою шкіряну сумку.</p>
	<p>А той сумки не хотів брати, і козак Мамарига поїхав. Довго їздив і приїхав у третє село. Дивиться — керниця гарна. Хазяїн ходи по подвір’ю. Козак Мамарига каже йому:</p>
	<p>— Добрий день, добрий хазяїне! Чи не даш відра коня напоїти?</p>
	<p>— А чому ж не дам? Як мені козак Мамарига дав три гроші, то я побудував за них керницю і все хазяйство. А відро дам.</p>
	<p>— А я і є той самий козак Мамарига. Приніс тобі твої чоботи.</p>
	<p>— Мені не треба тих чобіт. Лиши їх собі. Вони тобі ще пригодяться. Розпрощався козак Мамарига з хазяїном і поїхав далі.</p>
	<p>Довго їздив він і приїхав у одно царство. Заїхав до старенької бабки та й попросився на ніч.</p>
	<p>— Чи не приймеш, бабко, переночувати?</p>
	<p>— Чого не прийму доброго молодця?</p>
	<p>Прив’язав козак Мамарига коня до старого слупа, а сам увійшов до бабиної хати. А баба йому каже:</p>
	<p>— Їсти тобі не дам нічого, бо в мене нічого нема.</p>
	<p>Тоді він подумав і дістав дротяну сумку: з’явилося на столі, що тілко на світі є. Наїлися вони з бабою й напилися. Він сумку закрив — і все зникло.</p>
	<p>Козак Мамарига каже до бабки:</p>
	<p>— Бабко, які новини є в цій державі?</p>
	<p>— А такі новини. Є в царя дочка, і ніхто не годен її засватати, бо в царя є заповітний дуб. Хто того дуба з землі вирве і дістане з-під коренів коштовності, за того цар віддасть дочку. А не вирве дуба, цар стинає йому голову.</p>
	<p>Він каже:</p>
	<p>— Добре.</p>
	<p>І пішов у сад спати. Відкрив він шкіряну сумку, вискочили з неї сорок молодців, набили козакові Мамаризі голову. А тоді він крикнув:</p>
	<p>— Сорок молодців, вирвіть цего дуба і добудьте з-під кореня коштовності.</p>
	<p>Сорок молодців вирвали того дуба і добули скрині з тими коштовностями.</p>
	<p>Цар уставав і дивився на того дуба вночі — дуб був. А на рано устав, подивився — а дуб уже звалений і порізаний. І всі коштовності стоять збоку в скринях.</p>
	<p>Козак Мамарига увійшов у царські палати і сказав цареви:</p>
	<p>— Віддай за мене свою дочку.</p>
	<p>А царівна не хотіла йти за козака Мамаригу. Але цар їй приказав:</p>
	<p>— Підеш! Козак Мамарига:</p>
	<p>— Я беру твою дочку, і дай мені все своє царство.</p>
	<p>— Ні, я даю половину, — сказав цар.</p>
	<p>— Як даєш тілко половину, то не треба мені нічого. Я беру свою жінку і від’їжджаю.</p>
	<p>Взяв він царівну, посадив на коня, і полетіли вони через море. Долетіли до острова. Там відпочивали. А жінка каже йому:</p>
	<p>— Що ж ми будем їсти?</p>
	<p>Відкрив він дротяну торбу, і появилося в них, що тілко на світі є. Вона й каже:</p>
	<p>— Я в свого батька ніколи не їла такого, як тут є. Почала просити його:</p>
	<p>— Скажи мені, звідки в тебе всі ці харчі? Він сказав їй:</p>
	<p>— З дротяної торби. Це — така торба, що буде нас все життя годувати.</p>
	<p>Почала вона допитуватися за сумку, і він сказав їй, що там сорок хлопців є. Лиш не сказав, як відкрити і як закрити.</p>
	<p>І заснув козак Мамарига. А жінка взяла торбу й сумку, сіла на коня і втекла. Перелетіла через то море, стала на тому березі, а кінь питає:</p>
	<p>— Як тебе везти? Сухопутно, поверх лісу чи попід облака? А вона йому:</p>
	<p>— Поверх лісу. Вези мене до батька.</p>
	<p>Приїхала вона до батька, коня пустила в конюшню. І в конюшні повісила торбу та й сумку.</p>
	<p>А він прокинувся, подивився — ні коня, ні торби, ні сумки. І жінки нема, лиш чоботи лишилися. І сказав собі:</p>
	<p>— Козак Мамарига не пропаде.</p>
	<p>Узяв ті чоботи на ноги і пішов по морю. І не топився — ішов по воді, як по землі. Перейшов через море, зайшов у ліс. А там — вишня. І всі вишеньки на ній стиглі і дуже гарні.</p>
	<p>— Козак Мамарига ще не вмре з голоду.</p>
	<p>Нарвав він вишень, наївся. І пішов далі в ліс. А там ще кращі вишні червоніють. Він і тих нарвав. Та й лигнув їдну вишню, другу. Та й виріс йому на голові їден ріг і другий. Нарвав він тих вишень, що від них роги виросли, а тоді вернувся до тої вишні, що перше вишеньки рвав. І ще раз нарвав тих вишень. Лигнув з тої попередньої вишні вишеньку — ріг відпав. Лигнув другу вишеньку — і другий ріг відпав.</p>
	<p>Поїхав він у те царство, де його жінка була, пішов на базар і купив собі таку одежу, щоб його ніхто не пізнав. І не царську, і не просту. Добрі вишні сховав, а ті, що від них роги ростуть, виставив у ящику продавати. І почав кричати, щоб купували. Царівни служниця прийшла та й подивилася на ті вишні. Пішла до царівни й каже:</p>
	<p>— Ой, які там вишні гарні. Ще ніколи таких не бачила.</p>
	<p>Царівна дала їй гроші і післала тих вишень купити. Служниця купила їх і принесла царівні. Та вкинула в писок одну вишню, а відтак другу. І за годину виріс у неї ріг страшенно великий. А за ним — другий. Почала вона кричати.</p>
	<p>Цар збирає з усього світу лікарів і шептунок, щоб скинули ті роги. І сказав, що хто зніме роги, тому півцарства віддасть. І ніхто не знав, що придумати. Цар її питає:</p>
	<p>— Хто тут був? Що ти в той день їла?</p>
	<p>— Нічого не їла, тілко дві вишні.</p>
	<p>— Не може бути, щоб від вишень роги виросли, — каже цар.</p>
	<p>І вирішив цар спробувати ті вишні. Лигнув їдну й другу, і вже зробилися роги і в царя. Цар з рогами, царівна з рогами. Збіглися люди й кричать:</p>
	<p>— Нам не треба царя з рогами! І сказав козак Мамарига цареви:</p>
	<p>— Я сам дав ці вишні, і будеш все життя ходити з рогами. Як віддаш мені всю свою державу, то скину тобі роги.</p>
	<p>Цар:</p>
	<p>— Дам.</p>
	<p>І дав він цареви одну вишню. Цар лигнув — відпав їден ріг. Дав йому козак Мамарига другу вишню — і відпав другий ріг. А царівна плаче. Впала йому в ноги.</p>
	<p>— Скинь мені роги. А він питає:</p>
	<p>— А не будеш більше мужа кривдити? То зніму роги. Вона йому:</p>
	<p>— Не буду. Буду тобі вірною жоною до самої смерти. І дав він їй одну вишню й другу. І роги впали.</p>
	<p>І цар уступився з свого місця, а козак Мамарига став царем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Волошків, Сокирянського району, Чернівецької області 8 серпня 1984 року Гуцул Калина Гнатівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Козак Мамарига <br><span class="article__headerDescription">Українська народна казка Бойківщини</span></h1>
	<p>Був собі козак Мамарига. Служив він при війську і в панів, і в багачів двадцять п’ять років. І заслужив він три мідні гроші. Набридло йому панам служити, і пішов він у світ, куди очі світять. Іде він дорогою і здибує парубка. Парубок каже:</p>
	<p>— Добрий день! Хто ви такі?</p>
	<p>— Я козак Мамарига. Служив я при війську, у панів, убагачів двадцять п’ять років. І заслужив три мідні гроші. А ти хто такий?</p>
	<p>— Я парубок. Наймитував я в пана. Косив я в поли і найшов торбинку-волосянку, що сама все робить. І не чакав я, коби пан відобрав у мене торбинку. Утік я від пана з торбинкою.</p>
	<p>— І де тота торбинка-волосянка?</p>
	<p>— Ішов я через ліс, і бандити відобрали від мене.</p>
	<p>Каже козак Мамарига:</p>
	<p>— Ходи зо мною. Будем іти вдвох.</p>
	<p>Ідуть дорогою, зустрічає їх парубок.</p>
	<p>— Добрий день! Хто ви такі?</p>
	<p>— Я козак Мамарига, а то парубок, що наймитував у пана. А ти хто такий?</p>
	<p>— А я парубок. Наймитував у багача. Поїхав я в ліс по дрова. Найшов я торбинку-дротянку, у якій все станеться. І хліб, і ковбаса — все є в тій торбинці-дротянці. І не чекав я на багача, бо багач відобрав би від мене торбинку.</p>
	<p>— А де тота торбинка- дротянка?</p>
	<p>— Ішов я через ліс, і бандити відобрали від мене.</p>
	<p>І вже ходили вони втрьох. Ідуть дорогою, зустрічає їх парубок.</p>
	<p>— Добрий день! Хо ви такі?</p>
	<p>— Я козак Мамарига, а то парубок, що наймитував у пана, а то другий парубок, що наймитував у багача. А ти хто такий?</p>
	<p>— Я парубок. Наймитував я а вбагача. Найшов я чоботи, такі, що понад воду ходять. Не чекав я на багача, щоби багач відобрав від мене, а втік я.</p>
	<p>— А де тоти чоботи?</p>
	<p>— Ішов я через ліс, бандити відобрали від мене.</p>
	<p>— Добре, ходи з нами. Будеме ходити вштирьох.</p>
	<p>Ходили вони зо сім років. Де на хліб заробили, де якось достали і так жили. А в сім років прийшли на роздоріжжя, де були шрити дороги. І козак Мамарига сказав:</p>
	<p>— Пора вже нам розходитися. Вибирайте собі дороги, хто яку хоче. А я піду по тій, котра мені останеться.</p>
	<p>І дав їм козак Мамарига по мідному грошови, що заробив за двадцять п’ять років. І пішов дорогою, яка йому осталася.</p>
	<p>Іде він дорогою, а потому лісом, а в лісі на полянці четверо б’ютсья. Він підходить до них.</p>
	<p>— На чім ви б’єтеся?</p>
	<p>Вони йому кажуть:</p>
	<p>— От маєме торбинку-волосянку, торбинку-дротянку і чоботи, що понад воду ходять. І коня Гивера. І не можем ми поділитися.</p>
	<p>Козак Мамарига собі думає: «Ех ви, злодії! Зграбували від моїх друзів торбинку-волосянку, торбинку-дротянку і чоботи, що понад воду ходять. То я тепер вас поділю».</p>
	<p>Каже він їм:</p>
	<p>— Слухайте мене, козака Мамаригу. Ідіть на тамтой конець полянки, а відтам будете бічи. Хто перший добігне, той собі вхопить, що захоче. І всі вхоплять. А останньому буде то, що зостанеться.</p>
	<p>Вони побігли. А козак Мамарига не чекав, а сів на коня Гивера, взяв торбинку-волосянку, торбинку-дротянку і чоботи, що понад воду ходять. Кінь як під ним звився! І каже кінь:</p>
	<p>— Як тебе нести, понад ліси?</p>
	<p>А козак Мамарига каже:</p>
	<p>— Понад ліси.</p>
	<p>І поніс його кінь понад ліси далеко-далеко. І на широкім поли, на широкі долині сказав козак коневи стати. Кінь станув. І тоді сказав козак Мамарига торбинці-волосянці:</p>
	<p>— Вийдіть, молодці, і зробіть ресторан!</p>
	<p>І тоді сказав торбинці-дротянці:</p>
	<p>— Аби сталося всяке їдення.</p>
	<p>І попоїв козак Мамарига, відпочив. А потому знову сів на коня Гивера. Кінь під ним ізвився і каже:</p>
	<p>— Куди тебе нести?</p>
	<p>— Неси мене через море, — каже козак Мамарига. — Там є король, що на його подвір’ю дуб величезний.</p>
	<p>І кінь його заніс у двір того короля. Король вийшов на ганок і каже:</p>
	<p>— Хто ти такий?</p>
	<p>— Я козак Мамарига.</p>
	<p>— Зрубаєш ти того буда за ніч — вибереш з-під нього золото. А не зрубаєш за ніч — голову з пліч.</p>
	<p>— Зрубаю за ніч, як віддаш за мене свою дочку королівну.</p>
	<p>І погодився король:</p>
	<p>— Як зрубаєш за ніч дуба і вибереш з-під нього золото, віддам за тебе свою дочку королівну.</p>
	<p>Тоді козак Мамарига каже:</p>
	<p>— Вийдіть, молодці, з сокирами і з пилами з торбинки-волосянки!</p>
	<p>І вийшли молодці з сокирами, з пилами. І до рання зрубали дуба, викорчували пня, вибрали золото й сбірло і зложили в скрині. Король рано встав, дивиться, вже все зроблено. І віддає він дочку королівну за козака Мамаригу. А королівна не хоче. Каже:</p>
	<p>— Де я буду виходити заміж за простого козака Мамаригу?</p>
	<p>Але король примусив її і мусіла йти за козака Мамаригу. Сів козак Мамарига ена коня, взяв королівну, взяв торбинку-волосянку, торбинку-дротянку і чоботи, що понад воду ходять. Кінь під ним звився.</p>
	<p>— Куди вас нести?</p>
	<p>— Через море. А серед моря є острів. На той острів.</p>
	<p>Як стали на тому острові, козак Мамарига сказв торбинці-волосянці:</p>
	<p>— Вийдіть, молодці, з сокирами, з пилами. Заготовте матеріал і зробіть ресторан.</p>
	<p>Зробили ресторан. Тоді каже він торбинці-дротянці, би всякі продукти і всякі напої там стали. І почали їсти й пити. Каже королівна:</p>
	<p>— О, та тут ліпше мені, як у мого батька-короля було.</p>
	<p>Попоїли, полягали спати. Козак Мамарига заснув, а королівна схопила торбинку-волосянку, торбинку-дротянку і коня Гивера. Кінь під нею звився:</p>
	<p>— Куди тебе нести?</p>
	<p>— Через море до мого батька.</p>
	<p>Козак Мамарига пробудився — нема коня Гивера, нема торбинки-волосянки, нема торбинки-дротянки, нема королівни.</p>
	<p>— Е, — каже він, не пропав ще козак Мамарига, коли ще суть чоботи, що понад воду ходять.</p>
	<p>І пішов по морю понад воду. Вийшов він на берег і зголоднів уже. І побачив ягоди червоні на корчі. І наївся тих ягід. Наївся, і виросли від них йому на голові роги. Побачив він, що роги виросли, і подумав: «Нуй куди годиться козак Мамарига з рогами?»</p>
	<p>Тоді найшов він ягоди інакші, зелені. Та вже що буде, то буде, попоїв тих ягід зелених, і роги з голови спали. Тоді нарвав кошик ягід червоних, а другий зелених і пішов.</p>
	<p>Ішов він, ішов і дійшов до того короля. А король побачив його і не знав, що то за єден. Післав служницю.</p>
	<p>— Іди подивися, що він там носить.</p>
	<p>Служниця пішла подивилася й каже королю:</p>
	<p>— Ягоди носить.</p>
	<p>Тоді король сказав:</p>
	<p>— Йди купи в нього ягоди.</p>
	<p>Служниця прийшла до козака, а він їй тільки червоних продав. І як попоїли король і королівна тих ягід, то їм виросли роги. Король побачив, що в нього і королівни на головах роги, та й каже сам до себе:</p>
	<p>— Ну й куди такий король годиться, що на голові роги? Дізнаються люди, буде сміх.</p>
	<p>Тоді король сказав покликати чоловіка, що ягоди продав, а то козак Мамарига. Король каже козаку Мамаризі, і королівна каже:</p>
	<p>— Зроби так, щоб роги відпали, то я йду за тебе заміж і буду з тобою жити.</p>
	<p>Козак Мамарига каже:</p>
	<p>— Як віддаси коня Гивера, торбинку-волосянку і торбинку-дротянку, то я так зроблю, що роги пропадуть.</p>
	<p>А вони кажуть:</p>
	<p>— Он кінь Гивев. А в кімнаті торбинка-волосянка і торбинка-дротянка. Забери собі. А чоботи маєш.</p>
	<p>І він забрав то все. І королівні й королю він познімав роги. Вони попоїли зелених ягід, і роги відпали. І тоді сів він з королівною на коня Гивера. Кінь під ними звився.</p>
	<p>— Куди вас нести?</p>
	<p>Каже козак:</p>
	<p>— Через моря.</p>
	<p>Переїхали через моря. Їдуть селом. Бачать багатий двір. Захотів козак Мамарига води напитися. Вийшов господар і спізнав козака Мамаригу. Запросив їх з королівною до хати, став їх гостити. Три дни гостювали вони в нього. А господар — то був парубок, його друг, що дав йому колись козак Мамарига мідний гріш. А він за той мідний гріш побудував дім, стайні. І худоби має багато і багатств усяких. Каже козак Мамарига:</p>
	<p>— На тобі твою торбинку-волосянку.</p>
	<p>А той друг каже:</p>
	<p>— Я за той мідний гріш збудував великі маєтки. Не хочу я від тебе торбинку-волосянку брати. Ти козак Мамарига, вона тобі пригодиться в дорозі.</p>
	<p>Погостювали і поїхав козак Мамарига. Приїжджають у друге село. А там такий багатий двір, худоби повно, добра всякого. Відтам вийшов газда, а то був його старий друг. Спізналися. Запросив їх газда до хати, погостювали три дни. І каже козак Мамарига:</p>
	<p>— На тобі твою торбинку-дротянку.</p>
	<p>— Я не беру від тебе торбинку-дротянку, бо я за твій мідний грош видиш які будинки побудував. А ти козак Мамарига, тобі торбинка в дорозі пригодиться.</p>
	<p>Погостювали й поїхали. Приїхали на третє село, знов захотів козак Мамарига води пити. А там двір є великий, стайні, добро всяке. Вийшов відтам газда і спізналися. А то був третій друг козака Мамариги. Запросив газда їх до хати, і погостювали три дни, і тоді козак Мамарига каже:</p>
	<p>— На тобі твої чоботи, що понад воду ходять.</p>
	<p>А друг каже:</p>
	<p>— Я не беру від тебе. Ти мені дав мідний грош, і я за той мідний грош маю все. А ти козак Мамарига, тобі чоботи в дорозі пригодяться.</p>
	<p>І тоді поїхали вони там, де жив козак Мамарига. Приїхали там, і каже козак Мамарига торбинці-волосянці:</p>
	<p>— Вийдіть, молодці, з сокирами і пилами, побудуйте мені дім.</p>
	<p>І побудували вони дім. Тоді каже він торбинці-дротянці:</p>
	<p>— Щоб були всякі харчі й напої.</p>
	<p>І з’явилися там харчі й напої. І тоді сказала королівна:</p>
	<p>— О, тут мені ліпше, як у мого батька.</p>
	<p>І жили вони там, заможно й багато, доки не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (1759). Козак Мамарига. СУС 566. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
