<!--#include virtual="/-/inc/general__page_start.inc" -->
<title>Як украли свиню ☼ Українська народна казка ☼ Народна творчість</title>
<meta name="Description" content="Українська народна казка Покуття «Як украли свиню» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як украли свиню.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як украли свиню <br><span class="article__headerDescription">Українська народна казка Покуття</span></h1>
	<p>Прийшов циган до попа та й каже:</p>
	<p>— Отче, що, якби ми пішли вкрасти до віта свиню? А піп каже йому:</p>
	<p>— Цигане, це не пасує для мене.</p>
	<p>— Ви лиш ходіть зо мною. Ви не мете нічого робити.</p>
	<p>Пішли вони до віта, залізли в карник, свиню там задушили, принесли до попа, обшмалили і поділили по половині: половину попови, половину циганови. Але каже циган:</p>
	<p>— Отче, я все лишаю у вас. Бо завтра віт закличе поліцію, і в мене будуть шукати, і найдуть. А до вас хто прийде шукати?</p>
	<p>Рано встала вітова жінка, до карника — свині нема. Пропала. Віт викликав поліцію, зачали шукати. В цигана були кілька разів — нічого не найшли.</p>
	<p>Приходить циган до попа й каже:</p>
	<p>— Отче, половину свині давайте, а половина вам.</p>
	<p>Та й забрав половину свині. А тоді пішов до віта та й каже:</p>
	<p>— Ви знаєте, хто у вас свиню вкрав?</p>
	<p>— Та нє, не знаю, — каже віт.</p>
	<p>— Дайте п’ять центнерів пшениці, і я вам скажу, хто вкрав.</p>
	<p>Віт упряг коні, взяв п’ять центнерів пшенички на фіру, завіз до млина, змолов і привіз циганови готовеньку муку. А циган каже:</p>
	<p>— Знаєте, хто вкрав? Піп. Каже віт:</p>
	<p>— Не може цего бути.</p>
	<p>Пішла чутка по селі. Піп дізнався, що циган сказав. Приходить він до цигана.</p>
	<p>— Цигане, що ти доброго наробив? А циган каже:</p>
	<p>— Отче, дайте ще ту другу половину свині, і нічого вам не буде. Але принесіть, бо я не годен нести.</p>
	<p>І піп заніс. А віт заскаржив його до суду. Прийшов термін на суд циганови й попови. Приходить піп до цигана знов.</p>
	<p>— Цигане, що ти доброго наробив?</p>
	<p>— Отче, нічого вам не буде. Приходять вони на суд. Питає судия віта:</p>
	<p>— У вас пропала свиня? Віт каже:</p>
	<p>— Пропала. Тоді й тоді.</p>
	<p>— Маєте свідка? Знаєте, хто вкрав?</p>
	<p>— Маю. Цигана. Питає судия цигана:</p>
	<p>— Ви знаєте, хто вкрав свиню?</p>
	<p>— Знаю, пане судия. Я вам розкажу, як то було. Прийшов я до попа. Кажу: «Отче, як би ми пішли свиню вкрасти у віта?» А піп каже: «Цигане, це не пасує для мене». — «Ви нічого не мете робити, лиш ходіть зо мною». Пішли ми оба з попом, залізли в карник, свиню задушили, занесли її до попа, обшмалили. Поділили все по половині, і лишився хвіст. Піп собі хоче того хвоста, а я собі. А я сказав: «Отче, ви ловіть хвіст за оден конець у зуби, а я за другий, і тягніть ви до себе, а я до себе. Хто кілко урве, то й буде його». Ви знаєте, пане судия, як то ся стало? Я добре потяг зубами, хвіст урвався та як ударив мене в голову, то я й пробудився. Судия каже:</p>
	<p>— Цигане, це тобі сон такий снився?</p>
	<p>— Сон.</p>
	<p>— То будьте здорові і йдіть додому. І по судови.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Задубрівці, Снятинського району, Івано-Франківської області 23 червня 1987 року Ткачук Ілля Михайлович (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як украли свиню <br><span class="article__headerDescription">Українська народна казка Покуття</span></h1>
	<p>Був циган. Прийшов він до ксьондза.</p>
	<p>— Ксьондзе, — каже, — чи ми би не пішли до ґазди свиню вкрасти? Така свиня сита, що очей не видко. Ксьондз каже:</p>
	<p>— Підем.</p>
	<p>Зібралися циган, ксьондз, дяк і паламар — штири їх. Прийшли ввечері до того ґазди. Циган собі виклепав швайку, свиню украли, і циган заколов її. Витягли її в долину і там обшмалили. І поділили всі штири по чвертці. І кожен пішов з тим м’ясом д’хаті.</p>
	<p>Ґазда рано встав, дивиться — свині нема. І пішов він до того самого цигана, би поворожив, хто вкрав свиню. Циган каже ґазді:</p>
	<p>— Я тобі поворожу, хто вкрав свиню, але дай, — каже, — килу муки кукурудзяної і сотку грішми.</p>
	<p>Ґазда дав циганови килу кукурудзяної муки і сотку грішми. І циган «ворожить»:</p>
	<p>— Я крав, отець духовний крали, дяк крав і паламар крав. Нас штири чоловіка крало.</p>
	<p>Ґазда пішов до сендзя і подав у суд. І сказав:</p>
	<p>— Циган крав, ксьондз крав, дяк і паламар крали.</p>
	<p>Ксьондзови прийшло повідомлення йти на суд. Прибігає він до цигана.</p>
	<p>— Нащо ти, цигане, сказав, що я з тобою крав свиню? Циган каже:</p>
	<p>— Я перебираю це все на себе, лиш дасте сотку грішми. Дав ксьондз йому сотку. І віддав циганови ту чвертку м’яса.</p>
	<p>— Не хочу я цего м’яса і не хочу з тобою, цигане, нічого мати. Дякови також повідомлення прийшло з суду. Приходить він до цигана.</p>
	<p>— Цигане, нащо ти сказав, що я з тобою свиню крав? — каже дяк. А циган каже:</p>
	<p>— Я перебираю це все на себе, лиш дасте сотку грошей. І дав дяк циганови сотку і віддав ту чвертку м’яса.</p>
	<p>Так само прийшло повідомлення й паламареви.</p>
	<p>— Цигане, нащо ти сказав, що я з тобою крав? А циган каже паламареви:</p>
	<p>— Дасте сотку, і я перебираю це все на себе. Паламар дав сотку і віддав циганови ту чвертку м’яса.</p>
	<p>Пройшло штирнадцять днів, уже треба йти на суд. Приходять вони — циган, ксьондз, дяк і паламар. Посідали, ксьондз дивиться на цигана, такий злосний. «Ади, циган перебирав на себе, а чого я тут?» І цей самий ґазда сидить на суді, що в него свиню вкрали.</p>
	<p>Сендзьо питає яко старшого цигана, бо він крав, він різав.</p>
	<p>— Як то було, цигане, з тою свинею? Циган усе поправді розказує:</p>
	<p>— Я сів удолині, виклепав, виострив швайку. І ми прийшли до ґазди, витягли за вуха свиню і потягнули вдолину. І я заколов її. Обшмалили ми ту свиню, і всі штири поділилися по чвертці. А з отцем духовним ми не могли поділитися задньою кишкою. Узяли ми ту кишку за два кінці в зуби, отець і я. І тягнули, він до себе, а я до себе. А мені кишка вирвалася з зубів, і я впав і вдарився головою до побішниці. І пробудився.</p>
	<p>Сендзьо каже:</p>
	<p>— То що, тобі, цигане, це снилося?</p>
	<p>— Так, пане сендзьо, це мені ся снило, — каже. — Де ж би отець духовний, дяк і паламар ішли з циганом свиню красти? Це мені ся снило.</p>
	<p>А сендзьо каже:</p>
	<p>— То що, ви прийшли мені тут сни розказувати? Суд не розбирає сни. Ідіть собі геть д’хаті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Балинці, Снятинського району, Івано-Франківської області 6 вересня 1987 року Палій Іван Николайович (1925)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
