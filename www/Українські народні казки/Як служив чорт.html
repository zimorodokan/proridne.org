<!--#include virtual="/-/inc/general__page_start.inc" -->
<title>Як служив чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як служив чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як служив чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як служив чорт <br><span class="article__headerDescription">Українська народна казка Бойківщини</span></h1>
	<p>У одного газди були три сини. Старші були газдівливі, любили працьовати, трудитися. А той менший нич не хотів робити. Тато каже йому:</p>
	<p>— Я тобі нич не дам, ніякого айна, бо ти в мене не заробив.</p>
	<p>А він каже:</p>
	<p>— Дайте мені хоть то теля, що вчора вродилося.</p>
	<p>Старий порадився з синами:</p>
	<p>— Давати йому чи ні?</p>
	<p>— Давати йому чи ні?</p>
	<p>— Та най бере.</p>
	<p>І взяв він теля із стайні, прив’язав на шнурок і тягне на продаж. Веде його лісом. А там була стара ялиця, яка скрипіла, коли її хитав вітер. Він вчув, що ялиця хитається й скрипить, немов би говорила до нього. І питає він:</p>
	<p>— Купуєш теля?</p>
	<p>Вона знов заскрипіла.</p>
	<p>— То що даєш?</p>
	<p>А вона знов скрипнула.</p>
	<p>— А коли будуть гроші? — питає.</p>
	<p>Знов скрипнула ялиця.</p>
	<p>— Ага, завтра.</p>
	<p>Прив’язав він теля до ялиці і пішов додому. А вовки теля з’їли. Другий день бере він сокиру і йде в ліс ід’тій ялиці. Такий був договір.</p>
	<p>— Но, чи суть гроші?</p>
	<p>А ялиця знов скрипнула. Він ударив у ялицю обухом. А там подзеленькотіло. Він подивився в дупло, а там самі срібняки. То розбійники наносили. Вони мали там сховище. Він придивився — там сила грошей, треба йти додому за міхами. Розказав він братам, узяли фіру й міхи і виїхали за грішми. Забрали ті всі гроші і привезли додому.</p>
	<p>Та й пішла по селі поголоска, що той за таке марне теля фіру грошей узяв. А в тім селі був багатий жид. Жиди дуже лакомі на гроші. І продав йому жид все своє майно, яке мав. Будинки і все-все продав. Та й ще йому лишилися гроші. Та й тото й браття були на нього сердиті, що він їх перегнав з майном. Але є пословиця: «Не родися красний, а щасливий».</p>
	<p>Він рішив зайнятися своїм хазяйством сам. Браття були на нього сердиті й заздрісні, що він так скоро до маєтку прийшов.</p>
	<p>Рішив він посадити кромплі. Але зорати не мав чим і почав лискарьом копати. І взяв з собою на полудне кусник хліба, щоби мав перекусити. І лискарює свій загін. Приробився він та й хотів перекусити, подивився, а хліба нема. Якась потвора прийшла і його хліб з’їла. Тяжко зітхнув він. Що робити?</p>
	<p>А той хліб з’їв чорт. Пішов він до своїх і похвалився, що з’їв у того чоловіка хліб. А чорти йому сказали відробити тому чоловікови удесятеро.</p>
	<p>І приходить він до того чоловіка.</p>
	<p>— Прийміть мене на роботу.</p>
	<p>А той каже:</p>
	<p>— Я й сам голоден.</p>
	<p>— Як ви будете голодні, і я буду голоден. І платні з вас брати не буду.</p>
	<p>— Но то роби.</p>
	<p>А чорт каже:</p>
	<p>— Я лискарювати не буду. Я, — каже, — вам зорю.</p>
	<p>Пригнав чорт дві кози з плугом і зорав, і заволочив усе. І посадили кромплі. І сусідам деяким поорали, посіяли і поволочилиу се.</p>
	<p>Але він не знав, що то чорт, бо той виглядав, як звичайний хлопець.</p>
	<p>А оден багач орав штирма волами і тото не міг зорати, що той козами. І каже багач:</p>
	<p>— Зміняйме мої воли на ваші кози.</p>
	<p>І змінялися. Але в багача кози не хотіли робити нич. А той продав воли і взяв гроші.</p>
	<p>— Но що будеме далі робити? — питає газда.</p>
	<p>— Ходити на заробітки, — каже чортик-слуга.</p>
	<p>І пішли вони до єдного пана на фільварок.</p>
	<p>— Прийміть нас, пане, на роботу. На жнива.</p>
	<p>Пан каже:</p>
	<p>— Що ви два значите на моїм фільварку. Ви би мої жнива до других жнив не закінчили.</p>
	<p>А слуга каже:</p>
	<p>— Не ваше діло, пане. Ми маємо вам все скосити, зв’язати, знести в скирди і загреби.</p>
	<p>І пан погодився.</p>
	<p>Скосили вони, зв’язали і поносили снопи в скирди. Пан подивився і зачудувався, що вони так скоро зробили. Таких робітників у него ще не було.</p>
	<p>— Ну що тепер? Що будете за то хотіти?</p>
	<p>— Що собі понесемо.</p>
	<p>— Добре.</p>
	<p>Пан погодився дуже радо. Що вони понесуть? А вони зсукали величезний мотуз і всю сівбу з фільварку забрали. Чортик сам поніс з фільварку всі снопи, ще й газду висадив на то. Пан дивиться — нич не оставили. Токма місце має, де снопи лежали. Але що обіцяв, то взяли.</p>
	<p>Та й приніс чорт тоти снопи т’хаті, змолотити, звіяли.</p>
	<p>— Но, тепер підеме в ліс по дрова, би-сьте мали дрова, — каже чортик газді.</p>
	<p>Прийшли в ліс, наломив той дубів, буків. Позвозили, покололи. І каже чортик-слуга:</p>
	<p>— Все, дядьку. Я вам відробив той кусник хліба. Зерно маєте, гроші маєте, дрова маєте.</p>
	<p>І пішов від нього.</p>
	<p>А той пан, що в нього жнивували,в се думає: «Мені би ся здало такого робітника». Лиш той вийшов від газди, а пан зустрічає його і каже:</p>
	<p>— Наймися до мене.</p>
	<p>— Добре. Але би-сьте забезпечили мене роботою. А як не забезпечите, я вас затрачу.</p>
	<p>І дав йому пан роботу. А він виконував всю роботу, яку йому пан давав. Сам косив, сам возив, сам все змітував і вимітував. І дійшло до краю, більше роботи в пана нема. Пан уже в страху. Що робити, яку роботу йому дати? Пан почав радитися з панею. А пан каже:</p>
	<p>— Не журися, я його роботою забезпечу.</p>
	<p>І вистригла вона собі кучерявого волосся, дала слузі і каже:</p>
	<p>— На то розпростуй, щоб волос був не кучерявий, а простий.</p>
	<p>Він узяв то розпростовувати. Взяв собі молотка, бабку, почав то товчи молотком. Він ударить, а то перетнеться, та й ще гірше кривиться. Він почав руками розправляти, а то не розправляється, далі кучерявиться. І він не міг тому порадити, розсердився, забрався й пішов.</p>
	<p>Казці конець, а писанню вінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>96 (1750). Як служив чорт. СУС 1643+810А+1175. 2 квітня 1988 р. Сич Василь Стасевич (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
