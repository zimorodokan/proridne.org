<!--#include virtual="/-/inc/general__page_start.inc" -->
<title>Миш і жаба ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Миш і жаба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Миш і жаба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Миш і жаба <br><span class="article__headerDescription">Українська народна казка про тварин</span></h1>
	<p>Жили раз миш і жаба. Вони були собі щирими приятелями. Раз каже жаба:</p>
	<p>— Нині буде весілля на тамтому боці ставу. Підемо туди. Миш налякалася та тихцем сказала, що вона не вміє плавати.</p>
	<p>— Е, це дурниця! — відповіла їй жаба. — Я зав’яжу тобі мотузок довкола шиї та перетягну тебе через воду. Лише не бійся!</p>
	<p>Миш повірила жабі та дала все з собою зробити. Так-то зачали вони мандрівку. Та коли найшлися посередині ставу, надлетів туди великий птах. Схопив миш і проковтнув її. Потім побачив жабу, що звисала на шнурку. Схопив і жабу та й з’їв і її. Жаба мала ще настільки часу, щоби з плачем сказати голосно:</p>
	<p>— Ах, коби-то я була не зав’язала моїй приятельці мотузка на шию!</p>
	<p>Отже, нехай ніхто не дозволить зав’язувати собі шнурок на шиї. Хоч би це хотів зробити навіть найліпший приятель і навіть у найкращім намірі!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Миш і жаба. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Дзвіночок. Часопис для українських дітей, Львів, 1931—1939., 1934, ч. 33, стор. не вказана (надруковано на обкладинці журналу).</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
