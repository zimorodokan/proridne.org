<!--#include virtual="/-/inc/general__page_start.inc" -->
<title>Як вовк суддею був ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як вовк суддею був» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як вовк суддею був.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як вовк суддею був <br><span class="article__headerDescription">Українська народна казка Полтавщини</span></h1>
	<p>Колись давно сталося це літом. Вивів господар свого осла на пасовисько, а сам пішов додому. А тим часом бродив по лісі голодний вовк. Дивиться, що осел сам пасеться. «От добре, — думає вовк, — не буду голодувати». Осел, побачивши вовка, теж думає: «Як би мені втекти від нього?»</p>
	<p>Підбігає вовк до осла, а осел і каже:</p>
	<p>— А я тебе шукав!</p>
	<p>— Навіщо?</p>
	<p>— Ой, — відповідає той, — у нашому селі тепер вибори. Не можуть люди вибрати, кого їм поставити суддею. Один хазяїн забажав суддею тебе. Усі з ним погодились і послали мене, щоб я тебе привів.</p>
	<p>— Ну, — каже вовк, — я дуже радий, що ти мене знайшов. Мерщій вези мене в село.</p>
	<p>Ось і село. Осел як зареве! Усі люди повибігали, дивляться, а то вовк на ослові верхи їде! Та давай вовка бити! Били так, що той ледве втік. Саме тоді один хазяїн складав сіно в копиці. Побачив вовка та й сховався у копицю. А вовк іде і говорить сам до себе:</p>
	<p>— Якби мені долізти до тієї копиці, то трохи відпочив би.</p>
	<p>Приліз він, ліг та й говорить:</p>
	<p>— Заманулося мені суддею бути. Мій дід не був, тато не був, а мені закортіло.</p>
	<p>А той господар слухає з другого боку копиці, вила в руках тримаючи, та як уріже ними вовка, той і побіг, горлаючи !</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>128 (4735). Як вовк суддею був. СУС —. Записала Кулій Тетяна 2008 року. Малушко Ніна Сергіївна (1951). Полтавська область, Лубенський район, Пишне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
