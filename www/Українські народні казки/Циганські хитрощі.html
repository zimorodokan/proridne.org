<!--#include virtual="/-/inc/general__page_start.inc" -->
<title>Циганські хитрощі ☼ Українська народна казка ☼ Народна творчість</title>
<meta name="Description" content="Українська народна казка Буковини «Циганські хитрощі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циганські хитрощі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циганські хитрощі <br><span class="article__headerDescription">Українська народна казка Буковини</span></h1>
	<p>Їде пан з кучером і здибає циганчука. Літ десять йому було, тому циганчукови.</p>
	<p>— Спини коні, — каже пан до кучера, — спитаєм щось цего циганчука. Циганчук підійшов, а пан і питає:</p>
	<p>— Мей, я чув, що цигани дуже обманюють людей. То, може, ти нас обманиш?</p>
	<p>А циганчук йому:</p>
	<p>— Я не вмію обманювати, бо ще малий. Тато мій уміє сильно обманювати.</p>
	<p>— А де твій тато? — питає пан.</p>
	<p>— Далеко. Он за тим горбом. Пан каже:</p>
	<p>— То йди скажи татови, най приходи сюди.</p>
	<p>І циганчук побіг за татом. Але пробіг трохи та й вернувся назад.</p>
	<p>— Чого ж ти вернувся назад? — питає пан.</p>
	<p>— Бо то дуже далеко. Поки я зайду туди, а поки назад, то й вечір буде. Дайте коня, то скажу татови і вернуся назад.</p>
	<p>Пан каже до кучера:</p>
	<p>— Дай йому коня, най скоріше вертається.</p>
	<p>Кучер розпряг коня, дає його циганчукови. Поїхав він. Проїхав трохи і вернувся назад.</p>
	<p>— Чого ти вернувся назад? — питає пан.</p>
	<p>— Я вернувся, бо як я поїду туди верхи, то верхи і назад вернуся. А тато мій має йти пішки? Дайте ще їдного коня, щоб і тато мав на чому приїхати.</p>
	<p>Пан каже до кучера:</p>
	<p>— Дай йому ще другого коня, то скоріше вернуться обидва. Циганчук прив’язав їдного коня до другого і подався. Чекає пан, чекає — нема цигана. А кучер каже панови:</p>
	<p>— Казав циганчук, що не вміє обманювати, а нас з вами обманив. Пропали коні.</p>
	<p>— То йди додому, — каже пан, — та приведи другі коні, щоб ми могли їхати далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 22 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
