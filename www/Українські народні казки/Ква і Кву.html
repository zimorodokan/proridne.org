<!--#include virtual="/-/inc/general__page_start.inc" -->
<title>Ква і Кву ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Ква і Кву» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ква і Кву.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ква і Кву <br><span class="article__headerDescription">Українська народна казка Чернігівщини</span></h1>
	<p>Жили собі дві жабки — Ква і Кву. Жабенята тільки й знали, що танцювати і співати. Весна ж чарівна пора року!</p>
	<p>Настало літо. Спека була просто нестерпна. Усе живе пеклося на сонці. Засумували й жабки, бо зовсім стало пересихати болото. Сиділи Ква і Кву на розпеченій землі і чекали дощу. Та його все не було.</p>
	<p>— Треба щось робити, — сказала Ква, — а то ми спечемося так.</p>
	<p>— А ти назбирай зелених листочків з росою, а я травички вранішньої та й збудуємо хатку, — запропонувала Кву.</p>
	<p>— Я не хочу! — вигукнула Ква. — Мені дуже жарко.</p>
	<p>— Ну, то я сама буду будувати, — відповіла Кву.</p>
	<p>Узяла мішечок і почала збирати росяні листочки та прохолодну травичку шовковисту. Кву будувала, а Ква знай виглядала дощу.</p>
	<p>Хатка вийшла схожа на гостроверхий намет. Вдень захищала від спеки, та ближче до полудня роса висихала і в хатці ставало душно. Жабки вилізали з-під листочків.</p>
	<p>Спека не спека, а працювати треба.</p>
	<p>— Ква, піди ягідки від шкідників порятуй, — сказала Кву.</p>
	<p>— Я не піду, бо мені спекотно і важко дихати.</p>
	<p>Працювала Кву на грядці наполегливо, хоч їй також було жарко. Надходив вечір і спека спадала. Кву назбирає ягідок і залізе в хатку, а Ква тут як тут. І запрошувати не доводиться. Але Кву не дорікала. Вона хотіла, щоб та сама зрозуміла. Спочатку Ква тільки лупала очима, а далі почервоніла і почала вилазити з-за столу.</p>
	<p>Тільки Ква зрозуміла, що вона робила все неправильно, як налетів вітер, зігнав докупи хмари і пішов теплий літній дощ.</p>
	<p>Жабки стали весело співати «Ква-Кву!», ніби дякували природі за дощ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (4284). Ква і Кву. СУС —. Записано 2008 року. Опанасенко Тетяна Олександрівна (1932). Чернігівська область, Бахмацький район, Пальчики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
