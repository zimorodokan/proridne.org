<!--#include virtual="/-/inc/general__page_start.inc" -->
<title>Про що кобила іржала ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про що кобила іржала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про що кобила іржала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про що кобила іржала <br><span class="article__headerDescription">Українська народна казка Закарпаття</span></h1>
	<p>Були собі чоловік і жона, жили чесно. Єдного разу чоловік вибрався на поле, позирає, а там горить огень. А на огні гадина. Він узяв бегар, прискочив і гадину з огня шмарив вон. Питає його гадина: — Що ти, чоловіче, за тото хочеш, що ти мені життя дарував?</p>
	<p>А він як учув, же гадина говорить по-людськи, та й повів їй:</p>
	<p>— Я нич не хочу, лем то знати, що звірі говорять. Вона обіцяє:</p>
	<p>— Я тобі тото зроблю, але кеть ти нікому не скажеш тото, що будеш чути од звірів. Бо кеть скажеш, то вмреш одразу.</p>
	<p>Він присягає:</p>
	<p>— Я не повім нікому. Тоді каже гадина:</p>
	<p>— Притули свій язик до мого язика.</p>
	<p>Чоловік так зробив, притулив свій язик до язика гадини й пішов.</p>
	<p>Іде він і вже розуміє все, що говорять звірі, птахи й навіть мухи.</p>
	<p>Так він жив довгий час. А потому в єден красний день зобрався з жоною мало походити. Попозирати своє поле, прогулятися. І посідали на коні. Він сів на коня, а жона на кобилу. Йдуть вони, йдуть, а кінь із ним все вперед утікає, а кобила ззаду їрже, коби її дочекав. Догонила вона його та заїржала: «Не поспішай так, бо ви двоє, а ми четверо». І тоді чоловік весело засміявся. І жона то увиділа. Він засміявся, що кобила жеребна, а жона тяжка.</p>
	<p>Жону то дуже зацікавило. Чого він сміявся? І стала йому надоїдати, би-сь повів, з чого він сміявся. А він не хотів їй повісти. Відповідає:</p>
	<p>— Тобі то неслободно знати.</p>
	<p>А жона стала так надоїдати йому, що він одного разу сказав:</p>
	<p>— Но, кеть хочеш, я тобі повім, але зроби мені ослін, бо я одразу умру.</p>
	<p>Зацікавило то її, так зацікавило, що й зробила вона ослін. Доки вона робила ослін, чоловік сів на лавку напроти облака, підперся на руку та зажурився. А тим часом надворі кугут дуже співав, веселився, по курках скакав з єдної на другу. А пес так зажурився, же аж сльози йому капали, же його ґазда мусить умирати. Каже пес когутови:</p>
	<p>— Слухай, який ти безсовісний! Наш ґазда має вмерти, а ти такий веселий.</p>
	<p>А когут повідає псові:</p>
	<p>— А чого наш ґазда такий дурний? У мене десять курок, і я всіма командую. Я раз крякну — і вони ховаються. А він не може покомандувати одною жоною. Кеть він мудрий, най візьме мотуз, намочить у воду, най задере їй догори спідницю, єдною рукою держить за спідницю, а другою най мотузом по заду пошмигає. І як її налупить добре, най пустить і скаже: «Із-за того я сміявся». І жона буде слухняна. А ґазда то все слухав, що когут казав. Тоді каже жона:</p>
	<p>— Но, ослін готовий. А чоловік їй:</p>
	<p>— Чекай, я ще йду до стайні, хочу увидіти перед смертю худобу. Пішов чоловік вон, взяв мотуз, намочив у воді, ввійшов до хижі, жоні все шаття задер, а другою рукою добре направ жону мотузом. Тоді каже:</p>
	<p>— Би-сь знала, я із того сміявся.</p>
	<p>І од того часу жона більше не питалася його, з чого він сміявся. І жили вони далі добре.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зарічево, Перечинського району, Закарпатської області 12 липня 1988 року Трянчич Іван Васильович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
