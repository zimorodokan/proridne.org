<!--#include virtual="/-/inc/general__page_start.inc" -->
<title>Солонина для зелениці ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Солонина для зелениці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Солонина для зелениці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Солонина для зелениці <br><span class="article__headerDescription">Українська народна казка Гуцульщини</span></h1>
	<p>Були чоловік і жінка. Чоловік заколов паця, склав у бербеницю. На спід солонину грубу, зверху тонку. І каже жінці:</p>
	<p>— Цю тонку мемо їсти в зимі, а ця буде на зеленицю, на траву, як мемо косити.</p>
	<p>— Добре.</p>
	<p>Пішов він у поле жати, а приходить якийсь, що знав про ту «зеленицю». Підійшов до хати та й каже жінці:</p>
	<p>— Я — Зелениця. Чоловік ваш складав для мене солонину.</p>
	<p>— Йо, йо, складав. Казав, що для Зелениці. Добре.</p>
	<p>Вона винесла та й дала йому солонину. А той узяв та й пішов. А чоловік приходить т’хаті.</p>
	<p>— Ади, чоловіче, був Зелениця та й...</p>
	<p>— Та й що?</p>
	<p>— Та я дала йому солонину, ту, що ти складав на Зеленицю.</p>
	<p>— Та що ти?! Шлях би тебе трафив! Ти дурна! Корова відбиває, що мемо їсти? Та я собі відкладав солонину на той час, як мав траву косити. Не комусь давати.</p>
	<p>Наказав, насварився.</p>
	<p>— Іду в світ від тебе. Як найду ще дурнішу від тебе, то вернуся т’хаті. А як не найду, повік ся не верну.</p>
	<p>Та й узяв у торбу хліба й до хліба та й пішов.</p>
	<p>Ішов він оден день, другий. Іде через одно село, дивиться, а баба приставила до хати драбину, взяла корову на петельку та й тягне її на драбину. Корова голову забила в драбину та й догори не лізе. Ну як її витягнути? А жінка корову буком та буком. А подорожній чоловік став, та й дивиться, та й думає: «Моя же таки така дурна не є».</p>
	<p>— Жінко, а ви чого на драбину корову гоните?</p>
	<p>— Та ади, — каже, — нема паші, а там така пожива, таке жито зійшло на хаті. Та би пасла там, а вона не хоче йти.</p>
	<p>Плюнув чоловік на то та й подумав: «А, піду т’свої біді. Є ще й дурніші жінки, як моя. Трохи буду наказувати, трохи просити. Вона вже, може, таке не зробить». Та й вернувся т’хаті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 22 лютого 1987 року Брустурняк Настя Василівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
