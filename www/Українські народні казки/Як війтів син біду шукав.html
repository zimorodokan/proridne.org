<!--#include virtual="/-/inc/general__page_start.inc" -->
<title>Як війтів син біду шукав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як війтів син біду шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як війтів син біду шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як війтів син біду шукав <br><span class="article__headerDescription">Українська народна казка Гуцульщини</span></h1>
	<p>Був війтів син. Він не знав ніякої біди. Люди кажуть, що біда, а він каже, що біди не видів.</p>
	<p>Узяв він та й пішов купатися. Та й поклав шмаття в лози, а то хтось у него вкрав. А він собі подумав: «Видно, що у всіх людей закрали, та як у мене, бо люди кажуть, що біда». Не має він де дітися. Сидів до вечора в лозах, а ввечері вийшов з лоз та й ускочив у якусь хату. Жінка пішла корову доїти, а він ускочив у хату та й заліз під постіль.</p>
	<p>А до тої жінки ходив піп. Прийшов піп, та й горівки приніс, та й з нею в хаті їдять, п’ють, а тут чоловік прийшов з роботи. Піп і собі заштрик під постіль. А той голий заліз далі, так що піп його не видів.</p>
	<p>Хатній чоловік пішов кота впускати та й двері втворив, а війтів син, той голий, виштрик з-під постелі та й утік надвір. Та й пішов т’хаті. Дома він убрався, прийшов під ту саму хату та й тарабанить, аби його пустили. Пустив його чоловік до хати та й питає:</p>
	<p>— Хто ви такий будете?</p>
	<p>— Я є ворожбит. Я вмію ворожити.</p>
	<p>— То що ви вмієте ворожити?</p>
	<p>— Прийміть мене ночувати, то я буду вам ворожити. Та й приймив його ґазда. А війтів син каже:</p>
	<p>— У вашій хаті дідько є. Грійте окропу та й будем його виганяти. Чоловік гріє окропу, а жінка нічого не каже. Нагрів ґазда окропу, та й каже війтів син:</p>
	<p>— Найдіть два березові віники.</p>
	<p>Та й оден віник узяв ґазда, а другий — війтів син. Та й зачали під постіль кропити, «виганяти дідька». А піп давай відти тікати. А вони приперли двері. Та так попа скропили, що як прибіг т’хаті, то вже не хотів більше ніколи до молодиць ходити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 18 серпня 1988 року Болдиш Катерина Юріївна (1914 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
