<!--#include virtual="/-/inc/general__page_start.inc" -->
<title>Як батько навчив синів працювати ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як батько навчив синів працювати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як батько навчив синів працювати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як батько навчив синів працювати <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись на світі один чоловік і мав він три сини. Вони повиростали високі, стрункі та здорові, але ніколи не тяглися до роботи. Їхній батько день у день і рік у рік працював на винограднику, в садку, на городі, порався у хаті. Все життя він піклувався про синів, годував їх і одягав. А вони, тільки-но припече сонце, так одразу ж і ховаються в холодок крислатих дерев або мчать стрімголов на річку купатися, ніяка робота їм на думку не йде.</p>
	<p>Добре оброблений і доглянутий батьком виноградник і садок давали восени щедрий урожай.</p>
	<p>Так минали день за днем, рік за роком. Та ось батько постарів, його борода стала біла-біла, мов сніг. Побачивши, що старість забирає останні сили, що вже немає в нього сили вести господарство і піклуватися про синів, батько вирішив передати їм у спадщину скарб, який здобув у повсякденній праці.</p>
	<p>Одного дня покликав усіх трьох синів до свого ліжка й каже:</p>
	<p>— Любі сини, скільки я жив, стільки й піклувався про вас, працював дні і ночі, і ось тепер, на старість, не можу залишити вам ніякої спадщини, окрім цієї хати, виноградника, садка та городу. Але запам’ятайте, що у винограднику закопано справжній скарб — горщик із золотом. Копайте виноградник і ви знайдете схований там скарб. І тоді все життя будете здоровими і багатими.</p>
	<p>Сини в один голос запитали батька:</p>
	<p>— А де саме закопано той скарб?</p>
	<p>— Не пам’ятаю, — відповів батько, — я закопав його ще в молодості. Беріть лопати, перекопуйте від куща до куща, від межі до межі і знайдете.</p>
	<p>Після смерті батька, коли у синів не залишилось і шматка хліба, наймолодший із синів згадав про скарб у винограднику.</p>
	<p>Наступного дня усі троє підхопилися раненько, кожен узяв по лопаті і заходилися копати на винограднику землю. Копали то в одному місці, то в іншому, понагортали цілі купи землі на виноградники, але так нічого й не знайшли. Зажурилися брати:</p>
	<p>— Якщо ми й далі так будемо безладно копати, то ніякого скарбу не знайдем. Давайте перекопувати землю всю підряд, — сказав найменший брат.</p>
	<p>В кінці городу старший брат загородив заступ глибоко в землю і наткнувся на кам’яну брилу. Взялися брати дружно викопувати той камінь, а коли зрушили його з місяця, то з-під нього забило джерельце чистої та холодної води. Виклали з каменю криницю з доброю водою, що вся околиця ходила сюди і брала смачну воду.</p>
	<p>Хлопці щиро захопилися роботою, перекопали всю землю від куща до куща на винограднику, під кожним деревом у садку, скопали увесь город уздовж і поперек, але так ні до чого й не докопалися. Тоді хлопці вирішили, щоб їхня праця не була марною, засіяти город і щось та вродить.</p>
	<p>Засіяли вони город так само, як колись робив їхній батько, потім своєчасно прополювали сходи та поливали джерельною водою. І ось діждалися врожаю: виноградник, садок і город уродили так, як не родили ніколи доти.</p>
	<p>Зібрали брати багатий-пребагатий урожай, поділили між собою і знову заходилися копати землю.</p>
	<p>Тоді брати зрозуміли, що батько сказав дуже глибокі і мудрі слова: «Скарб — це праця». Оце й був той скарб, який прагнули знайти брати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>282 (7417). Як батько навчив синів працювати. СУС 910 Е. Записала Самарська Марія 2009 року. Карпович Ольга Антонівна (1946). Дніпропетровська область, Апостолівський район, Пам’ять Ілліча</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
