<!--#include virtual="/-/inc/general__page_start.inc" -->
<title>Сокирка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Сокирка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сокирка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сокирка <br><span class="article__headerDescription">Українська народна казка Чернігівщини</span></h1>
	<p>Жили дід і баба. І не було у них чим топити пічку. От баба і каже діду:</p>
	<p>— Іди в ліс по дрова!</p>
	<p>Дід узяв сокирку, встромив її за поясок та й пішов. Ішов через місток, а сокира випала в воду. Сів дід, журиться та й думає, що робити. А тут випливає з води рибка і питає:</p>
	<p>— Чого ти журишся?</p>
	<p>А дід і каже:</p>
	<p>— Як же мені не журитися? Баба послала мене по дрова, бо топити нічим, а сокирки нема.</p>
	<p>Рибка нічого не сказала і пірнула у воду. Випливає з срібною сокирою та й питає:</p>
	<p>— Це твоя сокира?</p>
	<p>— Ні, не моя.</p>
	<p>Вона пірнула удруге, виносить золоту сокиру і питає:</p>
	<p>— Це твоя сокира?</p>
	<p>— Ні, це не моя!</p>
	<p>Знову рибка пірнула, виносить його сокиру та й питає:</p>
	<p>— Може, це твоя сокира?</p>
	<p>— Так! Це моя сокира!</p>
	<p>— Ну, раз ти такий справедливий, то я тобі віддаю і ті дві, — каже рибка.</p>
	<p>А все це побачив сусід і собі так зробив. Застромив сокиру за пояс і подався в ліс. А на мостику зупинився і кинув сокиру у воду.</p>
	<p>Випливає рибка і питає:</p>
	<p>— Чого ти журишся?</p>
	<p>— Як же мені не журитися, коли моя сокира впала у воду?</p>
	<p>Рибка нічого не сказала і пірнула у воду. Згодом виносить срібну сокиру та й питає:</p>
	<p>— Твоя сокира?</p>
	<p>— Моя! — радісно закричав дядько. Рибка нічого не сказала, пірнула удруге і винесла його сокиру.</p>
	<p>— Твоя сокира?</p>
	<p>— Моя!</p>
	<p>Рибка йому й каже:</p>
	<p>— Ти несправедливий. Тому я тобі нічого не дам.</p>
	<p>І пішов дядько додому без сокири.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111 (4221). Сокирка. СУС 729. Записано 2008 року. Сокова Анастасія Павлівна (1927). Чернігівська область, Козелецький район, Петрівське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
