<!--#include virtual="/-/inc/general__page_start.inc" -->
<title>Неслухняне білченя ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Неслухняне білченя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Неслухняне білченя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Неслухняне білченя <br><span class="article__headerDescription">Українська народна казка Полтавщини</span></h1>
	<p>Жила на великій сосні сім’я білок: тато, мама, синочок і донечка. Все б нічого, але синок, якого звали Малюк, був дуже неслухняний. Батьки часто його сварили, а він робив так, як йому заманеться.</p>
	<p>Одного разу мама і тато білченят пішли в гості до своїх друзів. Вдома залишилися непослушний Малюк і його сестричка. Батьки наказали:</p>
	<p>— Наглядай за сестричкою, щоб не випала з дупла.</p>
	<p>Та Малюк швидко забув про наказ батьків. Невідомі далі приваблювали його. І він подався з дому, залишивши маленьку Лізу (саме так звали сестричку) саму.</p>
	<p>Радість охоплювала його груди: він вільний до вечора, може гуляти, де заманеться. Малюк стрибав з гілки на гілку, з дерева на дерево. І не помітив, як опинився в чужому лісі. А тут і сонечко почало сідати. Малюк оглянувся — навколо все чуже. І він вперше злякався, почав голосно плакати. Поруч пролітала Сорока-білобока. Почувши ридання, сіла на гілку, побачила білченя і запитала:</p>
	<p>— Чого ти плачеш? Хто тобі заподіяв зло?</p>
	<p>— Я…я…я…заблукав…</p>
	<p>Сороці стало жаль його, тож наказала сидіти тут і чекати. А сама знялась з гілки і полетіла. Довелося трохи покружляти над лісом, поки не почула:</p>
	<p>— А-у, Малюк, відгукнися! Це твої батьки! Ми йдемо тебе шукати.</p>
	<p>Тоді вона сіла на гілку і розповіла турботливим батькам, де бачила їхнього сина. Як же зрадів Малюк, коли побачив тата і маму. Кинувся їх обіймати і пообіцяв більше не йти без їх дозволу з дому.</p>
	<p>Пролітаючи над їхньою сосною, Сорока бачила, як двоє маленьких білченят гралися та гризли горіхи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>177 (7086). Неслухняне білченя. СУС-, новотвір. Записала Ковтун Наталія 2009 року. Різуненко Наталія Григорівна (1940). Полтавська область, Чорнухинський район, Городище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
