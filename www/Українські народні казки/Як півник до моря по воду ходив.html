<!--#include virtual="/-/inc/general__page_start.inc" -->
<title>Як півник до моря по воду ходив ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як півник до моря по воду ходив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як півник до моря по воду ходив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як півник до моря по воду ходив <br><span class="article__headerDescription">Українська народна казка про тварин</span></h1>
	<p>Був собі дід та баба, а у їх курочка ряба та півничок. От побігли вони раз на смітник та й знайшли по зерняті. Півничок же своє ковтнув, а курочка вдавилась, лежить і не дише, крильцями не колише.</p>
	<p>Пішов півник до моря води прохати:</p>
	<p>— Море, море, дай води!</p>
	<p>— Нащо води?</p>
	<p>— Турі вода: там і Турька лежить</p>
	<p>І не дише уже. Крильцями, ніжками Не колише уже!</p>
	<p>— Піди до вола, хай ріг дасть. Пішов він до вола:</p>
	<p>— Воле, воле, дай ріг!</p>
	<p>— Нащо роги?</p>
	<p>— Морю роги; море мені води дасть.</p>
	<p>— Нащо вода?</p>
	<p>— Турі вода; там і Турька лежить</p>
	<p>І не дише уже, Крильцями, ніжками Не колише уже!</p>
	<p>— Піди до дуба, хай жолудь дасть. Пішов він до дуба:</p>
	<p>— Дубе, дубе, дай жолудь!</p>
	<p>— Нащо жолудь?</p>
	<p>— Волу жолудь; віл мені ріг дасть.</p>
	<p>— Нащо роги?</p>
	<p>— Морю роги; море мені води дасть.</p>
	<p>— Нащо вода?</p>
	<p>— Турі вода; там і Турька лежить</p>
	<p>І не дише уже, Крильцями, ніжками Не колише уже!</p>
	<p>— Піди до липи, хай лист дасть. Пішов він до липи:</p>
	<p>— Липа, липа, дай лист!</p>
	<p>— Нащо лист?</p>
	<p>— Дубу лист; дуб мені жолудь дасть.</p>
	<p>— Нащо жолудь?</p>
	<p>— Волу жолудь; він мені ріг дасть.</p>
	<p>— Нащо роги?</p>
	<p>— Морю роги; море мені води дасть.</p>
	<p>— Нащо вода?</p>
	<p>— Турі вода; там і Турька лежить</p>
	<p>І не дише уже, Крильцями, ніжками Не колише уже!</p>
	<p>— Піди до дівок, хай сплетуть мені вінок. Пішов він до дівок:</p>
	<p>— Дівки, дівки, сплетіть вінки! — Нащо вінки?</p>
	<p>— Липі вінки; липа мені лист дасть.</p>
	<p>— Нащо лист?</p>
	<p>Дубу лист; дуб мені жолудь дасть.</p>
	<p>— Нащо жолудь?</p>
	<p>— Волу жолудь; віл мені ріг дасть.</p>
	<p>— Нащо роги?</p>
	<p>— Морю роги; море мені води дасть.</p>
	<p>— Нащо вода?</p>
	<p>— Турі вода; там і Турька лежить</p>
	<p>І не дише уже, Крильцями, ніжками Не колише уже!</p>
	<p>Сплели дівки йому вінок; поніс він липі, липа лист дала; поніс лист до дуба, дуб жолудь дав; поніс жолудь до вола, віл ріг дав; поніс роги до моря, море води дало. Набрав півничок водиці, та поки приніс, аж курочку вже і черви сточили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як півник до моря по воду ходив. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 241/І, 2032. Зап. І. І. Манжура в с. Трьомсинівка Олександрівського пов. Катеринославської губ. Час запису не зазначений. Сказки, пословицы и т. п., записанные в Екатеринославской и Харьковской губ. И. И. Манжурою, Харьков, 1890. . стор. 5—6.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
