<!--#include virtual="/-/inc/general__page_start.inc" -->
<title>Кобилячі яйця ☼ Українська народна казка ☼ Народна творчість</title>
<meta name="Description" content="Українська народна казка Покуття «Кобилячі яйця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кобилячі яйця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кобилячі яйця <br><span class="article__headerDescription">Українська народна казка Покуття</span></h1>
	<p>Оден чоловік вивіз на базар цілу фіру гарбузів. Приступає до него жид і питає: — Що се таке на фірі?</p>
	<p>Як Іван учув, що жид не знає про гарбузи, то подумав: «Ти дурний, як ти се не знаєш». Та й каже жидови:</p>
	<p>— Се кобилячі яйця. А жид каже до Івана:</p>
	<p>— А хто на них буде сидіти — кобила чи курка?</p>
	<p>Іван каже, що курка не годна, бо вона мала. А кобили не виводять лошат із яєць.</p>
	<p>— Ну-ну, а хто ж має виводити лошата з сих яєць?</p>
	<p>— Як хоч’ купити кобилячі яйця, то ти когось найми, аби тобі висидів. Ти мені заплати за кожне яйце по золотому, і можеш сидіти ти або жінка. Понеси їх до вантіря, накрий перинами і сідай на них або ти, або жінка. І висидиш лошата.</p>
	<p>Жид каже:</p>
	<p>— Я тобі заплачу по золотому, але аби ти сам висидів. А Іван говорить:</p>
	<p>— Ви давайте по золотому за кожне яйце і сто золотих мені за те, що буду висиджувати.</p>
	<p>Порахували вони гарбузи. Було їх сто.</p>
	<p>— То ще давайте мені сто золотих і маєте мене годувати. Що я забагну, аби ви дали мені на їду.</p>
	<p>Питається жид Івана, чи довго треба сидіти. А Іван говорить:</p>
	<p>— Залежно від температури.</p>
	<p>Жид заплатив йому двіста золотих, і поїхав Іван додому. Завтра має прийти.</p>
	<p>На другий день приходить Іван і накриває перинами гарбузи («яйця»). Сам сів зверху. Довго жиди Івана годували, аж поки не загнилися гарбузи. Іван перевірив їх — багато під периною гнилих. То була субота, всі жиди пішли до божниці молитися. Іван довго не думав і придумав таке: «Запалю корчму. А як будуть іти жиди з божниці, буду плакати». Він добре знав, що гарбузи погниють, і йому треба буде заплатити. То він таке й придумав.</p>
	<p>Запалив він ту корчму, ходить там і плаче. Горить вся корчма, не лиш той вантірчик. Коли жиди побачили, що їх корчма горить, прибігли та й хочуть загасити. А Іван натер очі цибулею, бігає довкола вогню та й плаче. І все каже:</p>
	<p>— Діти мої, діти мої! Я думав, що з вас буде стадо коней, а ви всі попеклися! То не через мене ви попеклися, то був великий жар, а я не мав води погасити вас. Я приніс води, але то замало було. Треба було багато води.</p>
	<p>Та й водно плаче:</p>
	<p>— ...Діти мої, діти мої! А жидівка жидови каже:</p>
	<p>— Видиш, що то діти, а що то мама? Як мама плаче за своїми дітьми!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Копачинці, Городенківського району, Івано-Франківської області 12 березня 1988 року Дутка Петро Якович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
