<!--#include virtual="/-/inc/general__page_start.inc" -->
<title>Квітень у гостях у березня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Квітень у гостях у березня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Квітень у гостях у березня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Квітень у гостях у березня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Весняні місяці не живуть у мирі. Кажуть, що колись березень кликав до себе в гості квітня. Той і поїхав до нього возом. Березень взяв та й напустив на Квітня дощ. Місив, місив квітень грязюку та й вернувся. Березень заморозив землю і закидав снігом. Квітень зважився їхати в гості саньми. Почалася відлига, уперіщив дощ, і Квітень знову вернувся . Тоді квітень і хвалиться травневі:</p>
	<p>— Так і так, — каже, — двічі збирався до березня в гості і ніяк не доїду. Поїду возом, та багнюка заважає; поїду саньми — відлига не дає ходу.</p>
	<p>Травень і навчає його:</p>
	<p>— Як хочеш доїхати, бери, каже, віз і поклади на нього сани і човен.</p>
	<p>Зробив квітень так, як казав травень, і махнув до березня в гості. Березень напустив сніг, а той склав віз і човен на сани і поїхав далі. Полив дощ: розлилася вода всюди, — той склав віз і сани в човен і знов поїхав. Приїздить квітень до березня, а той і очі витріщив:</p>
	<p>— Як ти, каже, зумів доїхати в таку лиху негоду?</p>
	<p>— І не доїхав би вовіки, каже квітень, — та спасибі травневі: навчив.</p>
	<p>— Ну, стій же, травню, я тобі крилечка вкорочу, — каже березень.</p>
	<p>З того часу між березнем і травнем немає ладу. Що в травні зацвіте або зросте раннє, то березневий мороз і поморозить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (5332). Квітень у гостях у березня. СУС —, низка варіантів. Записано 2008 року. Гончаренко Лідія Микитівна (1939). Черкаська область, Черкаський район, Вергуни</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
