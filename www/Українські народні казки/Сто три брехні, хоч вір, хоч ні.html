<!--#include virtual="/-/inc/general__page_start.inc" -->
<title>Сто три брехні, хоч вір, хоч ні ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Сто три брехні, хоч вір, хоч ні» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сто три брехні, хоч вір, хоч ні.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сто три брехні, хоч вір, хоч ні <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Як згадаю про старовину,</p>
	<p>То засумую ще й рукою махну,</p>
	<p>Нема тепер в світі правди,</p>
	<p>Ні користі нема.</p>
	<p>А в старовину так була правда</p>
	<p>Та ще й не яка!</p>
	<p>Як я зробив плуг із кислого молока</p>
	<p>Та й поклав на комині,</p>
	<p>Нехай засиха.</p>
	<p>Як висох мій плуг,</p>
	<p>Так я взяв весь припічок,</p>
	<p>І комін зорав.</p>
	<p>І посіяв саму гірчицю,</p>
	<p>Щоб було дядькові чим з хвороби лічиться.</p>
	<p>Як не вродила гірчиця,</p>
	<p>А вродили верби</p>
	<p>І в печі комін до стелі підперли.</p>
	<p>Як зацвіли ті верби та не квітками,</p>
	<p>А рибою. Линами ще й карасями.</p>
	<p>Тут дядько дуже засміявся</p>
	<p>Аж за боки взявся.</p>
	<p>Стоїть і регоче,</p>
	<p>Зажмуривши очі.</p>
	<p>А за тим сміхом</p>
	<p>і слово з рота не проскоче.</p>
	<p>А далі, як вгамувався</p>
	<p>Та й каже:</p>
	<p>— Грицько, ти знаєш, що?</p>
	<p>— А що?</p>
	<p>— Дурний ти, от що.</p>
	<p>Дивись, що це вродило.</p>
	<p>Це нам з тобою щастя привалило.</p>
	<p>Тепер ми будемо багаті.</p>
	<p>Не будемо й жити в оцій хаті.</p>
	<p>Полізли ми з дядьком на верби.</p>
	<p>Надрали яєць повний гаманець</p>
	<p>Ще й три рукавиці і повезли на базар</p>
	<p>Продавати полуниці.</p>
	<p>Тут швидко назбирались, купці, генерали.</p>
	<p>Вони нам з дядьком добре ціну набивали.</p>
	<p>Набивали нам з дядьком вище носа,</p>
	<p>Побіг мій дядько додому та гірко голосить.</p>
	<p>А я біжу ззаду та плачу.</p>
	<p>А за тією дорогою ціною і</p>
	<p>світа білого не бачу.</p>
	<p>А купці за нами</p>
	<p>з довгими-довгими батогами.</p>
	<p>Догнали нас аж на печі в хаті</p>
	<p>Та й ну нас за ту ціну благати.</p>
	<p>Та вздовж та впоперек батогами потягати.</p>
	<p>Довго ми з дядьком на цій ціні стояли,</p>
	<p>Ніяк купцям не збавляли.</p>
	<p>Поки всі двері й вікна порозбивали.</p>
	<p>А як купці все покупили,</p>
	<p>То ми їх і на двір проводили.</p>
	<p>Хто пішов сторч, хто раком</p>
	<p>Ще й дякували словом усяким.</p>
	<p>Споминали батька й матір</p>
	<p>за хороше слово і за добрий гостинець.</p>
	<p>А на другий день запряг я кобилу в коляску</p>
	<p>і повіз святити паску.</p>
	<p>Проти Парасчиного двора</p>
	<p>Кобила підвернулась.</p>
	<p>Так, що й моя паска розвернулась.</p>
	<p>Я став та й гукаю:</p>
	<p>— Параско, Параско,</p>
	<p>Зроби мені добру ласку</p>
	<p>Збери мою паску</p>
	<p>в свою запаску,</p>
	<p>Бо моя кобила овес пожерла,</p>
	<p>А сама чи здохла, чи вмерла,</p>
	<p>І копитами двері підперла.</p>
	<p>Прийшла Параска</p>
	<p>Зібрала мою паску</p>
	<p>В свою запаску.</p>
	<p>Стоїть та й плаче, каже:</p>
	<p>— Добра з цього діла не бачу.</p>
	<p>А я й кажу: — Не плач Параско,</p>
	<p>ось послухай мою казку:</p>
	<p>Як їхала наша Хима</p>
	<p>додому з Єрусалима.</p>
	<p>Таратайка скрегоче,</p>
	<p>А кобила везти не хоче.</p>
	<p>Стоїть, брикає, хвостом махає,</p>
	<p>Бо у Хими батога немає</p>
	<p>А я й кажу:</p>
	<p>— Не плач, Химо,</p>
	<p>Твоя кобила не піде мимо.</p>
	<p>З голови буде корито.</p>
	<p>З хвоста — сито,</p>
	<p>З ребер — юшка,</p>
	<p>З рожі — ремінці,</p>
	<p>З кишок — труби,</p>
	<p>З кісток— зуби.</p>
	<p>Чи так, добрі молодці?!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>210 (5406). 103 брехні, хоч вір, хоч ні. СУС —. Записано 2008 року. Нижник Тарас Панькович (1890). Черкаська область, Чорнобаївський район, Велика Бурімка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
