<!--#include virtual="/-/inc/general__page_start.inc" -->
<title>Віслюк-мудрагель ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Віслюк-мудрагель» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Віслюк-мудрагель.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Віслюк-мудрагель <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі осел. І кажуть, що вважав себе той віслюк за неабиякого розумника. Одного разу зайшов він до садка. Бачить, на деревах яблука висять, а поряд кабаки достигають. І замислився осел, поглядаючи на гілля дерев та на вудиння з кабаками. А тоді ворухнув довгими вухами й проказав:</p>
	<p>— Багато чого в природі створено справді досконало, але трапляються речі, що їх краще було б зробити інакше.</p>
	<p>Почув ті слова горобець та й питає:</p>
	<p>— А що це тобі не подобається?</p>
	<p>— Ти що, сам не бачиш? — відказав осел, кивнувши головою спершу на садовину, а тоді на кабаки. — На таких великих, міцних гілках, поглянь, висять яблука, менші за дитячий кулак. А подивись на ці кабаки, здоровезні, завбільшки з мою голову, а держаться на тонесенькому вудинні.</p>
	<p>— Але ж саме в цьому і є мудрість природи, — заперечив горобець.</p>
	<p>— Яка там мудрість? — обурився осел. — От коли б яблука були завбільшки, як кабаки, а кабаки маленькі, мов яблука, це було б розумно.</p>
	<p>Проказавши це, осел приступив до яблуні й почухався боком об стовбур.</p>
	<p>Дерево схитнулося, з гілки зірвалося яблуко і упало віслюкові на голову.</p>
	<p>— Вай, голівонько моя! — заревів осел. — Чи ти ще ціла?</p>
	<p>А горобець регоче:</p>
	<p>— Це ж добре, що яблуко не таке завбільшки, як кабак. Бо якби було навпаки, то що б з твої голови лишилося!</p>
	<p>— Правда твоя, шановний! — погодився осел.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>159 (5208). Віслюк-мудрагель. СУС —. Записано 2008 року. Брацлавська Фросина Степанівна (1929). Черкаська область, Маньківський район, Молодицьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
