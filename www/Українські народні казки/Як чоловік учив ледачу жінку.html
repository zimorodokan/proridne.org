<!--#include virtual="/-/inc/general__page_start.inc" -->
<title>Як чоловік учив ледачу жінку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як чоловік учив ледачу жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік учив ледачу жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік учив ледачу жінку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була собі в одних людей дочка. Та дуже ледача, ні до якої роботи не возьмиться, то все гуляє або на печі спить. То й мати у неї була така, що всігда їй все підтакувала.</p>
	<p>— Гуляй, — каже, — доню у молодості, а старості уже роби сама на себе. Горе тебе всьому научить.</p>
	<p>Жила собі дівчина та й стала уже дівкою. Нада вже й заміж іти, та її ніхто не хоче брати, бо дуже ледача. От знайшовсь таки жених, що послав до неї сватів. Батько й мати, конечно, обрадувались, тіки мати каже:</p>
	<p>— А що, синок, чи ти її не будеш бить?</p>
	<p>— Ні, мамо, не буду. Я знаю, що з нею робить.</p>
	<p>Оце вони посватались, повінчались, забрали сундук і поїхали до молодого. Жили вони, як усі після свадьби. А тут настає косовище, а молодий каже всім домашнім, так, щоб і жінка чула:</p>
	<p>— Ну, слухайте всі: хто скіки зробить сьогодні, той стіки і їсти буде. А хто нічого не зробить, той нічого їсти не буде!</p>
	<p>Пішли всі в степ, а Олена осталась із старою матір’ю молодого. Подумала вона собі та й каже:</p>
	<p>— Ні, це мій чоловік пошуткував. Мій батько тоже казав, що їсти не дасть, як не робитиму, та все одно давав!</p>
	<p>Подумала вона собі так і лягла спати на пічку і проспала до обіду, аж тут уже і приходять обідать з поля, бо поле було недалеко.</p>
	<p>Чоловік почав питати всіх, хто стіки наробив. Один каже:</p>
	<p>— Я косив.</p>
	<p>Другий:</p>
	<p>— Я снопи в’язав.</p>
	<p>Третій каже:</p>
	<p>— Я возив хліб на тік.</p>
	<p>— А ти, жінко, що робила?</p>
	<p>— Нічого.</p>
	<p>— То й їсти будеш нічого.</p>
	<p>Зітхнула Олена, а в животі наче хтось бричкою їде.</p>
	<p>На другий день чоловік знову наказує працювати, а Олена й рада була взятися за роботу, та не вміє. От взяла вона відро, принесла води, та так заморилась, що лягла й до обіду пролежала. Приходять із степу, а чоловік і питає, хто що робив. Той каже — те, другий — се.</p>
	<p>— А ти, Олено, що робила?</p>
	<p>— Я сьогодні води принесла до обіду.</p>
	<p>— Ну то ж тобі кружку води, й їсти дам.</p>
	<p>На третій день, як пішли всі на роботу, заходилась помагати бабі, бо дуже їсти захотілось. Наносила дров, води, замела в хаті, піч розтопила, тісто замісила.</p>
	<p>Тільки що обід підоспів, аж глядь — уже й з роботи йдуть. Їй аж сумно стало, що так же бистро пройшов день. На цей раз Олена пообідала і вечерять наготовила. Так вона проробила до неділі.</p>
	<p>Приходить її батько в неділю, щоб навідать дочку, як їй живеться у чоловіка. Прийшов і не надивиться на дочку. І піч сама затопить, і обідать наварить, хату замете. Він от руки розвів і питає:</p>
	<p>— Як це тебе чоловік до роботи привчив?</p>
	<p>Вона мовчить. Аж тут із церкви ідуть. Олена вискочила з хати, принесла сиру шкіру, дала батькові і каже:</p>
	<p>— Нате, батьку, мніть цю шкіру, бо тут такі люди, що як хто нічого не робе, то їсти не дадуть.</p>
	<p>Здивувався старий, взяв шкіру і почав її мнять. Приходить молодий хазяїн, глянув на старого батька, поздоровкався, і питає:</p>
	<p>— Що це ви робите?</p>
	<p>— Шкуру мну, бо дочка казала, що у вас тому не дають їсти, хто нічого не робить.</p>
	<p>Зареготав чоловік і каже:</p>
	<p>— Киньте, батьку, цю шкуру, це я свою жінку привчав до роботи не молотом, а голодом.</p>
	<p>Засміявся старий, обняв свого зятя. А молоді почали з того часу жить-поживать і добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>160 (7362). Як чоловік учив ледачу жінку. СУС 1370А*. Записала Савдід Ксенія 2009 року. Савдід Олександр Григорович (1937). Дніпропетровська область, П’ятихатський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
