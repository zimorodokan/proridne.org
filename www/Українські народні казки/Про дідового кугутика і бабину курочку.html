<!--#include virtual="/-/inc/general__page_start.inc" -->
<title>Про дідового кугутика і бабину курочку ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про дідового кугутика і бабину курочку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дідового кугутика і бабину курочку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дідового кугутика і бабину курочку <br><span class="article__headerDescription">Українська народна казка Бойківщини</span></h1>
	<p>Мала баба курочку, а дідо кугута. Каже баба до діда:</p>
	<p>— Діду, твій кугут нич не робить. Моя курочка яйце несе, а він даремно хліб їсть. Та загнав би-сь кугута десь на зарібки.</p>
	<p>Прийшов дідо від’кугутови та й говорить до нього:</p>
	<p>— Пішов би ти, кугутику, десь на роботу та заробив дідови трохи грошей.</p>
	<p>На другий день рано встає дідо, кугута нагодував, напоїв, кугут крильми побив, стріпався та й пішов у дорогу. Іде він, і надибує його лис.</p>
	<p>— Кугутику-рябушику, куди ти йдеш? Я тебе зараз із їм.</p>
	<p>— Ні, лисе, ти мене не їж. Я сухий. Залізь мені в д…</p>
	<p>І поліз лис кугутови в д…Іде кугут далі і несе в собі лиса. Надибує його медвідь:</p>
	<p>— Куди ти, кугутику, йдеш?</p>
	<p>— Іду на роботу.</p>
	<p>— Я з тебе зараз кров виссу.</p>
	<p>— Що ти з мене виссеш? Я худий. Я тебе ліпше погодую. Лізь мені в д…</p>
	<p>І заліз медвідь кугутови в д…</p>
	<p>Іде кугут далі, і надибує його вовк. І каже:</p>
	<p>— Я тебе, кугутику, з’їм.</p>
	<p>— Ти мене, вовчику, не їш, бо ти мною не наїшся. Я тобі в великій пригоді стану. Лізь мені, вовче, в д…</p>
	<p>Заліз вовк йому в д…і йде кугут далі. Ішов, ішов і дуже далеко зайшов, до одного пана. Вискочив собі на паркан, стріпав крилами і красно піє. Вийшов пан, увидів його, повернув до хати і говорить:</p>
	<p>— Ти знаєш, пані, який у нас кугут красний піє на паркані?</p>
	<p>А пані говорить:</p>
	<p>— А може би ми його нагодували? Даймо йому їсти, пити і закриймо його межи кури.</p>
	<p>Вони його напоїли, накормили та й верли межи кури. А кугут говорить:</p>
	<p>— Лисе, вилізь із д…</p>
	<p>Виліз лис із д…, поїв кури та й знов заліз у д…А пані вийшла рано випущати кури — ні одної курки нема. Що за диво? Де ділися кури. По певно кугут винен, певно він задзьобав. Загнати кугута до стайні межи худобу!</p>
	<p>На другу ніч пустили кугутиа до стайні межи худобу, а кугут межи худобою каже:</p>
	<p>— Вилізь, вовче, з д…</p>
	<p>Вовк виліз із д…, позаїдав корови, наївся добре.</p>
	<p>— Лізь, вовче, назад, у д…</p>
	<p>І вовк заліз назад. А рано виходять до стайні — корови позакусувані лежать!</p>
	<p>Рано вийшов пан коні впрягати — коні мертві лежать. Що з тим кугутом роботи? Веречи його в воду, най ся втопить. Та й верли кугута в воду. А кугут говорить:</p>
	<p>— Бери, дупо, воду, бери, дупо, воду.</p>
	<p>І забрала д…всю воду. Прийшов кугут на подвір’я до пана.</p>
	<p>— Кукурі-ку-у-у!</p>
	<p>— А шляк би тя трафив!</p>
	<p>Каже пан до пан:</p>
	<p>— Що з тим кугутом зробити? Розпалити в печі і його спалити.</p>
	<p>Напалилив печі, червоніється грань. Та якось того кугута їмили і верли його в піч. А він говорить:</p>
	<p>— Лий, дупо, воду, лий, дупо, воду!</p>
	<p>Та й кугут вогонь залляв. Та виліз із печі і знов:</p>
	<p>— Кукуріку-у-у!</p>
	<p>Каже пан до пані:</p>
	<p>— Непорадна година з тим кугутом. Знаєш, що з ним зробити? Веречи його у велику гелетку і сипати на нього гроші. І гроші його задушать.</p>
	<p>Їмили кугута, запхали його в бочку і сиплять на нього гроші. А кугут каже:</p>
	<p>— Бери, дупо, гроші, бери, дупо, гроші!</p>
	<p>І забрала д… всі гроші. Вискочив кугут з бочки, крилами збив та й пошнурував. А недалеко дідової хати виліз із кугута лис, виліз вовк і виліз медвідь і подякували вони когутові за те, що понаїдалися. І пішли вони своєю дорогою, а кугут своєю.</p>
	<p>Приходить кугут на своє подвір’я та й закукурікав. А дідо з хати та й до кугутика. А кугутик переліз через поріг та й каже:</p>
	<p>— Сип, дупо, гроші!</p>
	<p>Сипляться гроші, а дідо каже до баби:</p>
	<p>Дивися, бабо, скільки кугут грошей заробив. Ти вижений совю курку на зарібки.</p>
	<p>Прийшла бабуся до курочки:</p>
	<p>— Курочко, іди на зарібки та принеси бабі грошей.</p>
	<p>Та й курочка іде на зарібки і так пишається. І зайшла вона в ліс. А з лісу вибігає лис і каже:</p>
	<p>— Курочко, де ти йдеш?</p>
	<p>— Де йду? Іду на зарібки.</p>
	<p>— Я тебе, курочко, з’їм.</p>
	<p>Та й їмив курочку та й з’їв. Та й конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>142 (2114). Про дідового кугутика і бабину курочку. СУС 715А. 4 січня 1990 р. Шуптар Катерина Миколаївна (1922). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
