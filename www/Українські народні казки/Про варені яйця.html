<!--#include virtual="/-/inc/general__page_start.inc" -->
<title>Про варені яйця ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про варені яйця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про варені яйця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про варені яйця <br><span class="article__headerDescription">Українська народна казка Гуцульщини</span></h1>
	<p>Був оден пан. Він хотів проїхати світом і провидіти гори й доли. Хотів бачити, де що є. Приїхав він у одно місто, а в тім місті жидівський ресторан. І в тім ресторані він ночував. І коні, і фірман — все там спало. Жид, хазяїн ресторану, хотів з цим дідичем поговорити. Говорив із ним до пізньої ночі і просив його, що як буде вертатися із своєї дороги, аби знов повернув до него на ніч.</p>
	<p>У якийсь час той повернувся і знов ночував у жида в тім ресторані. І пан дав тому жидови свою адресу, щоби колись оден до другого писали. І пан лишився жидови винен трохи грошей. — Я вам віддам, — сказав пан.</p>
	<p>А той пан дуже любив їсти яйця. Коли він вечеряв і снідав у тому ресторані, вони разом з фірманом поїли багато яєць.</p>
	<p>У рік жид пише до пана: «Заплати мені тілько й тілько грошей за яйця». Жид підчислив, що з тих яєць вийшли би курята. І були би з них кури, а від тих курей ще кури, і за рік випадало заплатити дуже великі гроші. Пан не хотів платити. Жид заскаржив у суд, і пан програв. Дається пан у вищий суд. У такий високий, що вже вищого суду не було. І в тому суді пан знов програв. І такі треба було кошти платити, що панського маєтку не ставало. Нарешті пан подався у суд заграничний. Може, він щось інакше буде рішати?</p>
	<p>А в того пана був синок, який товаришував з сусіднім хлопцем. І сниться панови сон, що коли прийде заграничний суд, той хлопець має його вирятувати. І подає пан за свідка цего сусідського хлопця. Завідомляє пан того хлопця на ту й ту годину прийти на суд. А на тім суді буде багато людей. Цікаво чути, що то буде.</p>
	<p>Тої днини раненько мати того хлопця перебирала біб. Котрий здоровий, садити, а котрий нездоровий, варити. Здоровий лежав окремо, а варений окремо. А сама мати пішла ямкувати, щоб посадити грядку бобу. І хотіла разом з хлопцем піти на той суд. Хлопцеви сказала, щоби кидав біб у ямки. Хлопець кидав і кидав біб варений. Мати замітила, що він кидає варений біб, і хлопця трохи била.</p>
	<p>— Ти ж знаєш, що варений біб не зійде і нічого не вродиться! Хлопець плакав і не хотів іти на той суд. Мати присилувала його, щоб він ішов на суд, а сама залишилася загрібати біб.</p>
	<p>Приходить хлопець на суд, а там адвокати, різні пани. Дуже багато людей чекають на хлопця. Бо хлопець запізнився.</p>
	<p>Питається найвищий суддя:</p>
	<p>— Синку, а чого ти такий заплаканий?</p>
	<p>— Бо мене мати била, — відповідає хлопець.</p>
	<p>— А за що тебе мати била?</p>
	<p>— За то, що я кидав у ямки варений біб.</p>
	<p>— Ти ж знаєш, синку, що варений біб ніколи не зійде і не буде родити.</p>
	<p>А хлопець каже:</p>
	<p>— А чому цему чоловікови присудили, що з варених яєць мають вийти курята?</p>
	<p>А тоді суддя питає:</p>
	<p>— А то які були яйця? Варені?</p>
	<p>— Варені.</p>
	<p>І програв жид. І вернув жид усі кошти, так, що продав на ті кошти свій ресторан. А той пан подарував той ресторан цему хлопцеви. І жиє він і сьогодні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 6 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
