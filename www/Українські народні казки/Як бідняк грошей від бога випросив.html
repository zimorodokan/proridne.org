<!--#include virtual="/-/inc/general__page_start.inc" -->
<title>Як бідняк грошей від бога випросив ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як бідняк грошей від бога випросив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідняк грошей від бога випросив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідняк грошей від бога випросив <br><span class="article__headerDescription">Українська народна казка Закарпаття</span></h1>
	<p>Було де не було, в сімдесят сьомій державі, за скляною горою, за Черленим морем. Так би держалися вороги на силах, як пісок на вилах.</p>
	<p>Жив собі один бідний чоловік. Весь час ходив під хрест молитися. І просив він од бога рівно сто крон. Та просив так, щоб з грошей не хибив ані гелер.</p>
	<p>Багатий пан проходив повз хрест і чув молитву. Хотів багач перевірити бідняка. Поклав коло хреста рівно вісім десяток, заховався в кукурудзі й дивиться, що той буде чинити. Підняв бідняк гроші, полічив і каже:</p>
	<p>— Боже, боже! Як видно, і в тебе не все гаразд! Бо коли б ти мався краще, ти дав би мені рівно стільки, скільки прошу.</p>
	<p>І на цьому слові бідняк поклав гроші до кишені. Приступив пан до бідного чоловіка й говорить:</p>
	<p>— Чоловіче, віддай гроші. Вони — мої.</p>
	<p>— Гроші дав мені сам бог!</p>
	<p>— Не бог, а я! Я хотів тебе перевірити, чи додержиш слова. Бо ти молився і просив: «Боже, дай мені рівно сто крон!» А тут хибить рівно дві десятки.</p>
	<p>— Коби в бога було більше грошей, він мені дав би їх! Гроші мої, не говоріть, пане, дурницю!</p>
	<p>Сварилися, сварилися бідняк і багатий пан. Ні до чого договоритися не могли, й закінчилася сварка тим, що пан подав на бідняка до суду.</p>
	<p>Не мав бідний чоловік у чому з’явитися перед лицем судді — був дуже цуравий. Прийшов до пана й каже йому:</p>
	<p>— Ви на мене подали до суду. Я голий. Коли хочете, щоб з’явився на суд, позичте мені одежу.</p>
	<p>Пан хотів, щоб бідняк став перед ним на суді, одежу йому позичив.</p>
	<p>По дорозі бідний чоловік загорнув до ряднини камінь і заховав його під пахвою.</p>
	<p>Слухали судді скаргу багатого пана й поглядали на відповідача, бо помітили, що той весь час держить щось під пахвою.</p>
	<p>— Скажи, як було? — питають судді чоловіка.</p>
	<p>— Було так... Коло хреста я знайшов вісімдесят корон. Бо я кожного дня ходив молитися богу, щоб кинув грошей. Та пап до мене імився, ніби гроші його. Пан ще може піти на мене напастю і сказати, що його й ця одежа, що на мені!..</p>
	<p>Пан схопився і скрикнув:</p>
	<p>— Одежа моя!</p>
	<p>— Видите, пане суддя?</p>
	<p>Судді подумали, що в пана не всі вдома. Порадилися й присудили гроші чоловікові. Підтвердили судді й те, що одяг не панів, а відповідача перед судом. Так чоловік виграв суд.</p>
	<p>Коли чоловік збирався іти додому, судді покликали його до себе.</p>
	<p>— Ти щось іще до нас маєш? — хитро спитав суддя, сподіваючись, що чоловік тримає для панів винагороду.</p>
	<p>Вийняв чоловік цеглину і показує.</p>
	<p>— Для чого тобі цеглина?</p>
	<p>— Коли б ви присудили гроші панові, я би вам цією цеглиною голови порозбивав.</p>
	<p>Судді цього не сподівалися. Перелякані й сердиті, прогнали чоловіка додому, а панові порадили більше не чіпати його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як бідняк грошей від бога випросив. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1543. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 169 — 171. Варіанти: Лазар — Архів П. В. Лінтура.; Гандера — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
