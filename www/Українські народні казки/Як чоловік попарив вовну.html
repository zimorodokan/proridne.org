<!--#include virtual="/-/inc/general__page_start.inc" -->
<title>Як чоловік попарив вовну ☼ Українська народна казка ☼ Народна творчість</title>
<meta name="Description" content="Українська народна казка Буковини «Як чоловік попарив вовну» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік попарив вовну.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік попарив вовну <br><span class="article__headerDescription">Українська народна казка Буковини</span></h1>
	<p>У Микити була слаба жінка. Каже вона чоловікови: — Микито, Микито, вдар чорного пса через перелаз, щоб він тобі зробив раз. А то, що він зроби, підсмаж. Як я то з’їм, то, може, стане мені лучче. Чоловік ударив пса, добув того, чого хотіла жінка, та й смажи. Жінка й питає:</p>
	<p>— Ну що, Микито, готове вже воно?</p>
	<p>— Не знаю, — каже чоловік.</p>
	<p>— То візьми та покушай. Чоловік покушав, а вона питає:</p>
	<p>Яке воно?</p>
	<p>— Та таке, як... воно. Паскудство. Не можу я його їсти.</p>
	<p>— То викинь його в вікно. Ти здоровий і не можеш його їсти, а як би їла я, слаба?</p>
	<p>Так вона примусила Микиту взяти в рот паскудство. Стогне жінка далі.</p>
	<p>— Микито, Микито, снила я цеї ночі, щоб ти приніс від моря піску. Як я в тому піску скупаюся, то вчуняю.</p>
	<p>Зібрався чоловік, взяв торбу та й іде. Навстрічу йому віщун.</p>
	<p>— Микито, ти куди?</p>
	<p>— Біда мені — жінка моя слаба. Приснила, щоб я приніс від моря піску. Хоче в тому піску скупатися.</p>
	<p>А віщун йому:</p>
	<p>— Вернися додому.</p>
	<p>Вертається чоловік, а віщун іде з ним і питає:</p>
	<p>— Є в тебе околіт?</p>
	<p>— Є.</p>
	<p>— Добре. Йду я проситися до твої жінки на ніч.</p>
	<p>Зайшов віщун у хату, а жінка сидить за столом і п’є з батюшкою.</p>
	<p>— Прийміть на ніч, — каже віщун.</p>
	<p>— Треба мені ще чужинців. Не приймаю, — каже жінка. А батюшка їй:</p>
	<p>— То гріх — не прийняти старанного чоловіка.</p>
	<p>— А де ж я його подію? В мене нема місця.</p>
	<p>— Я буду під припічком спати, як позволите, — каже віщун. Вона погодилася. А віщун каже:</p>
	<p>— Я випросив околіт на вогоньчик. Він у мене надворі. Де б його покласти?</p>
	<p>— Посторцюй його під вікно, щоб не було світло на вулицю. Вийшов він, загорнув хазяїна в околіт і посторцював його під вікно, щоб чоловікови було видко, що ся в хаті діє. А в хаті п’ють. Жінка заспівала пісню, а батюшка й собі приспівує: «Тумбадря! Тумбадря!», а віщун з-під припічка каже:</p>
	<p>— Позвольте й мені пісеньку заспівати.</p>
	<p>— Співай.</p>
	<p>Налляла йому жінка чарку, він випив і заспівав: Ой ти, околіте-солома, Чи бачиш, що робиться в тебе дома? Та візьми той прут, Що жінки мак трут, Та дай жінці хоч зо сім, А попови лиш зо два, Щоб не співав «тумбадря».</p>
	<p>Хазяїн вчув то під вікном і засміявся. Околіт лопнув, солома впала, і чоловік зайшов до хати. Поки він заходив, батюшка сховався в діжку з вовною. Хазяїн зайшов, а жінка до него:</p>
	<p>— Микито, чого ти вернувся?</p>
	<p>— Забув вовну попарити.</p>
	<p>Загрів він окріп та — бух його в ту діжку. А відти вискочив ошпарений батюшка. Вискочив — і в двері. А чоловік каже:</p>
	<p>— Треба було давно попарити вовну, бо в ній чорт сидів. То він тебе мучив, від того ти й слаба була. Тепер здорова будеш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 6 березня 1979 року Кондрюк Ганна Хомівна (1918)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
