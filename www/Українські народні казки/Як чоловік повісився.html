<!--#include virtual="/-/inc/general__page_start.inc" -->
<title>Як чоловік повісився ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як чоловік повісився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік повісився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік повісився <br><span class="article__headerDescription">Українська народна казка Закарпаття</span></h1>
	<p>Були два цімборове. Ходили обидва на роботу. І на вечірки єден до другого ходив. Єдного жінка була письменна, а він був неписьменний, а другий був сам письменний, а жінка неписьменна. Як вони були на вечірках і говорили собі, та письменна жінка взяла олівець і написала цімборови про любов. І дала йому читати:</p>
	<p>— Ану, чи прочитаєш, що я написала? Він прочитав. І написав їй тоже про любов:</p>
	<p>— Ану, чи прочитаєш ти, що я написав?</p>
	<p>А її чоловік не розумів нич, бо він неписьменний був. Та й так вони полюбилися, і вона пропонує тому цімборови:</p>
	<p>— Доки ми будеме так любитися? Треба, жеби ми жили разом.</p>
	<p>— Я жону маю, а ти маєш чоловіка.</p>
	<p>— Я, — обіцяє, — його отравлю.</p>
	<p>— Но а як би ти його отравила?</p>
	<p>— Піду до вароша, до лікарів, та лем лікарі можуть отраву наладити. А йому жаль було цімбора. Як пішли на роботу, він каже цімборови:</p>
	<p>— Що би-м ті, — каже, — повів?</p>
	<p>— А що ти мені скажеш?</p>
	<p>— Твоя жінка хоче тебе отравити. І вна хоче зо мною жити. А я не хочу. В мене є жінка й діти.</p>
	<p>А той питає:</p>
	<p>— А що мені зробити?</p>
	<p>— Купи собі фляшку паленки, аби-сь тоту не пив, що вона тобі дасть. Аби-сь пив свою.</p>
	<p>Прийшов він на вечір дому, а вона йому:</p>
	<p>— Йой, як ти ся наробив. Випив би-сь паленки. Я тобі принесла. І дала йому.</p>
	<p>— На, випий.</p>
	<p>А він заговорив її, вона оглянулася, а він підміняв паленку. І налляв собі свої. І випив.</p>
	<p>— Яка, — каже, — файна паленка.</p>
	<p>— Або я тобі файної купила. Іще випий.</p>
	<p>А він випив ще й поколисався. І впав. «Отравився». А вона думає:</p>
	<p>— Вже готовий.</p>
	<p>Взяла його та одтягла до пиливні. Взяла мотуз і прив’язала до балки, єден конець прив’язала, а то, що висіло, одрізала і прив’язала чоловікови на шию. І почала йойкати. Збіглися люди.</p>
	<p>— Що йому було? Жінка бреше:</p>
	<p>— Прийшов з роботи, дала-м йому їсти. А він поїв і вийшов. Пізніше я за ним вийшла, а він повісився. Якби була скорше прийшла, та була б одрізала ще живого. А він уже задушився. Що йому була за хиба, що ся вдавив?</p>
	<p>— Но, — кажуть люди, — вмер то вмер. Берім го на ослон. Принесли його в хату. А єден чоловік позирає, а він очі розтворив.</p>
	<p>І він устав, узяв той мотуз, що вона йому прив’язала на шию, і тим мотузом на смерть її забив. А паленку, що вона принесла, дали на пробу. І провірили лікарі, що то була отрава.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 27 березня 1988 року Бокшан Юрій Юрійович (1888 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
