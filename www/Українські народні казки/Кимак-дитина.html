<!--#include virtual="/-/inc/general__page_start.inc" -->
<title>Кимак-дитина ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Кимак-дитина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кимак-дитина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кимак-дитина <br><span class="article__headerDescription">Українська народна казка Закарпаття</span></h1>
	<p>Жили раз один чоловік і жона, файно&nbsp;<sup>*</sup> ґаздовали&nbsp;<sup>*</sup>, но усе журилися, що дітей не мали. Такой і геть довго не мали дітей, но раз жона тяжко зітхала і стала казати:</p>
	<p>— Коби хоть таку нам бог дитину дав, як кимак&nbsp;<sup>*</sup>.</p>
	<p>І ото раз, у свій час, уродила жона кимака, як дерево: слізно, де очі, рот є, ноги і руки, лиш у кимаці.</p>
	<p>Так вони засмутилися, що самі не знали, що чинити з тим кимаком. Лишили вони того кимака на пробу — що з нього буде, но воно чимдалі росте, і дуже спокійне, бо не плаче, а їсти помалу може. Так отой кимак вони держали зо п’ять годів, но ніякого хісна&nbsp;<sup>*</sup> не виділи з нього, то порадилися те чудо понести і веричи&nbsp;<sup>*</sup> (викинути). Так і учинили: понесли на одно поле і там лишили. Но раз, на щастя того кимака, на тім полі ішов конем один граф, — а кимача на той час почало іти помалу, бо ноги мало, лиш у дереві були, но розділено. Граф почав його звідувати:</p>
	<p>— Що ти є?</p>
	<p>А кимак каже (тоді проговорив) :</p>
	<p>— Я сам не знаю, що я є: хтось мене на се поле приніс.</p>
	<p>Граф много не радився, а узяв того кимака до себе на коня, думає: “Добре буде хоть на чудо другим позирати”.</p>
	<p>Як приніс кимака того додому, кимак став день за днем рости, — то таке диво: хто прийде, то лиш позирає на нього. І так мало-помалу кимак виріс таким великим. А як підріс, дали йому роботу на дворі — друблю&nbsp;<sup>*</sup> дозирати. Воно так ізмагається&nbsp;<sup>*</sup>, сокотить&nbsp;<sup>*</sup> і годує друблю — так її у хліві примножилося.</p>
	<p>Раз у самого царя, у тім таки вароші&nbsp;<sup>*</sup>, один великий бал був, на нього зазвано було і графа. Граф вибрався у парадний кочиг&nbsp;<sup>*</sup> іти на бал, але учув і кимак, що на бал ідуть усі з двора. Став просити кочіша&nbsp;<sup>*</sup>, аби хоть десь назад і його узяв, та буде йому коні дозирати, — но кочіш боявся його брати, але воно просило дуже кочіша, щоб його взяв так, аби пан не видів.</p>
	<p>Кочіш учинив те — поклав кимака під сідак — і так пішов із графом і із челяддю на бал.</p>
	<p>Як прийшли до царя у двір, там було много гостей, велика банда&nbsp;<sup>*</sup> йграла, много панчуків і княгинь танцювало. А у того царя і принц був нежонатий, котрий дуже доброї дяки і веселого духа був... Але що пізніше сталося: заходить одна дуже красна і красно убрана панська дівка, на котру усі лиш позирали. А як царський син увидів її, то ще звеселився і лиш з нею грав&nbsp;<sup>*</sup>. А та дівка все лиш малий час побуде межи гостями, а далі йде собі.</p>
	<p>Раз і кочіш присмотрів, бо хотів знати, що чинять коні і кимак коло них; а кимак якраз тоді розтворився, і дуже красна дівка з нього вийшла; але як увиділа кочіша, то назад у кимак убралася. Так то було много раз, як ніхто не був коло кимака, тоді з нього та красна дівка вийшла і пішла у бал, між другі, де усе лиш із царським сином танцювала.</p>
	<p>Як уже бал став кінчатися, тоді й вона пішла назад на своє місце і зайшла у кимак, а кочіш поклав її у сідак. Прийшов і граф, — і так пішли собі на кочизі додому.</p>
	<p>Як бал минувся, царському сину прийшла на гадку та красна дівка, у котру так влюбився, але ніхто не знав, де вона поділася і чия була. Но чим далі, то царський син настільки жалує за дівкою, що з жалю розболівся і казав цареві, своєму отцю, що коли ту дівку сюди, до нього, не приведуть, з котрою він на балу іграв, то здоровим не буде чутися.</p>
	<p>Цар розіслав куренти у свій варош, аби та дівка прийшла, котра з його сином на балу много іграла; та і одна не знаходилась така.</p>
	<p>Раз учув те і графів кочіш. Прийшло йому на гадку, що у тім кимаці є дівка, — та й розповів графові. А граф узяв той кимак і почав йому казати, аби одоперся. Кимак одопертися не хотів, казав, що він інаким не може бути.</p>
	<p>— Но, коли не хочеш так, то цареві тебе передам, аби дав тебе розрубати, і так будемо видіти, що в тобі є.</p>
	<p>Кимак наче аж напудився&nbsp;<sup>*</sup> і каже: “Но тепер дайте мені одну окремішню цімру&nbsp;<sup>*</sup>, та дайте мало муки, хай золотих галушок учиню, та пішлете царському сину”.</p>
	<p>Дали їй окремішню цімру, і там замкнули саму, дали їй муки, аби золоті галушки чинила, — а крізь ключову дірку позирали, що там буде... Позирають, а з кимака дуже красна дівка вийшла і ймилась до своєї роботи. А ці скоро отворили двері і піймали ту красну дівку, і так передали її графу, а граф послав її до царя. Царський син як увидів її, упізнав й зрадувався; і так її полюбив, що за жону її взяв. Учинили красну свадібку, а потому жили, доки їм тривали жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Файно — гарно</p>
			<p><sup>*</sup> Ґаздовати — господарювати</p>
			<p><sup>*</sup> Кимак — колода</p>
			<p><sup>*</sup> Хісно — користь</p>
			<p><sup>*</sup> Веричи — кинути, викинути</p>
			<p><sup>*</sup> Друбля — дрібнота (кури, гуси, качки)</p>
			<p><sup>*</sup> Ізмагається — силується</p>
			<p><sup>*</sup> Сокотить — стерегти</p>
			<p><sup>*</sup> Варош — місто</p>
			<p><sup>*</sup> Кочиг — карета, бричка</p>
			<p><sup>*</sup> Кочіш — візник, погонич</p>
			<p><sup>*</sup> Банда — оркестр, музика</p>
			<p><sup>*</sup> Грати — танцювати</p>
			<p><sup>*</sup> Напудитись — налякатись</p>
			<p><sup>*</sup> Цімра — кімната</p>
		</div>
		<div class="article__source">
			<p>Кимак-дитина. Записав І. Мигалка, дяко-учитель в с. Терешулі 1892 р. (ІМФЕ, ф. 1-7, од. зб. 454, арк. 52-54). Рукопис має назву: “Мигалка Иван. Собрание угро-русских сказок”.</p>
			<p>Подано за виданням: Дерев’яне чудо: Народні казки.— Ужгород: Карпати, 1981.— 208 с.— С. 17-19.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
