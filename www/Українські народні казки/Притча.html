<!--#include virtual="/-/inc/general__page_start.inc" -->
<title>Притча ☼ Українська народна казка ☼ Народна творчість</title>
<meta name="Description" content="Українська народна казка Полтавщини, Подніпров’я (Наддніпрянщини) «Притча» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Притча.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Притча <br><span class="article__headerDescription">Українська народна казка Полтавщини</span></h1>
	<p>Жили собі дві миші, польова і домашня. Раз домашня прийшла на полуденок до польової. А та каже:</p>
	<p>— Йдімо на ниву, позбираємо зерно, що висипалося на землю.</p>
	<p>Не сподобався гості такий полуденок: визбируй по зернині серед бур’яну і їж навпіл із землею. Каже вона польовій миші:</p>
	<p>— А в мене дома то сир, то солонина, а до всього — хліб. Ходи до мене в гості.</p>
	<p>Прийшла польова до домашньої миші в гості. Показала господиня свої харчі — слина тече. Почали їсти. Та вкусили раз чи двічі сиру, а двері комори: рип.</p>
	<p>— Тікаймо! — пискнула домашня миша і побігла в нору. Польова за нею.</p>
	<p>Як у коморі все стихло, вернулися миші полуденкувати. Але сиру вже не було. Взялися до солонини. Та вкусили раз чи двічі, чують:</p>
	<p>— Няв! Няв!</p>
	<p>— Тікаймо! — пискнула домашня миша. — То кіт.</p>
	<p>У норі польова миша каже домашній:</p>
	<p>— Не заздрю я твоєму життю.</p>
	<p>Не треба заздрити тому, хто живе з краденого, бо все його життя проходить у страху.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22 (4374). Притча. СУС 112. Записала Станко Л. О. 2008 року. Свиридко О. О. (1928). Полтавська область, Решетилівський район, Піщане</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Притча <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Ішов бог зі святими Петром і Павлом. Доходять до села. Дивляться, парубок лежить під грушею.</p>
	<p>— Парубче, дай грушу, — звернувся Христос.</p>
	<p>— Сам дожидай, поки впаде!</p>
	<p>Пройшли вони село, вийшли на поле, коли дівка пшеницю жне.</p>
	<p>— Красна дівице, дай нам води напиться.</p>
	<p>— Почекайте, збігаю до криниці холодної наберу.</p>
	<p>Збігала до криниці, набрала водиці, напоїла їх. Відійшли вони подалі. Бог і каже своїм святим:</p>
	<p>— Отож, помните того парубка, що під грушею лежав?</p>
	<p>— Помнимо.</p>
	<p>— А ту дівчину, що нам воду давала?</p>
	<p>— Так.</p>
	<p>— Тож вони будуть парою.</p>
	<p>— Боже, за що ж ти так караєш дівчину?</p>
	<p>— А якщо я двох ледацюг попарую! Що ж тоді буде?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109 (7259). Притча. СУС 822. Записали учні Губиниської ЗОШ І-ІІІ ступенів № 2 2009 року. Голуб Людмила Федорівна (1956). Дніпропетровська область, Новомосковський район, Губиниха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Притча <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив чоловік. І вже він був старий-старий і було у нього три сини. І всі три сини жили окремо, у кожного з них був будинок, сім’я і було своє господарство. Ті три сини не слухали батька. І весь час вони один з одним сварилися: кому чогось не вистачало, він звинувачував брата. А другому також чогось не вистачало, він теж звинувачував брата. І коли батько був дуже старий, він їх всіх трьох покликав та й каже:</p>
	<p>— Діти мої! Я вже буду помирати, а перед тим вам дам одну хорошу пораду. Щоб ви після моєї смерті жили всі в мирі один з одним.</p>
	<p>А вони кажуть:</p>
	<p>— Ми не можемо!</p>
	<p>А батько й каже старшому:</p>
	<p>— Принеси мені віника.</p>
	<p>Він приніс віника. Батько взяв та й вирвав з віника кожному по прутикові і каже:</p>
	<p>— Ламайте.</p>
	<p>Поламали вони. А потім отець дає старшому синові віник і каже:</p>
	<p>— Ану, віник ламай.</p>
	<p>Син не зміг його зламати. Тоді батько говорить:</p>
	<p>— Бачите, якби ви й далі були кожний порізну, то ви б як оці прутики ламались. А як ви отак будете всі у рідні своїй зв’язані та будете знати брат брата, то будете такі міцні, як отой віник. От чого на світі усі живуть, бо вся рідня «в’яжеться одним віником». А чого не треба віник старий викидати, а палить? Тому, що він згорає і з нього зостається прах, а людина приходить із землі, з праху і людина йде в землю, в прах.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>119 (7271). Притча. СУС 910F. Записала Зелена Людмила 2009 року. Мора Анна Максимівна (1924). Дніпропетровська область, Верхньодніпровський район, Любомирівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
