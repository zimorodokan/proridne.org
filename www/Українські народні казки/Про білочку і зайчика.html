<!--#include virtual="/-/inc/general__page_start.inc" -->
<title>Про білочку і зайчика ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про білочку і зайчика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про білочку і зайчика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про білочку і зайчика <br><span class="article__headerDescription">Українська народна казка Полтавщини</span></h1>
	<p>Живуть собі в лісі друзі — зайчик та білочка. Уночі зайчик спить під деревом у норі, а білочка — на дереві вгорі. І тоді все навколо стихає, лиш вітрець кущі колихає.</p>
	<p>Та як прокинуться вранці друзі — іде галас по всій окрузі. Вони були такі пустуни, зранку до вечора стрибали, реготали, аж увесь ліс не мав спокою.</p>
	<p>От одного разу каже їм велика мудра черепаха:</p>
	<p>— Годі вам пустувати й галасувати! Хіба ви не боїтеся злих звірів і птахів — вовків, лисиць або хижих шулік?</p>
	<p>— Не боїмося, не боїмося! — гукають зайчик і білочка.</p>
	<p>А їм черепаха каже, що в сусідньому лісі є стара-престара ворона. І кричить вона страшно: «Кра! Кра!»</p>
	<p>Зайчик і білочка злякалися, притихли. Але це продовжувалося недовго, вони знову почали галасувати, стрибати. Тим часом стара ворона з сусіднього лісу вже дізналася про цих пустунів. І вирішила їх спіймати.</p>
	<p>Бачить ворона, на зеленій траві мурахи, метушаться двоє прудких малят, зайчик і білочка.</p>
	<p>— Добридень, малята! Привіт вам із сусіднього лісу!</p>
	<p>Почули це зайчик і білочка, припинили свою розвагу й нашорошили вуха:</p>
	<p>— Із сусіднього лісу! Це з того самого, де живе страшна птаха ворона? Ви її знаєте?</p>
	<p>— Знаю, знаю, — каже ворона, сама до себе нишком посміхаючись, — вона</p>
	<p>то, може, й страшна. Але мене ви не бійтеся, підійдіть ближче! Грайтеся собі спокійно. Якщо та страшна птаха прилетить, я подам вам знак, тоді й тікайте!</p>
	<p>Зайчик і білочка підійшли ще ближче.</p>
	<p>— А який знак? — питають вони.</p>
	<p>— Ось так — от голосно вигукну…</p>
	<p>Тут ворона роззявила дзьоба та й вигукнула: «Кра!» Коли це глядь — на галявині вже нема нікого, ні зайчика, а ні білочки! Де ж вони поділися?!</p>
	<p>А вони як почули страшний вигук, що про нього їм черепаха розповідала, так одразу дременули в кущі!</p>
	<p>— Оце ж та сама ворона і є!</p>
	<p>А ворона подивилася, здивувалася та й полетіла геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>194 (4864). Про білочку та зайчика. СУС —. Записано 2008 року. Стеценко Ганна (1942). Полтавська область, Оржицький район, Лукім’я</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
