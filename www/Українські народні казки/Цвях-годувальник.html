<!--#include virtual="/-/inc/general__page_start.inc" -->
<title>Цвях-годувальник ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Цвях-годувальник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цвях-годувальник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цвях-годувальник <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було то не пам’ятаю точно коли, може, років 60 тому, а може і більше, я була тоді ще зовсім молодою, а якою вродливою дівчиною, всі в селі заздрили. А хлопці як бігали… та я то не про те й говорю.</p>
	<p>Так от, як я уже сказала було то давно в моєму рідному селі. Я там з мамою і братами, а в мене було їх п’ятеро, пережила всі біди і пізнала щастя. А скільки там бід було… Так от приїхав до нас в село такий чоловічок… Чому «чоловічок» то вже і не пам’ятаю, але всім селом кликали його чоловічком. Він був такий низенький із довгими темними вусами. Я його згадала, того, що був із ним пес. Та не просто такий пес, а такий товстий, якого ще не бачила. Такий білий а на ньому багато чорненьких цяточок. Й шо то за тварина така? Це я тільки недавно дізналася, що то така порода, кличуть її далматинцем, чи як там?</p>
	<p>Так от, поселився цей «чоловічок» із своїм псом в крайній хаті. Ото як із села ідеш, то в заростях уже і не побачиш. І не працював той чоловічок, і їсти в нього було небагато. А в кого тоді багато було? Тому то й собаки не годував.</p>
	<p>Ото як визирнеш у вікно, то по вулиці іде, і так поважно, ніби знає куди йде, отой пес. А іде він за село, а там у нас поле, а там річкою і лісом. Та довго він іде, довго. А під вечір повертається, і не сам, а несе в зубах то довгий шмат хліба, то великий шмат м’яса. І дивувалися всім селом, як оце собача Цвях (ми так його звали бо в нього лапи були тоненькі як цвяхи) і себе, і хазяїна без їжі не залишить. І скільки слідили за тим псом, ніколи не знали, звідки він їжу бере. От такий годівник був Цвях!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4 (7156д). Цвях-годувальник. СУС —, новотвір. Записала Ципля Анастасія 2009 року. Сивокобильська Євдокія Олександрівна (1950). Дніпропетровська область, Самарський район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
