<!--#include virtual="/-/inc/general__page_start.inc" -->
<title>Покараний скупець ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Покараний скупець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Покараний скупець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Покараний скупець <br><span class="article__headerDescription">Українська народна казка Чернігівщини</span></h1>
	<p>Був собі один багач. Та такий скупий, що жінці муку на тісто давав під вагу. Під вагу і приймав.</p>
	<p>От раз жінка спекла хліба, а з діжі вийшло сім хлібин, а восьма — невеличкий буханець. Тут де не взявся старець, просить милостиню. Вона взяла та й віддала йому той буханець. Приїздить багач з степу та й питає:</p>
	<p>— А що, скільки хлібин спекла?</p>
	<p>— Та сім.</p>
	<p>— Брешеш, ще буханець мав бути.</p>
	<p>— Та не було буханця.</p>
	<p>Він уже й бив її, і що не робив, а вона все своєї.</p>
	<p>— Ну, як не признаєшся, — каже, — то я зараз ляжу на лаві та й умру.</p>
	<p>Ліг на лаві, склав руки і лежить. А жінка побігла до сусідів і кличе:</p>
	<p>— Ідіть чоловіка мертвого убирати.</p>
	<p>Посходилися баби, обмили його і вже в домовину поклали. Жінка нахилилася та й голосить, а він з домовини:</p>
	<p>— Признайся, скільки хлібин було?</p>
	<p>— Та сім, чоловіче, сім.</p>
	<p>— Ну, так іди до попа.</p>
	<p>Ось прийшов піп, читає і править. Жінка знову до труни припадає.</p>
	<p>— А признайся, скільки хлібин було? — знову своєї чоловік.</p>
	<p>— Та сім, чоловіче.</p>
	<p>— Ну, так несіть до ями.</p>
	<p>Понесли вже й на кладовище, поставили біля ями, а він з домовини:</p>
	<p>— Скільки хліба було?</p>
	<p>— Сім, сім.</p>
	<p>— Ну, то закопуйте!</p>
	<p>Тільки опустили в яму, а жінка:</p>
	<p>— Е, обманула! Було сім хлібин, а восьмий буханець!</p>
	<p>Встає тоді чоловік. А піп і люди давай розпитувати, що воно таке. Жінка й розказує. Піп і каже:</p>
	<p>— Ну, як він такий, то закопуйте!</p>
	<p>Але чоловік втік, не чекаючи, поки його закопають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>228 (4477). Покараний скупець. СУС 1365 І*. Записала Клименюк Ольга 2008 року. Носенок Варвара Тихонівна (1924). Чернігівська область, Менський район, Дніпровське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
