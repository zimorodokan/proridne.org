<!--#include virtual="/-/inc/general__page_start.inc" -->
<title>Кравець і вовк ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Кравець і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кравець і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кравець і вовк <br><span class="article__headerDescription">Українська народна казка про тварин</span></h1>
	<p>Як був у попа кравець і пішов на село робити, а в той час безщасному вовкові не послав біг корму. Він зліз на гору да й просе бога: «Дай, господи, їсти, а то вмру!» — «Ох, іди ж, — каже, — вовче, що нападеш попове, то й їсти тобі готове».</p>
	<p>От, іде вовк. Ходе кобила. «Здоров була, кобило! А чия ти єсть?» — «Ох, вовче, я попова!» — «Ти ж мені їсти готова!» — «Ох, подивися ж, — каже, — вовче, я була в городі, принесла бумаги». Став вовк, дивиться в бумаги. Кобила як стрибнула... Оглянулась — так і вовка не взирила. От, іде вовк та й думає: «Який дурень єсть!.. Чи я пан, чи я письменний, що ще мені в бумаги дивиться?!»</p>
	<p>Іде вовк, аж ходить баран. «Здоров був, баране! А чий ти єсть?» — «Поповни». — «Ти ж мені їсти готовий!» — «Ой, стань же ти, вовче, в долині, а я піду на гору; роззяв ріт, так я сам тобі вскочу». Як розогнавсь баран, як дав йому в лоб — дак трохи не заснув вовк. От, іде вовк та й думає: «Який я дурень!.. Чи я пан, чи що, шо ще захотів легкого хліба?!»</p>
	<p>Стрів вовк свині. «Здорові були, свині! А чиї ви єсть?» — «Попови!» — «Ви ж мені їсти готові!» — «Ох, вовче-братику, зволь же нам хоч пісню заспівать». Поти свині вовка манили, поки люди взгляділи вовка да й прогнали.</p>
	<p>От, іде вовк і стрічає кравця. «Здоров був, кравче! А чий ти єсть?» — «Поповни!» — «Ти ж мені їсти готовий!» — «Ох, вовче-братику, дозволь же мені хоч умицця на послідній дорозі, — от, дай же ще і хвоста втертись». От, кравець у хвіст руки як умотав, як опустив три аршини, так вовк там трохи й не гигнув... От, кравець як одумавсь, як побіг та на дуба й сховавсь.</p>
	<p>Став вовк думати-гадати як би того кравця здогнати. Зібрав собі молодців і підійшов якраз під того дуба. «Он де, братці, сидить кравець на дубі. Ох, нумте, братці, як би його достати...» От, ліг безхвостий насподі, а ті всі на його зверху, — от уже одному вовку стати і кравця достати. Той кравець каже: «Понюхаю хоч на послідній дорозі табаки». Понюхавши: ачхи! А вовк думав, що кричить: аршин! Як пирсне відтіля, як посиплються вовки, як ухопили того вовка, розірвали. І пропав бідний!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Кравець і вовк. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 121, 122. Зап. на х. Миколаїв Борзенського пов. Чернігівської губ. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., 1, стор. 5—6.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
