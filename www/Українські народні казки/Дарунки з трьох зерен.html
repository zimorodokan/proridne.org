<!--#include virtual="/-/inc/general__page_start.inc" -->
<title>Дарунки з трьох зерен ☼ Українська народна казка ☼ Народна творчість</title>
<meta name="Description" content="Українська народна казка Полтавщини, Подніпров’я (Наддніпрянщини) «Дарунки з трьох зерен» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дарунки з трьох зерен.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дарунки з трьох зерен <br><span class="article__headerDescription">Українська народна казка Полтавщини</span></h1>
	<p>Був собі на селі багач Панас. І служив у нього бідний наймит Максим. Мав жінку та діток п’ятірко. Жили в старій хатинці з одним віконцем. Бідувала родина.</p>
	<p>Настала весна. Пригріло сонечко. Пора свою ниву засівати, а вдома і зернини немає.</p>
	<p>— Піду до пана попрошу хоч півмішечка зерна, — каже чоловік жінці.</p>
	<p>Але повернувся ні з чим. Сів під хатою і задивився, як ластівки вили під старою стріхою гніздечко.</p>
	<p>— Нащо зводите, силу витрачаєте, піде дощ, зруйнується воно, — каже чоловік.</p>
	<p>А птахи ще старанніше працювали.</p>
	<p>— Ось уже й готове гніздечко! — раділи ластівки.</p>
	<p>А незабаром з’явилися маленькі жовторотики.</p>
	<p>Одного дня діти бавилися на подвір’ї. Раптом вони здійняли крик.</p>
	<p>— Тату, тату, змія під стріхою. Он вона, он вона!</p>
	<p>Іван схопив кілка і скинув змію з хати, відніс у ярок. У гніздечку залишилось одне ластів’я. Діти доглядали за ним, а коли вже могло літати, випустили на волю.</p>
	<p>Промайнула холодна зима. До Максимової хати вранці прилетіла врятована ластівка, поклала одне зернятко і прощебетала:</p>
	<p>— Посій біля дверей.</p>
	<p>В обідню пору поклала друге зернятко і сказала:</p>
	<p>— Посій перед вікном.</p>
	<p>Увечері принесла третє зернятко:</p>
	<p>— Посій біля криниці.</p>
	<p>Бідний чоловік так і зробив, як бажала пташка. А другого дня на тих місцях, де були посаджені зернини, виросли три велетні-гарбузи.</p>
	<p>Коли Максим торкнувся першого гарбуза, то утворилось дві половини. Там були хліб, бублики, калачі, м’ясо, молоко. У другому був одяг, сорочки, штани, черевики, намисто. У третьому — золото.</p>
	<p>Так ластівка віддячила сім’ї за врятоване її життя. А чоловік згодом збудував великий будинок, переселилися з старої хатини і зажили щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>124 (5053). Дарунок з трьох зернин. СУС —735****. Записав Шапран Едуард (7 клас) 2008 року. Кулак Єлизавета Григорівна (1925). Полтавська область, Пирятинський район, Дейманівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дарунки з трьох зерен <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жив великий дідич. Мав стільки лісів, полів, худоби, що навіть цар заздрив. А у того дідича служив бідний чоловік Максим. Слуга мав хатку з одним вікном. З ним проживала його сім’я. Родина немаленька, а їсти нема чого. Настала весна. Треба щось посіяти, а в мішку ні зернини. Жінка Максимова сумує, плаче. Нічого робить, пішов Максим до дідича просити. Прийшов до порогу і каже:</p>
	<p>— Дай мені хоч трохи насіння, щоб мої діти не повмирали з голоду.</p>
	<p>А дідич його не став слухать, накричав на нього і вигнав. Опустив слуга голову і пішов додому.</p>
	<p>Сидять якось Максим із жінкою на призьбі, горюють. Коли це бачать, що під їхньою стріхою зліпити гніздо ластівки, і вже висиджують потомство. Перегодом вивелися і малі. Та якось з утра явилася до пташечок зміюка, а діти побачили її і стали дуже громко кричать</p>
	<p>— Тату, до наших пташок лізе змій!</p>
	<p>Максим вибіг надвір ухватив ломаку і давай змію лупить. Бив поки не убив. Осталось в живих тіки одне ластів’я з переламаною ножкою. Максим забрав його до хати і вихожував аж до холодів, а потом відпустив на волю.</p>
	<p>На слєдующу весну прилетіло ластів’я до своєї хатки і постукало дзьобом у шибку. Всі його побачили і повибігали з хати. А ластів’я підлетіло до свого спасителя, положило йому в жменю три зернини і сказало:</p>
	<p>— Одну зернину посій перед дверима, другу перед вікном, а третю коло колодязя.</p>
	<p>Він так і зробив. А на другий день виросли на тих місцях три кабака. Закотив Максим у хату ті кабаки, і сказав жінці, щоб наварила кабакової каші. Розрізала жінка перший кабак, а там повно різних наїдків: ковбаска, калачі, кваснина, і солодке, і гірке, вообще дуже їжі різної багато.</p>
	<p>Повикладала все те на стіл, а в гарбузі оп’ять те саме появилося. Розрізала вона другий кабак, а там така гарна одежа шо й панам не снилася.</p>
	<p>А у третьому кабаку було золото.</p>
	<p>— Тепер ми не будем голодні і холодні, і кланятись дідичу не будемо, — сказав Максим.</p>
	<p>Узнав дідич про багатство Максимове, ох і розізлився. Прибіг до нього і почав розпитувать як і шо. Розказав йому Максим все, як було: як виходив пташку, як садив зерна, збирав врожай. Дідич його вислухав і бігом побіг додому зробив гніздо і почав підманювать птичок. І підманив. Вивелися пташенята, попідростали, а змія не лізе до них. І дідич сам поліз у гніздо побив птичок, а одне пташеня оставив.</p>
	<p>На другий рік принесло пташеня йому три зернинки, посадив їх дідич і виросли з них три великі кабаки. Позривав він їх і давай бистро різать.</p>
	<p>Розрізав перший, а оттуда вилетіла хмара сарани і на поля до дідича, поїла все. Розрізав другий, а оттуда вибухнув вогонь і попалив весь маєток. А третій кабак не встигли розрізати. Люди кажуть що в ньому є кубло гадюк, які вилізуть тоді, коли дідич захоче оп’ять панувати. А Максим із родиною ще довго жив, не журився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (7355). Дарунки з трьох зерен. СУС -735****. Записала Яцюк Аліна 2009 року. Матвієнко Олександра Єфимівна (1942). Дніпропетровська область, П’ятихатський район, Красноіванівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
