<!--#include virtual="/-/inc/general__page_start.inc" -->
<title>Що наворожили циганки ☼ Українська народна казка ☼ Народна творчість</title>
<meta name="Description" content="Українська народна казка Покуття «Що наворожили циганки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що наворожили циганки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що наворожили циганки <br><span class="article__headerDescription">Українська народна казка Покуття</span></h1>
	<p>Були чоловік і жінка, мали одну дочку. І віддали її на сторону. Але тому чоловікови, що її взяв, циганки ворожили: «Твою жінку має з’їсти вовк, як буде йти до свої мами». Уже рік минув, а вона в свої мами не була. Чоловік бере на віз куфер, жінка сідає в куфер і їдуть до її мами. Їде жінка в куфрі, щоби вовк не з’їв. А лісом біжить дуже файна пані в косицях і просить чоловіка:</p>
	<p>— Возміть мене, возміть. Я тікаю, бо за мною вовки женуться. Чоловік отворяє той куфер.</p>
	<p>— Сідайте, пані, сідайте.</p>
	<p>Пустив він ту пані до свої жінки. Пані сідає в куфер, а він каже:</p>
	<p>— Я вас пущу аж у свої мами.</p>
	<p>— Най буде, я рада тоту, що ви мене взяли. Приїздить він до жінчиної мами, втворяє куфер.</p>
	<p>— От, мамо, ми приїхали до вас у гості, — каже чоловік.</p>
	<p>А з куфера не жінка вийшла, а лиш вовк вискочив. І втік. А жінки не було. З’їв жінку вовк.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 1 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
