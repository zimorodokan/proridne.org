<!--#include virtual="/-/inc/general__page_start.inc" -->
<title>Як Іван пана обдурив ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як Іван пана обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван пана обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван пана обдурив <br><span class="article__headerDescription">Українська народна казка Полтавщини</span></h1>
	<p>Знайшов Іван у лісі немічне вовченя, вигодував його, бо дуже жаль стало малесеньке звірятко. Та вовк вовком, а Іванові вівцю задушив. То ж надумав Іван продати його.</p>
	<p>Веде Іван вовка на мотузці на ярмарок, а назустріч пан їде.</p>
	<p>— Іване, що то в тебе за собака? — питає Івана. — Скільки живу, таких собак не бачив.</p>
	<p>— Та що ви, пане, зовсім на тваринах не розумієтесь? — дивується Іван. — Це ж не собака, а баран. Якщо його на ніч між вівці впустити, то зразу їх удвоє більше буде.</p>
	<p>— Продай, Іване, мені цього барана, — просить пан, — в мене є кошара овець, але я хотів би мати їх удвоє більше.</p>
	<p>Недовго вони торгувались і, вручаючи вовка панові, Іван порадив:</p>
	<p>— Впустіть барана до овець увечері, щоб ніхто не бачив. Зразу ж закривайте двері, щоб не зурочити. До ранку двері не відкривайте, в кошару не заглядайте і нікому про барана не розказуйте, щоб його не вкрали.</p>
	<p>Пан так і зробив. Насилу дочекався до ранку, прибіг до кошари, до дверей, а двері не відчиняються. Він на радощах хвалиться жінці:</p>
	<p>— Впустив я до кошари барана, а він стільки овець наплодив, що і дверей не відчинити.</p>
	<p>Пішли до кошари удвох. Насилу відчинили двері, а їм назустріч вовк, та такий товстий, що ледве з ніг не збив пана. Пан до овець, а їх не те, що вдвічі більше стало, а жодної живої не залишилось. Так Іван пана обдурив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40 (4896). Як Іван пана обдурив. СУС 1311. Записала Максименко О. М. 2008 року. Корнило Марія Федорівна (1930). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
