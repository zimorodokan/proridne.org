<!--#include virtual="/-/inc/general__page_start.inc" -->
<title>Про Дениса та лисицю ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про Дениса та лисицю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Дениса та лисицю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Дениса та лисицю <br><span class="article__headerDescription">Українська народна казка Чернігівщини</span></h1>
	<p>Жив собі бідний чоловік і звали його Денис. Мав він багато дітей. Вже вдарили морози і Денис зібрався в ліс по дрова.</p>
	<p>Як зайшов він у гущу лісу, то почув якийсь писк. Чоловік знав, що у Развинівському лісі є хижі звірі, але зустрітися з ведмедем він не чекав. Підійшовши ближче Денис побачив, що ведмідь ухопив зайця і збирається з’їсти. Денис замахнувся сокирою, ведмідь і випустив зайця.</p>
	<p>— Чоловіче, ти мене лишив без сніданку, тепер я з’їм тебе! — каже ведмідь.</p>
	<p>— Добре, — відповідає Денис, — але дай мені спочатку дрова віднести додому, бо мої дітки з холоду замерзнуть.</p>
	<p>— А назад прийдеш?</p>
	<p>— Прийду.</p>
	<p>— Ну вези та не обдури мене!</p>
	<p>Одвіз на санчатах Денис дрова та й повернувся назад. Прийшов у ліс, а ведмедя нема. Сів на пень та й журиться. Підбігає лисиця і питає:</p>
	<p>— Чого ти зажурився?</p>
	<p>— Дай мені спокій! Хіба ти можеш мені допомогти?</p>
	<p>— Та може щось і поможу, тільки ти мені розкажи, яка біда.</p>
	<p>Чоловік розповів, а лисиця й каже:</p>
	<p>— А в тебе є кури?</p>
	<p>— Є!</p>
	<p>— Ти мені віддай всіх курей, а я тобі допоможу.</p>
	<p>— Хай буде так!</p>
	<p>— Тоді слухай, чоловіче, добре. Я піду і буду трубити. Ведмідь спитає, що то таке, а ти скажи, що це мисливці йдуть дичину стріляти. Тоді ведмідь налякається і захоче сховатися. А ти йому мішок підстав.</p>
	<p>Так і зробили. Коли ведмідь почув звук, одразу кинувся шукати собі сховища. Чоловік запропонував йому залізти в клунок. Зав’язав міцненько і чекає лисиці. Та прийшла і питає:</p>
	<p>— А що це в тебе таке?</p>
	<p>— Та то я назбирав шишок.</p>
	<p>— А ти візьми палицю та побий їх. Тоді більше влізе.</p>
	<p>Чоловік взяв палицю і доти бив ведмедя, поки той не почав проситися. А лисичка сказала:</p>
	<p>— Я до тебе, чоловіче, завтра прийду за курочками. Ти ще не забув?</p>
	<p>— Ні, приходь, я тобі всі віддам.</p>
	<p>Іде Денис додому, шкода йому курей. Та й діток треба чимось годувати. Але слова треба дотримуватися. Розповів про все дружині, а та й каже:</p>
	<p>— Як прийде лисиця, ти її доти не впускай, поки я дітей не покличу.</p>
	<p>Постукав хтось у двері.</p>
	<p>— Хто там? — питає чоловік.</p>
	<p>— Це, я лисичка, прийшла за курочками.</p>
	<p>— Чекай, чекай, зараз одягнуся.</p>
	<p>А жінка тим часом покликала дітей, вони поховалися і почали гавкати. Почула це лисиця і питає:</p>
	<p>— Що там, чоловіче, в тебе гавкає?</p>
	<p>— Та то, небого, стара собака наплодила малих. А вони вже виросли та й рвуться надвір. Та я їх хочу випустити.</p>
	<p>— Ой, не треба, чоловіче, не випускай! Не треба мені і курей твоїх!</p>
	<p>Та й побігла геть, а Денис залишився радий, що так викрутився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (4360). Про Дениса та лисицю. СУС 155. Записано 2008 року. Козлова Марія Іванівна (1931). Чернігівська область, Городнянський район, Вихвостів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
