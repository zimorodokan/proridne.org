<!--#include virtual="/-/inc/general__page_start.inc" -->
<title>Прокляття матері ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Прокляття матері» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Прокляття матері.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Прокляття матері <br><span class="article__headerDescription">Українська народна казка Полтавщини</span></h1>
	<p>Сімдесятивосьмирічна Наталка Мисник з глибокою вірою в сказане розповідала:</p>
	<p>— Мій батько, царство йому небесне, ніколи не говорив поганих слів. Не дозволяв і матері нашій, і нам навіть чортихатися. «Не треба лихословити, оскверняти поганими словами і себе, і людей, і навіть навколишній світ», — казав він нам. А найбільше застерігав, щоб не проклинали своїх дітей батьки. «Краще вдар його ганчіркою чи дубцем, — було, говорив батько, — а не говори поганих слів, не клени».</p>
	<p>І розказує було нам, як одного разу рано-вранці вигнав він воли у долину, що біля села. Коли стало сходити сонце і розвіюватися туман, побачив на кущі повішеного за шнур хлопця. А тут і люди верхи на конях їдуть сюди по сліду. Та й розказують йому, що ще давно, як хлопець був маленький, мати за щось розгнівалась на нього та й крикнула спересердя:</p>
	<p>— А щоб тебе чорт забрав!</p>
	<p>Може й ще щось додала. Та й забулося все це. Росте хлопець. А як виріс, пішов одного разу в сусіднє село. А коли повернувся, то мати аж об поли вдарилася руками, глянувши на нього. Весь жовтий, аж страшний.</p>
	<p>— Що з тобою? — кинулась до нього мати.</p>
	<p>— Було ж мене, мамо, не віддавати чортам. Сьогодні вночі заберуть вони мене.</p>
	<p>Цілу ніч всі сиділи біля нього. Батько й з рук його не випускав. Та враз серед ночі загуло, загуркотіло навколо. Вихопило хлопця з батьківських рук, тільки й зостався в руках шмат одежини.</p>
	<p>Кинулись усі шукати, але не знайшли його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (4607). Прокляття матері. СУС—. Записала Стельник Оксана 2008 року. Сова Микола Максимович (1936). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
