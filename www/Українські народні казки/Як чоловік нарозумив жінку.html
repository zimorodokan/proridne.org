<!--#include virtual="/-/inc/general__page_start.inc" -->
<title>Як чоловік нарозумив жінку ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як чоловік нарозумив жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік нарозумив жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік нарозумив жінку <br><span class="article__headerDescription">Українська народна казка Закарпаття</span></h1>
	<p>Був де не був один чоловік. Розумів він бесіду всілякої птиці. Став одного разу на дворі, вчув, як говорять собі кури, й стало йому смішно. Сміючись і до хати зайшов.</p>
	<p>— Чого ти смієшся? — питає жінка чоловіка.</p>
	<p>— Ой жоно-небого, цього сказати не можу,</p>
	<p>— Чому?</p>
	<p>— Бо коли скажу, відразу помру,</p>
	<p>— Помирай, лише кажи!</p>
	<p>— Добре! Приготуй мені труну. Я ляжу до неї і все тобі скажу.</p>
	<p>Приготувала жінка труну, бо дуже хотіла знати, чому ґазда сміявся. Ліг чоловік до труни й дає жінці останні накази, поради, як його поховати, як вона має без нього ґаздувати.</p>
	<p>— Скажи мені, чого ти сміявся! — і тут жінка — своє. Чоловік подумав: «Вона чисто мене на той світ вирядить. Подивлюся ще на сонце, на білий світ й тоді вже помру».</p>
	<p>Устав із труни, вийшов надвір. Сонечко світить і гріє, кури в пилюці гребуться. Коли півень побачив свого ґазду, скочив на пліт, тріпнув крилами і весело кукурікнув:</p>
	<p>— Куруріку-у-у! Кури, ходіть сюди! Я у вас один, вас у мене тридцять! Та ви мене всі слухаєте, що не кажу, що не роблю! А наш господар, неборак, не може порадити собі з одною жоною! І мусить помирати-и-и!</p>
	<p>— Та чого мусить помирати? — питають кури півня.</p>
	<p>— Бо дурний!</p>
	<p>А чоловік зрозумів усе, що говорила птиця, і зайшов до хати. Жінка напосідає:</p>
	<p>— Кажи, чого ти сміявся?</p>
	<p>— Жона божа, дай мені спокій! Тут би помирати, а тобі усе ще дурниці в голові. Коли вже нарозумишся?</p>
	<p>— Помирай, але кажи, чого ти сміявся!</p>
	<p>Півень слухав бесіду чоловіка й жінки під вікном, тріпнув крилами і знову:</p>
	<p>— Кукуріку-у-у! Господарю, навчи жону розуму!</p>
	<p>Чоловік так і вчинив. Узяв жінку за руку і почав святити.</p>
	<p>— Хочеш знати, чого я сміявся? Хочеш знати, чого я сміявся?..</p>
	<p>Півень вискочив на пліт і з плота:</p>
	<p>— Ну, то-то, то-то, то-то! А кури:</p>
	<p>— Так-так! Так-так-так!..</p>
	<p>— Ой не буду більше, не буду!.. — почала проситися жінка.</p>
	<p>А півень загорлав:</p>
	<p>— Чоловік нарозумив жінку-у-у! Чоловік нарозумив жінку-у-у! Коби помер, бідувала би без нього! А так будуть жити...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як чоловік нарозумив жінку. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 670. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 104 — 106. Варіанти: Королович — «Три золоті слова: Закарпатські казки Василя Короловича / Запис текстів та впорядкування П. Лінтура. — Ужгород: Карпати, 1968.», с. 189 — 192; Калин — Архів П. В. Лінтура.; Лазар — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
