<!--#include virtual="/-/inc/general__page_start.inc" -->
<title>Про липку та зажерливу бабу ☼ Українська народна казка ☼ Народна творчість</title>
<meta name="Description" content="Українська народна казка Поділля «Про липку та зажерливу бабу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про липку та зажерливу бабу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про липку та зажерливу бабу <br><span class="article__headerDescription">Українська народна казка Поділля</span></h1>
	<p>Жили собі дід та баба. Вони були дуже вбогі. От баба і каже:</p>
	<p>— Ти б старий, пішов у ліс та вирубав липку, щоб було чим протопити.</p>
	<p>— Добре, — каже дід.</p>
	<p>Узяв сокиру та й пішов до лісу. Приходить він до лісу, вибрав липку. Тільки що замахнувся сокирою, щоб рубати, коли чує — липка каже людською мовою:</p>
	<p>— Ой не рубай мене, чоловіче добрий, я тобі в пригоді стану!</p>
	<p>Дід з переляку і сокиру опустив. Постояв, подумав та й пішов додому. Приходить додому та й розповідає про свою пригоду. А баба й каже:</p>
	<p>— От який же ти дурень. Піди зараз до липки та попроси конячку з возом. Хіба ми ще не находились з тобою?</p>
	<p>— Та як так, то й так, — каже дід.</p>
	<p>Надів шапку та й пішов. Приходить до липки та й каже:</p>
	<p>— Липко, липко, казала баба, щоб ти дала конячку з возом.</p>
	<p>— Добре, — каже липка, — іди додому.</p>
	<p>Приходить він додому, а біля хати стоїть віз і конячка.</p>
	<p>— Бач, старий, — каже баба, — тепер і ми люди. От тільки хата от-от завалиться. Піди, старенький, попроси ще й хату.</p>
	<p>Пішов до липки, попрохав ще й хату.</p>
	<p>— Добре, — каже липка, — іди додому.</p>
	<p>Приходить дід і не пізнає.</p>
	<p>— А, що старий, як би ти попрохав ще й худоби.</p>
	<p>Пішов дід до липки, попросив худоби.</p>
	<p>— Добре, — каже липка, — іди.</p>
	<p>Приходить дід і не натішиться. Повен двір худоби і птиці.</p>
	<p>— Ну, тепер нам більш нічого не треба, — каже дід.</p>
	<p>— Ні, старенький, піди попроси й грошей.</p>
	<p>Пішов дід до липки і попросив гроші.</p>
	<p>— Добре, — каже липка, — іди додому.</p>
	<p>— От, старий, тепер ми багаті, але треба, щоб нас люди боялися.</p>
	<p>Пішов дід до липки, попрохав дід липку, щоб так зробила. Приходить дід додому, аж глядь: нікого нема стоїть та сама стара хата і баба коло неї.</p>
	<p>Так покарала липка за те, що ненажерлива баба хотіла всіх людей налякати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3 (6332). Про липку та зажерливу бабу. СУС 555. Записано 2009 року. Рачек Ніна Юхимівна (1939). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про липку та зажерливу бабу <br><span class="article__headerDescription">Українська народна казка Чернігівщини</span></h1>
	<p>Жили собі дід та баба і були вони дуже бідні. Баба й каже діду:</p>
	<p>— Піди в ліс та зрубай липку, витопимо в хаті, Щоб тепло було! Пішов дід у ліс, розмахнувся сокирою, щоб липку зрубати, а вона йому людським голосом стала говорити:</p>
	<p>— Не рубай мене діду, я тобі в пригоді стану.</p>
	<p>Дід злякався постояв, постояв, подумав та й пішов додому. Дома розказав бабі, що з ним сталося в лісі, а баба йому й каже:</p>
	<p>— От дурень, ти б попросив конячку з возом.</p>
	<p>Дід прийшов у ліс і давай у липки просить конячку з возом, а липка й каже:</p>
	<p>— Іди, діду, додому, я зроблю тобі все що ти просиш.</p>
	<p>Прийшов додому, а в дворі стоїть конячка і віз. А баба й ще діда посилає у ліс, щоб він сходив да попросив хату, бо вона була дуже стара. Дід знов пішов у ліс і почав просити у липки хату, а липка й каже:</p>
	<p>— Іди вже додому, зроблю я вам і хату.</p>
	<p>Приходить дід додому, а там стоїть гарна-прегарна хата. А бабі ще мало. Посилає діда в ліс попросити в липки худоби і птиці. Пішов старий в ліс попросив худоби і птиці, а липка й каже :</p>
	<p>— Іди діду додому, зроблю я тобі все, що ти просиш.</p>
	<p>Дід прийшов додому, а там, повний двір різної худоби. А бабі й цього мало. Каже вона:</p>
	<p>— Піди попроси й грошей.</p>
	<p>Пішов дід до липки й грошей просить. Липка й грошей їм зробила. Приходить додому, а баба гроші рахує за столом.</p>
	<p>— А тепер сходи та попроси у липки, щоб в усьому селі нас люди боялися бо ми ж тепер багаті.</p>
	<p>Пішов дід та й попросив і це. Липка зробила. Приходить дід додому, а там сторожа, поліція.</p>
	<p>— Тепер діду хай липка зробить так, щоб на нас батраки робили.</p>
	<p>Пішов він до липки сказати те, що йому баба сказала. Липка мовчала, мовчала, а потом і каже:</p>
	<p>— Іди зроблю вам останнє.</p>
	<p>Приходить дід додому, а там нічого немає, стоїть та ж сама стара хата і баба біля неї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (4285). Про липку та зажерливу бабу. СУС 555. Записала Жила Юлія (8 клас) 2008 року. Жила Таїсія Лаврентіївна (1938). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
