<!--#include virtual="/-/inc/general__page_start.inc" -->
<title>Нерідна мати ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Нерідна мати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Нерідна мати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Нерідна мати <br><span class="article__headerDescription">Українська народна казка Бойківщини</span></h1>
	<p>Оден чоловік жив собі з жінкою, мав двоє дітей. Жінка тяжко захворіла і померла. Чоловік засумував, бо лишилися діти. Йому треба було і на хліб заробляти, і дітей доглядати. Подумав він, що треба оженитися, але найти таку жінку, аби шанувала дітей. Нарадили йому, що є в селі така старша дівчина — добра і буде шанувати дітей. Зайшов він до неї, поговорив, і вона погодилася — сказала, що буде ходити коло дітей, як рідна мати, буде шанувати дітей.</p>
	<p>Поженилися вони, стали разом жити, господарювати, вона дітей шанувала, добре доглядала, але шанувала до тих пір, поки не народила свою дитину. Коли ж народилася в них дитина, сказала до чоловіка:</p>
	<p>— Якщо хочеш, би я з тобою жила, то десь дій своїх двоє дітей. А він відказує їй:</p>
	<p>— Ми ж договорилися, що ти будеш шанувати мої діти. А тепер що я маю робити?</p>
	<p>А вона йому:</p>
	<p>— Візьми дітей, відведи на залізну дорогу — їх переїде поїзд, і будуть думати люди, що вони сами туди зайшли.</p>
	<p>Йому стало дуже жаль, і зачав він плакати, але зібрав увечері діти, хлопчика й дівчинку, і сказав, що вони йдуть у ліс на прогулянку. Та й завів їх на залізну дорогу.</p>
	<p>У півночі проїжджав тою дорогою поїзд Одеса-Київ. Незадовго мав проїздити той поїзд, а він прив’язав хлопчика й дівчинку до рейок, діти дуже в него просилися, плакали, зачали кричати, а він лишив їх і зачав тікати. Відійшов недалеко в ліс слухає, чи буде їхати поїзд. Поїзд над’їхав, дав аварійний сигнал та й зупинився. Чоловік з того страху втік додому. Начальник поїзда підходить до машиніста і каже:</p>
	<p>— Чого ти зупинив поїзд? А машиніст йому відповідає:</p>
	<p>— Перед поїздом стала велика ясність, і з’явилася пані в білому: підойняла вгору руки і кричала зупинити поїзд. Я й зупинив.</p>
	<p>Тоді взяли вони ліхтарі і пішли по залізній дорозі дивитися, що там є. Не доходя сто метрів дороги надибали хлопчика й дівчинку, прив’язаних до рейок. Діти дуже напудилися, кричали, просилися. Вони їх відв’язали і забрали з собою у вагон.</p>
	<p>Приїхали до першої станції і здали діти в міліцію. Міліція віддала їх у лікарню, а в лікарні дітей заспокоїли і зачали їх випитувати, відки вони, ті діти. Діти зачали розказувати, і виявилося, що вони з того самого села, де була лікарня. Пішли з тими дітьми до їх батька. Коли батько побачив, що принесли йому двоє його дітей, з радости гірко заплакав. Радий був, що діти не загинули, а осталися живі. І сказав до жінки:</p>
	<p>— Ми договорилися, що ти будеш моїх дітей шанувати, а ти примусила мене стратити їх. Не мала ти серця до моїх дітей, не маю я серця й до тебе: хочеш, забирай свою дитину, а хочеш — залишай мені, я буду її виховувати, а сама забирайся геть.</p>
	<p>Вона плакала, просилася, але нічого їй не помогло. Він сказав:</p>
	<p>— Забирайся, щоб я тебе більше в свої хаті не бачив.</p>
	<p>Вона пішла, а він остався з своїми дітьми, і вже більше не женився, і шанував своїх дітей.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Перегінське, Рожнятівського району, Івано-Франківської області 23 жовтня 1996 року Максимець Василь Онуфрійович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
