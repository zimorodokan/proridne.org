<!--#include virtual="/-/inc/general__page_start.inc" -->
<title>Дід, баба та ведмідь ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дід, баба та ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід, баба та ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід, баба та ведмідь <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба у невеликій хатинці на околиці лісу.</p>
	<p>От увечері дід пішов на полювання. Дивиться, ведмідь спить під деревом. Відрубав старий ведмедеві передню лапу.</p>
	<p>Заскиглив бідолашний ведмідь і подався лісом. А дід приніс лапу додому та й каже бабі:</p>
	<p>— Оце шерсть попрядеш та й вив’яжеш мені рукавиці, шкурку висушиш, а м’ясо звариш.</p>
	<p>Блукав ведмідь лісом цілу ніч, а на ранок забрів у кузню та й каже ковалеві:</p>
	<p>— Зроби мені лапу.</p>
	<p>Зробив коваль із липи лапу, а з берези — дрюк.</p>
	<p>На другу ніч знову пішов дід у ліс на полювання. А ведмідь іде до їхньої хати та й промовляє:</p>
	<p>Скирли, скирли, на липовій нозі,</p>
	<p>З березовим крюком.</p>
	<p>Всі сплять по городах,</p>
	<p>По деревнях,</p>
	<p>Тільки баба не спить,</p>
	<p>На моїй шкурі сидить,</p>
	<p>Мою вовну пряде,</p>
	<p>Моє м’ясо їсть.</p>
	<p>Увійшов у хату, задушив бабу, з’їв її. Вийшов із хижки, а двері залишив відчиненими.</p>
	<p>Прийшов дід з полювання, побачив, що двері навстіж, та й каже:</p>
	<p>— Чи ти, бабо, не здуріла, що й дверей не позачиняла?</p>
	<p>Увійшов у хату, а баби немає. Заплакав гірко дід, та нічого не вдієш.</p>
	<p>На третю ніч лягає дід спати, а сокиру кладе під голову. Ждав-ждав ведмедя, а той не прийшов.</p>
	<p>Наступної ночі поклав дід сокиру під лавку, чекав, чекав лісового звіра та й заснув. Ось ведмідь іде до дідової хати й промовляє:</p>
	<p>Скирли, скирли, на липовій нозі,</p>
	<p>З березовим крюком.</p>
	<p>Всі сплять по городах, по деревнях,</p>
	<p>І дід спить.</p>
	<p>Увійшов у хату. Прокинувся дід. Поки шукав під лавкою сокиру, ведмідь діда задавив. А сам виліз на дах, завалив хату та й пішов собі в ліс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (7437). Дід, баба та ведмідь. СУС 161А*. Записала Безрукова Ірина 2009 року. Коломоєць Варвара Федорівна (1929). Дніпропетровська область, Солонянський район, Олександропіль</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
