<!--#include virtual="/-/inc/general__page_start.inc" -->
<title>Як Їван «у Америку їхав» ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Їван «у Америку їхав»» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Їван у Америку їхав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Їван «у Америку їхав» <br><span class="article__headerDescription">Українська народна казка Бойківщини</span></h1>
	<p>Побралися двоє людей, Їван і Гафа. Жінка була дуже красна, і всі її зачіпали. І порадилися вони, що Їван «їде в Америку». Зібрався Їван, відклонився вітови. Питає віт:</p>
	<p>— Куди ти, Їване, їдеш?</p>
	<p>— В Америку.</p>
	<p>— Та їхай здоров. Заробиш грошей. Та й приїдеш з Америки, купиш ся грунту, будеш газдою.</p>
	<p>— Та добре. Але як мені жінку лишити? Вона бідна, не має при чім лишитися.</p>
	<p>— Не бійся, Їване, я їй поможу. Що треба буде, все поможу.</p>
	<p>Та так само Їван і з попом ся стрінув. Та сама розмова була. Піп каже:</p>
	<p>— Їдь, Їване, заробиш грошей.</p>
	<p>— Та жінку нема при чім лишити.</p>
	<p>— Я їй поможу, що треба.</p>
	<p>— Добре.</p>
	<p>«Поїхав» Їван. Пішов десь підховався, а тоти дали жінці грошей, прийшли до неї на вечірки. По єдному. Перший прийшов віт.</p>
	<p>— Ти, Гафо, спиш?</p>
	<p>— Та не сплю. Чекаю на вас.</p>
	<p>— Є в тебе щось закусити, випити?</p>
	<p>— Є.</p>
	<p>Випили, закусили. О, хтось гримить.</p>
	<p>— Гафо, відкрий!</p>
	<p>Віт каже:</p>
	<p>— А де мені дітися?</p>
	<p>— Під піч.</p>
	<p>А то піп прийшов.</p>
	<p>— Що ти, спиш?</p>
	<p>— Та не сплю, жалую за Їваном.</p>
	<p>— Є, — каже, — що в тебе?</p>
	<p>— Та є горівка, закуска.</p>
	<p>Випили, закусили. Знов стукає хтось. Хто там? Може, Їван?</p>
	<p>— А де мені ся діти?</p>
	<p>— Під піч.</p>
	<p>І піп сховався під піч. Входить Їван.</p>
	<p>— А ти чому, Їване, вернувся?</p>
	<p>— Бо знаю, що тут у хаті щось докучає. Та я подумав, що ти будеш боятися. Бо то є злі духи. Клади огень.</p>
	<p>Наливає води і ставить на огень, щоб скипіла. Вода кипить, Їван бере горня, бере окропу, а Гафу ставить з бегарьом коло дверей. Загасив світло. Узяв окропу, улляв на єдного. Того опекло, він відтам вискакує в двері. А вона палицею б’є. утік. Тоді бере Їван знов окропу і ллє на другого. Той утіче до дверей, а Гафа палицею б’є. повтікали.</p>
	<p>Другий день він устає і йде до віта. І каже:</p>
	<p>— Пане віте, ви вмієте урядовати. Я ще не поїхав, а ви до мої жінки йдете.</p>
	<p>— Тихо, Їване, не кричи і нич не кажи, бо як узнає моя жінка, то я біду буду мати. І як узнає громада, що я такий, то мене скинуть з роботи. Тихо будь. Кілько хоч’, я тобі заплачу, аби ніхто не знав.</p>
	<p>Віт йому добре заплатив, і він пішов. Пішов до попа.</p>
	<p>— Отче, я ще не поїхав, а ви вже до мої жінки йдете.</p>
	<p>— Тихо, Їване, би їм ость не знала. Бо я, — каже, — буду мати з їмостею біду. Та й парафіяни можуть вигнати мене з села. Нич, Їване, не кажи. Що хочеш, я тобі заплачу.</p>
	<p>— Хочу корову. І сто злотих.</p>
	<p>— Іди бери.</p>
	<p>Узяв Їван корову й гроші. Пригнав корову додому і каже:</p>
	<p>— Гафо, я вже з Америки вернувся. У нас є корова і гроші. І Америки мені вже не треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (1762). Як Іван «у Америку їхав». СУС -. 3 квітня 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
