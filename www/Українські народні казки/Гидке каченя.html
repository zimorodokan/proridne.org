<!--#include virtual="/-/inc/general__page_start.inc" -->
<title>Гидке каченя ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Гидке каченя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гидке каченя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гидке каченя <br><span class="article__headerDescription">Українська народна казка Полтавщини</span></h1>
	<p>Було це колись влітку. Стара качка висиджувала чергове своє потомство. Вже з’явилось на світ шість гарненьких каченят. Залишилось діждатись одного. Це яйце було найбільше.</p>
	<p>Каченятам дуже хотілось дізнатись, що ж там за лопухами, які прикривали їхнє гніздо. Та мама-качка не дозволяла їм далеко відходити від себе. Каченята галасували так, що їх крик почула стара гуска, яка проходила мимо. Побачивши яйце, на якому сиділа качка, гуска голосно сказала:</p>
	<p>— Послухайся мене, краще покинь його. Це не качине яйце. Воно більш схоже на індиче чи страусине. Таке величезне! Індича ніколи не навчиться плавати.</p>
	<p>І подибала далі. Та стара качка не звертала уваги на слова гуски, а терпляче сиділа на яйці. Через деякий час воно затріскотіло і з нього вилупилось довгоочікуване пташеня. Але воно було зовсім не таке, як всі інші, а велике, сіре і якесь жалюгідне. Каченята стали з нього глузувати, обзивати гидким. Та мама-качка заступалась за нього. Для неї воно було таке ж гарне і миле, як і всі інші діти.</p>
	<p>Качка попрямувала до води і перша стрибнула туди, а за нею слідом хлюпнулись і всі каченята. Вони старанно перебирали лапками і пливли. Не відставало від них і гидке каченя. Та коли качка із своїм виводком прийшла на пташник, то всі його мешканці — кури, гуси, індики, стовпилися навколо сірого каченяти і заходились його штовхати, клювати. Дівчинка, що годувала птицю, навіть відштовхнула його ногою і розсипала зерно подалі від гидкого каченяти.</p>
	<p>З цього часу в каченяти розпочалось важке життя. Одного разу воно вибігло до озера, де в очереті жили дикі качки. Тут його не проганяли, але й дружити з ним ніхто не хотів. Каченя вже звикло, що всі насміхаються над ним і називають виродком. Та тільки б не проганяли його, дозволили зостатись на озері і жити тут. Через деякий час дикі качки полетіли. Каченя знову залишилось саме. Йому було дуже сумно і самотньо.</p>
	<p>Одного разу каченя побачило на озері прегарних білосніжних птиць. Вони величаво плавали по озеру. Воно дивилось на них і подумки заздрило. Тим часом лебеді, так звали тих птиць, махнули крилами і полетіли.</p>
	<p>Дні минали, і потихеньку прийшла зима. Для каченяти настали нестерпно важкі часи. Цілими днями воно плавало без відпочинку, щоб не дати воді замерзнути. Багато бід і неприємностей спіткало каченя тієї зими. Не раз стояло воно на порозі смерті і лише чудом залишилось живим.</p>
	<p>Та ось нарешті настала весна. Каченя навчилось вже добре літати. Одного разу воно опинилось на тому самому місці, де вперше побачило лебедів. Каченяті дуже хотілось побачити тих птахів знову. Так воно й сталось. Причаївшись в кущах, воно з заздрістю спостерігало за величними птахами, які плавно плавали по озеру. Набравшись сміливості, каченя вирішило підпливти до цих птахів. «Нехай вони мене краще заклюють за мою потворність. Краще смерть, ніж знущання качок і курей, ніж самотність і зимова холоднеча» — вирішило каченя і випливло із своєї схованки.</p>
	<p>Тут сталося диво. Прекрасні птахи оточили гидке каченя.</p>
	<p>— Ніколи ми не бачили такого прекрасного лебедя, — промовили вони.</p>
	<p>Каченя глянуло в воду і побачило там себе — прегарного білого лебедя. Гидке каченя не могло повірити своїм очам, але це була правда. Лебеді прийняли його до свого гурту і юний лебідь став окрасою їхньої зграї. Люди, які приходили до озера погодувати лебедів, не переставали захоплюватись його красою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (4619). Гидке каченя. СУС —. Записано Зленко В. П. 2008 року. Трубчикова Н. О. (1952). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Гидке каченя <br><span class="article__headerDescription">Українська народна казка Чернігівщини</span></h1>
	<p>Біля вузенького струмочка під кущиком у гнізді сиділа качка. Вона висиджувала яйця. Коли чує, що яйця почали тріскатись одне за одним, і чулося їхнє пищання. Качка встала з гнізда і почала милуватися ними. Усі були схожі один на одного, але одне каченя дуже відрізнялося від усіх. Господарські птахи говорили, що це не каченя, а індича. Але качка-мати не звертала на це уваги.</p>
	<p>Через декілька днів качка повела їх на річку. Коли вони перепливли на другий берег річки, качка погукала своїх каченят до себе і повела їх у двір, де жили господарські птахи. Коли вони побачили те каченя, то почали сміятися і глузувати з нього. Усі його ображали і клювали. Тому воно змушене було піти із того двору.</p>
	<p>Коли воно пішло звідти, сміх у дворі припинився, каченя подумало, що без нього там буде краще. Пішло куди очі бачать. Ішло-ішло і дійшло до великого озера, біля якого росло дуже старе дерево, а в тому дереві була велика дучка. Воно там оселилося і майже цілий рік просиділо там. Вилазило тільки тоді, коли наставала ніч, щоб поплавати і поїсти. Пройшло багато років.</p>
	<p>Ось одного разу гидке каченя вирішило поплавати на озері, це було восени. Коли чує всі почали шептатися між собою. Каченя оглянулося навколо і побачило білих лебедів. Воно подумало собі: «Які вони гарні, я, мабуть, таким ніколи не буду». Піднявши голову, воно побачило, що білі лебеді пливуть до нього. Лебеді запитали:</p>
	<p>— Ти що не збираєшся в теплі краї?</p>
	<p>Гидке каченя подивилося у воду і побачило там зовсім другого птаха. Побачивши себе, гидке каченя полетіло з лебедями у теплі краї. Пролітаючи через двір, з якого воно пішло, лебідь покружляв над ним. Так ніхто і не впізнав, що цей білий лебідь — те саме гидке каченя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (4266). Гидке каченя. СУС —. Записано 2008 року. Рибалко Віра Антонівна (1940). Чернігівська область, Новгород-Сіверський район, Дмитрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
