<!--#include virtual="/-/inc/general__page_start.inc" -->
<title>Іван-квочка ☼ Українська народна казка ☼ Народна творчість</title>
<meta name="Description" content="Українська народна казка Поділля «Іван-квочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван-квочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван-квочка <br><span class="article__headerDescription">Українська народна казка Поділля</span></h1>
	<p>Ходить Лейба по ярмарку і всіх зустрічних людей просить:</p>
	<p>— Люди добрі, скажіть-порадьте, як розвести курчата? Яку курку не насаджу на яйця, а вона, клята, тікає та й годі.</p>
	<p>Всі люди, оглядаючись, минали старого єврея з острахом, чи, бува, не все в порядку в нього з розумом. Аж на зустріч іде Іван. — А що, дядьку Лейбо? Я можу висидіти вам курчат, скільки захочете!</p>
	<p>— Як, Іване? — здивувався і зрадів Лейба. — То пішли до мене додому і висиджуй ЇХ скоріше.</p>
	<p>— О-о-о, — мовив Іван, — це не так швидко і просто. Покладемо яйця у великий кошик. Я на них буду сидіти місяць, а ви мене будете добре годувати, ще й по чарці щодня давати. Отоді й курчата гарні будуть.</p>
	<p>Зрадів Лейба, шо аж тепер будуть в нього курчата і заходився разом зі своєю Хайкою підсипати Івана-квочку.</p>
	<p>З усіх сил стараються бідні євреї поїти і годувати Івана аби висидів гарні курчата. А Іван поснідає добре, вип’є чарку горілки чи наливки, зачиниться в хліві ще й двері підіпре,щоб ніхто не зайшов і спить собі до обіду, хропе, аж земля під ним трясеться. Пообіда і спить до вечері.</p>
	<p>А вночі, як погасне світло в хаті і всі полягають спати, Іван виходить на подвір’я, на вулицю, проходжується і вдихає свіже повітря. Так ходить до перших півнів. А як тільки заспівають перші півні, Іван миттю до хліва займати своє місце.</p>
	<p>Так тягнулося одноманітне життя Івана у старих євреїв. От і підходить час лупитися курчатам. Він заздалегідь все обдумав, як вийт з цього становища і обдурити Лейбу з Хайкою.</p>
	<p>Як почало темніти, Іван вистежив, чи нікого поблизу немає, запалив хлів, у якому «висиджував» курчат. Завирувало полум’я. Почали дзвонити у дзвони, люди почали збігатися на пожар.</p>
	<p>Бігали по подвір’ю Лейба і Хайка, скликаючи на допомогу, хто в Бога вірує.</p>
	<p>А тим часом Іван розчепірив руки, наче квочка крила, кидається до вогню і мовить:</p>
	<p>— Кво-кво! Кво-кво!</p>
	<p>Його хватають люди, тримають, а він рветься на всі боки і все повторює:</p>
	<p>— Кво-кво!</p>
	<p>— Бачите, люди добрі, — каже Лейба, — що то мати, що то діти, готовий у вогонь полетіти.</p>
	<p>І ці слова стали прислів’ям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (7854). Іван-квочка. СУС 1218. Записано 2010 року. Гоголь Ніна Іванівна (1929). Хмельницька область, Старосинявський район, Адампіль</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
