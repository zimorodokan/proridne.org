<!--#include virtual="/-/inc/general__page_start.inc" -->
<title>Про зажерливого кота та розумну мишу ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про зажерливого кота та розумну мишу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про зажерливого кота та розумну мишу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про зажерливого кота та розумну мишу <br><span class="article__headerDescription">Українська народна казка Полтавщини</span></h1>
	<p>В одного господаря жив старий і мудрий кіт. Мав він гладку шерсть, довгі вуса і дуже видючі очі. Ходив, як пан по господі, ніде від нього нічого не сховаєш. А найбільше від нього мишам діставалося. То кіт їх переловить, то самі повтікають. Господар хвалить кота, до сметанки та м’ясця запрошує, розумником називає. Та одного разу і кота в дурні пошили.</p>
	<p>Лежить наш кіт на піддашках, вигріває сите черево, на сонечку мружиться. Аж тут де не візьмись, біжить мишка. І хоч до осені діло йшло, а не гладка зовсім, мабуть, мишенят багато, а корму мало. Кіт, як уздрів, враз мишку лапою придушив. Не голодний був, то їсти зразу не став. А мишка розумна була, пробачила, що кіт хоче з нею погратися та й каже:</p>
	<p>— Що ви, пане котусю, таку малу мишку їстимете?</p>
	<p>— Та яка вже є, — каже кіт.</p>
	<p>— У мене є сусідка така, як ваша голова, я вам її приведу.</p>
	<p>А голова була в котяри, як довбня, та й розуму в ній було стільки ж. Заблищали в кота очі:</p>
	<p>— Добре, іди, та недовго. Веди скоріш свою сусідку, а то я тебе з’їм.</p>
	<p>Чкурнула мишка чимдуж, тільки хвостиком махнула. А кіт сидить та й дожидає, що мишка свою сусідку приведе.</p>
	<p>Ось так розумна мишка зажерливого кота дурнем зробила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (4973). Про зажерливого кота та розумну мишу. СУС —. Записала Асацленко Л. М. 2008 року. Гордієнко Ніна Іванівна (1934). Полтавська область, Машівський район, Миронівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
