<!--#include virtual="/-/inc/general__page_start.inc" -->
<title>Як осел з товаришами в артисти ходили ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як осел з товаришами в артисти ходили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як осел з товаришами в артисти ходили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як осел з товаришами в артисти ходили <br><span class="article__headerDescription">Українська народна казка Бойківщини</span></h1>
	<p>Давно люде справляли весілля. І везли на весілля від молодої до молодого куфер. А в селі був єден дядько, що тримав осла. І все його кликали везти на весілля куфер чи шафу. Весільні люде виходили, давали тому ослови хліба. А молоді свати виносили ослови горівку і сміялися з того, як він пив. І той осел навчився ковтати ногою, гейби в бубон бив.</p>
	<p>Поїхав ґазда тим ослом по дрова. Привіз дрова і скидає коло хати, а син виходить з школи, з четвертого класу. І питає тато:</p>
	<p>— Яку ти маєш нині оцінку? А син каже:</p>
	<p>— Я дістав двійку. А тато йому:</p>
	<p>— Двійку дістав? Ти осле дурний! Чому добре не вчишся? А осел почув то, подумав та й каже:</p>
	<p>— Та що? Я вожу сіно, я вожу дрова, я орю, я все роблю. А він каже синови, що осел дурний. То я дурний, що так роблю?</p>
	<p>Ґазда вигнав його на вигін і спутав. А осел перекусив путо і розв’язався. Та й каже сам до себе: «Не буду я вже робити в того ґазди. Я їздив на весілля і навчився бубнити. Піду в артисти».</p>
	<p>Іде він у артисти, але не знає ще, куди йти. Надійшов попри якійсь хаті, а там лежить під воротами пес. Питає осел пса:</p>
	<p>— Чого ти тут лежиш? Каже той:</p>
	<p>— Мені господиня не дає їсти, бо я вже старий. Я голоден і буду тут здихати.</p>
	<p>Осел каже:</p>
	<p>— Ти дурний. Ходи зо мною в артисти. Умієш грати? А пес відповідає:</p>
	<p>— Та вмію.</p>
	<p>— Ану давай спробуєм, як ми будем грати.</p>
	<p>Пес гарчить, осел до воріт копитом лупить — вже є музика. Ідуть вони, а за єдною стодолою кіт лежить. Каже осел:</p>
	<p>— Чо’ ти, Гриню, лежиш?</p>
	<p>— Ґаздиня не дає мені молока, бо я вже не годен миші ловити. Буду тут здихати.</p>
	<p>— Що ти, — каже, — дурний? Ходи з нами в артисти. Умієш грати бандурки?</p>
	<p>Каже кіт:</p>
	<p>— Умію.</p>
	<p>Якраз там стовп був. Стали вони коло того телефонного стовпа і грають. Пес гарчить, кіт мурчить, а осел по стовпі копитом б’є. А стовп дзвонить, і ціла музика з того стала.</p>
	<p>Хотять вони йти на друге село, але треба йти через ліс. Підійшли на хутір, а там хата, і стоїть на воротах кугут. Питає осел:</p>
	<p>— Чого ти тут на воротах стоїш?</p>
	<p>— У мого господаря іменини, і казала ґаздиня, що буде мене рубати.</p>
	<p>Осел каже:</p>
	<p>— То ходи з нами. Умієш грати?</p>
	<p>— Не, — каже кугут, — я вмію співати.</p>
	<p>А там була коло воріт конюшня. Став осел коло дверей тої конюшні.</p>
	<p>— Будем пробувати грати.</p>
	<p>І грають. Пес гарчить, кіт мурчить, осел у двері копитом б’є, аж замки на дверях дзвонять. А кугут співає і кудкудакає. Каже осел:</p>
	<p>— Файна музика. Можемо йти на друге село.</p>
	<p>І пішли через ліс. Настала ніч. Осел видить, пес видить, кіт видить, а кугут уночі не видить. Сідає кугут на осла і їде. Кугут високо на ослі і побачив у лісі якесь світло. Каже осел до кота:</p>
	<p>— Лізь на дерево і придивися добре, де тото світло. Кіт виліз на дерево, подивився і каже:</p>
	<p>— До того світла буде сто метрів. Питає осел:</p>
	<p>— Що ти там ще видиш?</p>
	<p>— Виджу хату.</p>
	<p>Злізає кіт з дерева, і рушили до тої хати. Підійшли — двері закриті, а вікно дуже високо. Став осел під вікно, на осла виліз пес, на пса кіт, а на кота вискочив кугут і дивиться крізь вікно. Питає осел кугута:</p>
	<p>— Хто там є в хаті?</p>
	<p>А кугут уміє рахувати лиш до дванадцяти. І каже ослови:</p>
	<p>— Тут є дванадцять чоловік. Питає осел:</p>
	<p>— А жін там нема? Каже кугут:</p>
	<p>— Нема жін.</p>
	<p>— Як нема жінок, то то сватанки, — каже осел. — А якби було весілля, то були б і жінки. Заграємо.</p>
	<p>І почали вони грати. Кіт мурчить, пес гарчить, кугут співає, а осел так по стіні копитом б’є, що аж шиби падуть. А там було дванадцять розбійників. Якраз вечеряли. І всі із страху геть повтікали, бо не знали, що то є.</p>
	<p>Двері поотворювані, в хаті світить світло маленьке. Зайшли вони в хату, а там всього на столі повно. Що хоч’, то їж. Осел відразу хапає хліб, пес — м’ясо, а кіт хапає ковбасу. А кугут горошок з майонезом хапле. Кожний своє окреме їсть. Кугут ходить по столі і трохи недовиджує. Зап’яв бутлю з горівкою, та й перевернув. Трилітрова бутля горівки виллялася на підлогу. Осел п’є горівку з підлоги, пес хлепче, кіт собі горівку п’є, а кугут собі, бо наївся гороху. І всі п’яні.</p>
	<p>П’яний кіт заледве виліз на піч спати, п’яний пес дійшов до порога, під порогом ляг спати. Осел вийшов надвір і ляг на оборі. А п’яний кугут виліз на ворота.</p>
	<p>А ті розбійники радяться в лісі.</p>
	<p>— Що ми такі дурні? Повтікали-смо і не знаєм, від кого.</p>
	<p>Але всі бояться туди йти. І вибрали свого найстаршого. Приходить він до хати, дивиться, світла нема, бо свічка впала й загасла. Місяць світить крізь вікно і трохи видно. Подивився він на стіл — а там порожньо.</p>
	<p>А кіт лежить на печі і дивиться на него. Злодій увійшов до хати, подивився, що в кота очі світяться, і не знав, що то є. Та й дюґнув кота пальцями. А кіт скочив і зловив його лазурями за твар. Та й тримає.</p>
	<p>Злодій із страху зачав утікати і став ногою на пса, а пес вхопив його за ногу та й тримає. Старший розбійник вискочив надвір та й зап’яв осла. А осел його копитом межи плечі як увалить! І він дуба пішов. Розбійник утікав та й зап’яв ворота. А кугут напудився та й зачав кудкудакати:</p>
	<p>— Я ти дам! Я ти дам!</p>
	<p>А той давай тікати, злодій. Утік межи свої товариші та й каже:</p>
	<p>— Будем ся перебирати на інший ліс, бо в цім лісі нечиста сила. А тоти музиканти в тій хаті й донині живуть. А я сів на столець, та й ті байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 19 грудня 1919 року Бренич Федь Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
