<!--#include virtual="/-/inc/general__page_start.inc" -->
<title>Брехун і побріхач ☼ Українська народна казка ☼ Народна творчість</title>
<meta name="Description" content="Українська народна казка Буковини «Брехун і побріхач» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брехун і побріхач.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брехун і побріхач <br><span class="article__headerDescription">Українська народна казка Буковини</span></h1>
	<p>Були в їдному селі брехун і побріхач. Здибався побріхач з брехуном і каже йому:</p>
	<p>— Ану збреши мені щось інтересне.</p>
	<p>— Не маю часу.</p>
	<p>— Чого ж ти не маєш часу? Люди мають, а ти не маєш.</p>
	<p>— Тут їден чоловік міняє рибу на ячмінь. Він поїхав у ту вулицю, а я доганяю його.</p>
	<p>У брехуна на плечах був склецок з ячменем. Почув побріхач про рибу та й каже:</p>
	<p>— Добре, що ти мені це сказав. Моя жінка все каже мені, щоб риби дістав, бо свята підходять.</p>
	<p>Забіг побріхач у хату, насипав у мішок ячменю, закинув на плечі та й біжить за брехуном. А той звернув у вуличку, а тоді на стежку та й пішов городами до млина. Бігав, бігав побріхач вулицями — нема підводи з рибою. Питає людей:</p>
	<p>— Чи не бачили ви підводу з рибою? Ніхто не бачив. А люди й питають його:</p>
	<p>— А хто тобі казав про підводу з рибою?</p>
	<p>— Василь казав, отой брехун.</p>
	<p>— Як тобі брехун казав, то хіба ти не знав, що то брехня? Почухав побріхач потилицю та й каже:</p>
	<p>— От голова! Я ж сам напросився, щоб він мені брехню сказав. І не доглупався, що ніякої риби нема.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 13 листопада 1979 року Твердохліб Лев Іванович (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
