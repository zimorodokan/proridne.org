<!--#include virtual="/-/inc/general__page_start.inc" -->
<title>Перекотиполе-свідок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Перекотиполе-свідок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Перекотиполе-свідок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Перекотиполе-свідок <br><span class="article__headerDescription">Українська народна казка Полтавщини</span></h1>
	<p>Одного разу ішли двоє чоловіків із заробітків. От один пожаднився на гроші другого і вирішив його вбити. А той другий проситись:</p>
	<p>— Я тобі й так гроші віддам, тільки не вбивай.</p>
	<p>Не погодився. Аж тут котиться перекотиполе. Злодій якраз зібрався вбивати безневинного чоловіка, а той побачив перекотиполе та й просить:</p>
	<p>— Перекотиполю-перекотиполю, будь мені свідителем.</p>
	<p>Лиходій тільки засміявся на ці слова. Убив того чоловіка, закопав. А гроші собі забрав. Прийшов додому. Родичі вбитого його розпитують, чого він не прийшов. А лиходій і каже:</p>
	<p>— Та він ще там зостався, пізніше прийде.</p>
	<p>Чекали, чекали його, та й вирішили, що десь на чужині згинув. А злодій збудував собі гарну хату, оженився. І одного разу пішов з жінкою в сусіднє село в гості. Ідуть вони полем, аж тут котиться перекотиполе. Глянув той чоловік на нього і засміявся. А жінка до нього:</p>
	<p>— Це ти з мене смієшся?</p>
	<p>— Та ні, чого б я з тебе сміявся.</p>
	<p>— Та ні, це ти з мене сміявся.</p>
	<p>Виправдовувався він, виправдовувався, а жінка своє товче. Мусив він їй признатися, чого засміявся. А жінка в нього була справедлива, взяла та й заявила на чоловіка. Засудили його. Отак перекотиполе допомогло лиходія викрити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>182 (7091). Перекотиполе-свідок. СУС 960 А. Записала Мотчіль Тамара 2009 року. Загреба Тетяна Григорівна (1924). Полтавська область, Чорнухинський район, Сухоносівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
