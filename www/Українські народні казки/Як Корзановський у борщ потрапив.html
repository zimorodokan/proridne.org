<!--#include virtual="/-/inc/general__page_start.inc" -->
<title>Як Корзановський у борщ потрапив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як Корзановський у борщ потрапив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Корзановський у борщ потрапив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Корзановський у борщ потрапив <br><span class="article__headerDescription">Українська народна казка Гуцульщини</span></h1>
	<p>Ішли два люди степом. Зайшли в село та й ідуть селом, ідуть. Каже оден до другого: — Мой, я так зголоднів. А другий каже:</p>
	<p>— Я теж зголоднів.</p>
	<p>— То повертаймо в якусь хату.</p>
	<p>Повернули в хату, а в хаті оден лиш чоловік. Варить борщ у великім горшку. А в тім борщі великий кусак солонини вариться. Той ґазда мав у той день толоку. Коло шість-сім чоловіка помагали йому дрова заготовляти на зиму. Це він їм варив на обід борщ та й солонину.</p>
	<p>А ці два люди оден до другого скліпалися очима. Заговорює цего домашнього ґазду оден з них, а другий тихо каже: «Я справлюся з цею солониною».</p>
	<p>— Розказуйте, ґаздуню, як то давно було. Я люблю то слухати. Ґазда розказує. А цей витягає кусак солонини з борщу, закладає в торбу, а з торби витягає корзан&nbsp;<sup>*</sup> і засуває в борщ. Та й каже:</p>
	<p>— Ви всяке розказуєте оден другому. А я чув, що давно ще не таке було.</p>
	<p>А домашній ґазда питає:</p>
	<p>— А яке, чоловіче, було?</p>
	<p>— Був Борщовський, Кусаковський і Корзановський. Мусів виходити від Борщовського Кусаковський, а від Торбовського вийшов Корзановський. Та й зайшов до Борщовського.</p>
	<p>А домашній ґазда каже:</p>
	<p>— Оце штука велика! Каже оден з-межи них:</p>
	<p>— Штука велика, ґаздуню, але й пожитна.</p>
	<p>Та й пішли ті два.</p>
	<p>Робітники прийшли, ґазда висипає борщ у миски, а то корзан випадає в миску.</p>
	<p>— Фе, вуйку, фе! Ви нас угощаєте корзанами.</p>
	<p>— Ти нуждо моя велика! Та то були в мене в хаті два дрогаля́йники&nbsp;<sup>*</sup> та й таке мені лихе наробили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Корза́н — постіл.</p>
			<p><sup>*</sup> Дрогаля́йник — волоцюга.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 12 січня 1986 року Колобейчук Григорій Дмитрович (народж. 1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
