<!--#include virtual="/-/inc/general__page_start.inc" -->
<title>Як брати сестру визволили ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як брати сестру визволили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як брати сестру визволили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як брати сестру визволили <br><span class="article__headerDescription">Українська народна казка Гуцульщини</span></h1>
	<p>Жив чоловік і жінка і мали чотири сини й одну доньку. Сини були дуже розумні, а донька надзвичайно вродлива. Старший син був віщун, другий був злодій, третій — стрілець, а найменший міг затримати на своїх руках усякі тягари, які падали згори.</p>
	<p>Одного разу донька того господаря сиділа під хатою, коли налетів великий птах, взяв її і поніс десь у гори. Тоді закликали тато й мама своїх синів і сказали:</p>
	<p>— Ви повинні найти свою сестру і здорову привести додому. Перша робота випала старшому братови — сказати, де знаходиться сестра. Він провіщував і сказав:</p>
	<p>— Ходіть за мною, я вам покажу, де знаходиться наша сестра. Довго йшли вони горами, лісами і прийшли до того місця. І він сказав:</p>
	<p>— У цьому лісі, в тій печері знаходиться наша сестра. Тоді вони сказали другому братови:</p>
	<p>— Ти повинен її украсти.</p>
	<p>І той за якийсь час вкрав сестру від того птаха. І всі п’ятеро поверталися додому.</p>
	<p>Той птах прокинувся, а дівчини не було. Він кинувся в погоню за братами. Догнав їх, схопив дівчину і піднявся з нею в небо. І тоді сказали брати свому третьому братови:</p>
	<p>— Ти мисливець. Ти повинен убити птаха і не ушкодити сестри.</p>
	<p>І третій брат прицілився і вистрілив у птаха. І птах, і дівчина падали каменем на землю. І закричали брати свому найменшому братови:</p>
	<p>— Іди лови її, підстав свої руки!</p>
	<p>І найменший брат вчасно підбіг, підставив руки, і дівчина впала йому на руки. І зовсім не була ушкоджена. А там, де впав птах, зробилася дуже велика яма. Він десь потав у землю.</p>
	<p>Всі п’ятеро щасливо повернулися додому. Але казка говориться скоро, а то діялося дуже довго. За цей час родичі пошили для одного з братів пишний костюм. Тому костюмови не було рівних. Він мав бути дарунком для того брата, котрий найбільше потрудився при визволенні сестри.</p>
	<p>Коли сини з визволеною сестрою повернулися додому і розповіли, як хто трудився, щоб повернути додому сестру, то родичі не змогли</p>
	<p>оцінити, котрий з них найбільше зробив. Вирішили закликати наймудріших людей того краю, щоби вони спільно, за столом, могли присудити, кому з братів має належати той костюм. І сидять ті люди за тим столом до нинішнього часу, і не можуть того питання вирішити. І просять нас з вами подумати разом з ними. Кому той костюм дати?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 18 серпня 1984 року Дідишин Михайло Ількович (1935 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
