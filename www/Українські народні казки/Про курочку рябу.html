<!--#include virtual="/-/inc/general__page_start.inc" -->
<title>Про курочку рябу ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про курочку рябу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про курочку рябу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про курочку рябу <br><span class="article__headerDescription">Українська народна казка Полтавщини</span></h1>
	<p>Було це давно-давно, ще за царя Хмеля, коли людей була жменя. Отоді в діда та баби була курочка ряба, яка весь час себе хвалила.</p>
	<p>Одного разу знесла курочка яйце. І давай кричати про це:</p>
	<p>— Куд-кудак! Знесла я яйце, як кулак!</p>
	<p>Довго бігала, кричала і нічого не помічала. Чув це пес Сірко, який до яєць був ласий. Тишком яйце украв, з’їв та й мовчить про це.</p>
	<p>Бідна курочка плакала всю ніч, а на ранок знов знесла яєчко. Тільки тепер вже мовчала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>150 (7151). Про курочку рябу. СУС (2022В). Записала Самарська Юлія 2009 року. Самарський Володимир (1939). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про курочку рябу <br><span class="article__headerDescription">Українська народна казка Полтавщини</span></h1>
	<p>Жили собі дід і баба, була в них курочка ряба. Знесла курочка у погрібничку яєчко. Летіла сорока, заглянула у погрібничок, побачила яєчко і хвіст згубила. Полетіла та й сіла на дуба. От дуб і каже:</p>
	<p>— Ой, сороко, яка ти була хвостата, а тепер безхвоста. Що з тобою трапилося?</p>
	<p>— Я тобі,дубе, як розкажу, то ти все листя осиплеш.</p>
	<p>— Та не осиплю, розказуй, — промовив дуб.</p>
	<p>— То слухай. Жили дід і баба, була у них курочка ряба. Знесла курочка у погрібнику яєчко. Я летіла, заглянула і хвіст згубила. Дуб, як почув це, то й листя осипав.</p>
	<p>Тож підходить до дуба віл круторогий, та й каже:</p>
	<p>— Ой дубе, дубе, який ти був кучерявий, а тепер безлистий.</p>
	<p>А дуб відповідає:</p>
	<p>— Я тобі, воле, як розкажу, що зі мною сталося, то ти і роги позбиваєш. Жили дід і баба,була в них курочка ряба. Знесла вона яєчко у погрібнику. Летіла сорока, заглянула у погрібничок, побачила яєчко і хвіст згубила, а я листя осипав.</p>
	<p>От віл як почув це розгнівався та з усієї сили вдарив лобом об дуба — роги й відпали. Пішов віл засмучений до річки водиці попити. Побачивши вола, річка його й питає:</p>
	<p>— Що з тобою, воле, трапилося, був круторогий, а тепер зовсім без ріг?</p>
	<p>Віл і каже:</p>
	<p>— Я тобі як повідаю, що зі мною сталося, то ти й висохнеш. Жили собі дід і баба, була в них курочка ряба. Знесла курочка яєчко. Летіла сорока, заглянула у погрібничок, побачила яєчко і хвіст згубила, дуб листя осипав, а я роги позбивав.</p>
	<p>Річка як почула це, то й висохла. А в цей час до води прийшла попова наймичка. Побачила, що в ній води немає, та й питає:</p>
	<p>— Ой річко, річко, яка ти була повноводна, тепер зовсім суха.</p>
	<p>— Я тобі, дівчино, як розкажу, що зі мною стало, то ти й відра поб’єш. От слухай. Жили собі дід і баба, була в них курочка ряба. Знесла курочка яєчко. Як летіла сорока, то заглянула у погрібничок, побачила там яєчко й хвіст згубила, дуб листя осипав, віл роги позбивав, а я висохла.</p>
	<p>Зачувши це, наймичка відра й побила. Приходить додому, а матушка й питає:</p>
	<p>— А де ти відра поділа, що води не принесла?</p>
	<p>Наймичка, плачучи, й відповідає:</p>
	<p>— Як розкажу, то ви й не таке зробите. Жили дід і баба, була у них курочка ряба. Знесла вона яєчко у погрібничку. Летіла сорока, заглянула у погрібничок, побачила яєчко і хвіст згубила, дуб листя осипав, віл роги позбивав, річка висохла, а я відра побила.</p>
	<p>А це була неділя, попадя замісила діжу на хліб. То, як почула це, та й</p>
	<p>давай тісто по всій хаті розкидати. Тут і піп нагодився, злякано подивився</p>
	<p>на жінку та й мовить:</p>
	<p>— Чи ти не здуріла, стара? Он що натворила...</p>
	<p>А та плаче та й каже:</p>
	<p>— Жили собі дід і баба, була в них курочка ряба. Знесла вона яєчко у погрібнику. Сорока летіла, заглянула у погрібничок, побачила яєчко і хвіст згубила, дуб листя осипав, віл роги позбивав, річка висохла, наймичка відра побила, а я тісто по хаті розкидала.</p>
	<p>Піп, почувши це, побіг до церкви, повиганяв людей, а церкву закрив та й пішов до школи дітей вчити. А курочка й досі живе і на диво всім яйця несе...</p>
	<p>От і казочці кінець, а хто слухав — молодець!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>176 (4842). Про курочку рябу. СУС 2022В. Записала Федіско Таміла 2008 року. Федіско Андрій Панасович (1934). Полтавська область, Оржицький район, Райозеро</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
