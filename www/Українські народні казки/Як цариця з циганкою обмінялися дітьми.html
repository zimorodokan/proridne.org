<!--#include virtual="/-/inc/general__page_start.inc" -->
<title>Як цариця з циганкою обмінялися дітьми ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як цариця з циганкою обмінялися дітьми» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як цариця з циганкою обмінялися дітьми.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як цариця з циганкою обмінялися дітьми <br><span class="article__headerDescription">Українська народна казка Бойківщини</span></h1>
	<p>Жив собі цар з царицею. В них не було сина, тілько все дочки народжувалися. А колись цар передавав трон тілько синови. Коли жінка знову загрубла, цар поїхав на нараду в другу країну і сказав до жінки:</p>
	<p>— Якщо не вродиш сина, то мене не маєш чекати.</p>
	<p>Але жінка знов народила дівчину. І дуже стала плакати, що вже не має чого чекати, поки він вернеться.</p>
	<p>А втой час над’їжджають цигани. Циганка народила хлопця. І циганка обміняла з царицею хлопця на дівчину. Коли цар приїхав з наради, він був дуже радий, що народився син. Буде на його троні.</p>
	<p>Той син росте. Коли він дійшов до повних років, цар приказав вивести два коні з конюшні, всідлати їх, і їде цар з сином помежи людей.</p>
	<p>Їдуть селами, полями. Приїжджають у ліс. Дивляться, стоїть велика ялиця. А син каже:</p>
	<p>— Тату, якби зрубав оту ялицю та порізав і спалив, то було би вугля, можна було би ковати.</p>
	<p>Цар задумався. Як то так! Він синови хоче передати коруну, а син: «Вугля палити!».</p>
	<p>Їдуть далі полями. На дорозі лежить здохлий кінь. І каже син:</p>
	<p>— Якби з цього коня зняв шкіру, ото ковальський міх був би. Було б чим ковати.</p>
	<p>Їдуть далі. Приїжджають в єдно село. Стоять цигани. А царів син увидів їх та ймежи цигани. Цар заходить туди, дивиться, там така дівчина-красовиця, хіба стій дивися. Цар збирає докупи віта циганського і жінку, яка ту дівчину вигодувала. Запитує її, відки вона має ту дочку, таку красовицю. Циганка призналася, що ту дочку вона виміняла в цариці за хлопця. Дала їй свого сина, а ту дівчину взяла.</p>
	<p>Тоді цар свою дівчину забрав, а циганського хлопця лишив циганам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54 (1765). Як цариця з циганкою обмінялися дітьми. СУС —. 3 квітня 1988 р. Демко Павло Андрійович (1925). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
