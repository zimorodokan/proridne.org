<!--#include virtual="/-/inc/general__page_start.inc" -->
<title>Циган у вовчій ямі ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Циган у вовчій ямі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган у вовчій ямі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган у вовчій ямі <br><span class="article__headerDescription">Українська народна казка Закарпаття</span></h1>
	<p>Цигана закликали на свадьбу в гудці. А свадьба тота була на другому селі. І циган на то ту свадьбу пішов пішо, а свадьба була два дни. Та там був, на тій свадьбі, і то вже мав іти додому. Та йшов він пізно. Прийшлося йому йти через ліс. А в лісі сніг був великий. Пішником не міг циган іти, бо сніг був і не видно було пішника. Йшов циган, та попав у вовчу яму. Він попав у ту яму, а там уже до того попадали вовки.</p>
	<p>Зачали вовки цигана їмати і хотіли його роздерти й поїсти. Циган уже не знав, що йому робити. Думав, що тутка вже смерть: «Так уже суджено, що мене ту вовки роздеруть.»</p>
	<p>І що собі циган придумав? «Буду на гуслях грати». Узяв гуслі й зачав густи. Гуде він на гуслях, а вовки почали вити. Виють вовки, а циган гуде. А тим часом підійшли гайники. Що тото? На гуслях хтось гуде та вовки виють. Де то є?</p>
	<p>Вони підійшли ід’тій вовчій ямі та позирають — циган на гуслях гуде, а вовки виють. Питають гайники:</p>
	<p>— А ти ту що робиш?</p>
	<p>— Та, — відповідає, — ходив-им на свадьбу на друге село, та й ішов пізно із тої свадьби. Пішник замело. І я пішов лісом та, ади, впав у вовчу яму. Та й вовки ту зо мною. Лем собі придумав на гуслях густи та мало вовків утихомирив. Хвала богу, же ви прийшли, та-сте ня урятовали. Вам дякую, бо інакше були би ня ту вовки роздерли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Перечин, Перечинського району, Закарпатської області 28 березня 1991 року Іванчо Єлена Михайлівна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
