<!--#include virtual="/-/inc/general__page_start.inc" -->
<title>Про в’язівського та петропавлівського панів ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про в’язівського та петропавлівського панів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про в’язівського та петропавлівського панів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про в’язівського та петропавлівського панів <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В’язівський та петропавлівський пани дружили між собою і часто зустрічалися. Але не минали нагоди похвалитися один перед одним. В’язівський пан хвастався, що в нього є наймит Іван, який ніколи не збреше. У Петропавлівського була дочка, гарна та хитрюща.</p>
	<p>Вирішив пан з дочкою перехитрити Івана та його пана. Почала Галя учащати у В’язівок, красуватися перед Іваном. У в’язівського пана був віл з золотими рогами, якого доглядав Іван. Чує він, що Галя, дочка сусіднього пана, тяжко захворіла. Подався він у Петропавлівку провідати дівчину.</p>
	<p>— Одне може мене врятувати, — каже Галя, — коли я з’їм серце золоторогого вола, бо інакше помру.</p>
	<p>Задумався Іван. Не міг він обманути свого пана, але не міг і допустити смерті коханої Галі. Глухої ночі зарізав він у повітці вола, забрав серце, тушу закопав в городі, а золоті роги замотав в ганчірку та й заховав на полицю над дверима.</p>
	<p>З’їла дівчина волове серце та й видужала. Давай вона розпитувати Івана, де він дів вола та його золоті роги. Іван у всьому і зізнався. Прокралася Галя в повітку та й украла золоті роги.</p>
	<p>Приїжджає Петропавлівський пан до сусіда та й каже:</p>
	<p>— Ану спитай у свого наймита, де твій віл з золотими рогами. Побачимо, чи скаже він тобі правду, чи збреше.</p>
	<p>— Мій наймит Іван ще ні разу мене не обманув, не збреше і цього разу, — впевнено відповів в’язівський пан.</p>
	<p>Покликали Івана. Пан і питає його:</p>
	<p>— Іване, скажи мені, де мій віл з золотими рогами? Подумав Іван та й каже:</p>
	<p>— Десь узялася мара, і звела з ума, і з’їла вола, і роги золоті вкрала.</p>
	<p>На цьому дружба між панами і закінчилася. А Іван так і працював у свого пана і ніколи йому не брехав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30 (5487). Про в’язівського та петропавлівського панів. СУС 889. Записано 2008 року. Лисенко Сергій Пантелеймонович (1915). Черкаська область, Городищенський район, Сегединці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
