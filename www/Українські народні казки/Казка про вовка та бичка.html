<!--#include virtual="/-/inc/general__page_start.inc" -->
<title>Казка про вовка та бичка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Казка про вовка та бичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Казка про вовка та бичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Казка про вовка та бичка <br><span class="article__headerDescription">Українська народна казка Чернігівщини</span></h1>
	<p>Жив-був дід. І було в діда семеро овець і бичок. Одного разу вовк дізнався, що в діда є таке хазяйство і вирішив взяти в нього овечку. Прийшов вовк до діда і співає:</p>
	<p>В діда-діда борода сіда</p>
	<p>Семеро овець і бичок-паровець!</p>
	<p>Дав йому дід одну овечку. А вовк знов прийшов та співає. Дід дав ще одну овечку. Так залишилося п’ятеро овець. А вовк приходив і приходив, аж поки не забрав останню овечку. Залишився в діда тільки бичок. Зайшов вовк до діда в хату, бачить ніж на столі лежить. Він і каже до ножa:</p>
	<p>— Ніж, ніж, скажи, де дідові діти?</p>
	<p>А ніж відповідає вовкові:</p>
	<p>— Перекинь мене через себе тричі, де я застромлюся, там і діти.</p>
	<p>Перекинув вовк ножа, а той застромився під забором. Діти, про це почули, і втекли. Біжать, біжать, а назустріч бичок:</p>
	<p>— Сідайте на мене, я вас підвезу.</p>
	<p>Діти сіли і поїхали. Їдуть, їдуть. Один хлопчик й каже бичкові:</p>
	<p>— Оглянись, бичку, чи далеко вовчок?</p>
	<p>А другий каже:</p>
	<p>— Тікай, бичку, здоганяє вовчок!</p>
	<p>Бичок каже першому хлопчикові:</p>
	<p>— Свисни мені в ліве вухо.</p>
	<p>Хлопчик свиснув і з’явилася щітка. Вовк з’їв ту щітку. Їдуть вони далі, знову наздоганяє вовчок. Бичок і каже:</p>
	<p>— Свисни мені в праве вухо.</p>
	<p>Хлопчик свиснув і з’явилася річка. Вовк випив ту річку. Біжать далі, хлопчик просить бичка:</p>
	<p>— Оглянись, бичку, чи далеко вовчок?</p>
	<p>А другий каже:</p>
	<p>— Тікай, бичку, здоганяє вовчок!</p>
	<p>Бичок і каже:</p>
	<p>— Свисни мені в ліве вухо. Свиснув хлопчик і з’явився ліс. Вовк їв, їв і не з’їв, там і помер. А діти з бичком врятувалися і повернулися додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>76 (4193). Казка про вовка та бичка. СУС —. Записано 2008 року. Герасименко Наталія Григорівна (1925). Чернігівська область, Козелецький район, Озерне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
