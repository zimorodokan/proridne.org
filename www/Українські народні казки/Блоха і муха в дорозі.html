<!--#include virtual="/-/inc/general__page_start.inc" -->
<title>Блоха і муха в дорозі ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Блоха і муха в дорозі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Блоха і муха в дорозі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Блоха і муха в дорозі <br><span class="article__headerDescription">Українська народна казка про тварин</span></h1>
	<p>Здибалася блоха з мухов на полі; надибала їх буря, вони посідали під листок і зачали розмовляти. Каже: «Куди ти йдеш, кумо блошице?» — «Іду, — каже, — до міста, бо в селі не можу бути. Залізу, — каже, — у того хлопа, а він як ся зірве, як зачне мене по надворьку носити, лиш кілько, що ми ребра знати, така-м голодна. І уже тихо сяду, а він ляже спокійно знов спати. Лиш го досвіта укушу-щіпну, а він бере [викочує] віз, запрягає коні і йде в поле. Так мнов виносить, ледве що-м жива. А я собі у якого адвоката залізу або у якого іншого пана в місті, він в десятій годині лягає, а я його ссу аж до ранку, а він спить спокійно й не чує. А рано вип’є каву та й знов... Сонце у полуднє, а я його ще ссу».</p>
	<p>А муха каже: «А я у місті не можу бути, бо кухарка варить в кухні їсти панам, а мені трудно покушати, так тото обкриває, так обтулює, що трудно ся діпхати. А ввійду до покою, пані якогось смердючого тріла накидає, що я не можу там жити. А до хлопа влечу до хати, ґаздиня варить їсти обід, я ся доста там наїм, відтак ґазда обідає, їсть сметану з кулешев. Я залізу в сметану, а він набере мені повну ложку та й кине, що коло мене ще й десять попоїсть. Та й того я йду до села».</p>
	<p>Там вони собі побалакали, тим часом буря перестала, і пішла блоха до міста, а муха до села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Блоха і муха в дорозі. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 284. Зап. І. Волошинський в 1913 р. у с. Далешове Городенківського пов. (Гуцульщина) від Л. Луцика. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 495—496.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
