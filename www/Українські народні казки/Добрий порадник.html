<!--#include virtual="/-/inc/general__page_start.inc" -->
<title>Добрий порадник ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Добрий порадник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добрий порадник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добрий порадник <br><span class="article__headerDescription">Українська народна казка Бойківщини</span></h1>
	<p>Колись було таке на світі, що старих не хоронили. Котрі були вже немічні, негодні і не могли вже працювати, але смерті їм ще не було, сини чи зяті робили такі коліснички, брали старих і везли в такий великій звір — гора з одного боку й гора з другого боку, — і в той звір з тою колісничкою немічну перестарілу людину пускали, і вона там розбивались разом з тою колісницею. А як зразу не розбивалася, то лежала, доки не погинула, і ворон її розтягував.</p>
	<p>А в батька був один син, і він свого тата жалував — не хотів туди везти і сховав тата до комори.</p>
	<p>А за пару років упав дуже великий голод, бо не було врожаю. Тоді той чоловік пішов до тата до комори і каже:</p>
	<p>— Тату, помираємо з голоду. Що будемо робити? А тато до него:</p>
	<p>— Не журися, сину. У нас стодола вкрита сніпками. Я не вірю, щоб не було там ніякого зерна, у тих сніпках.</p>
	<p>Тоді син зачав дерти стодолу, роздирати ті сніпочки, розкидати їх по скибі і приорювати. Люди на него казали, що він — дурний. Бігли дивитися, що він таке робить, що стодола гола, а він солому приорює в землю.</p>
	<p>Зійшло дуже рідко — по зернинці, одне від другого, може, на метер, може, й на два. І зимувало воно зиму, а навесні кожна з рослин розкинулася корчем, немов та ліщина. Всі побігли дивитися і дивувалися, як таке сталося.</p>
	<p>І тілько в него вродило жита, що він навіть людям вділив, щоб мали що посіяти.</p>
	<p>Тоді прийшов віт, який керував тим селом, і каже:</p>
	<p>— Скажи, хто тобі порадив тото робити?</p>
	<p>А він пішов до комори і вивів свого старенького тата — сивого, слабого, немічного. І сказав до людей і до віта:</p>
	<p>— Ви своїх батьків повідводили в звір, і там скінчилося їх життя. А я свого не завів. І він — мій порадник.</p>
	<p>Відтоді стали шанувати батьків і більше не возили в той звір, а й дотримували їх до смерти і хоронили так, як тепер хоронять, по нашому звичаю, на цвинтарі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Спас, Рожнятівського району, Івано-Франківської області 28 жовтня 1994 року Гучко Одарка Дмитрівна (1935 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
