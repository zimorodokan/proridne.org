<!--#include virtual="/-/inc/general__page_start.inc" -->
<title>Чарівний цепочок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чарівний цепочок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний цепочок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний цепочок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Недалеко від лісу гуляли дівки та парубки. А в лісі була невелика хатинка, в якій світився вогник. Захотіли хлопці зайти в хату. Один каже:</p>
	<p>— Я боюся.</p>
	<p>І другий каже:</p>
	<p>— Я боюся.</p>
	<p>Третій виявився сміливіший і зайшов у хату. А там горить свічечка і лежить мертвяк жовтий-жовтий та ще й зуби вишкірив. Злякавшись, хлопець захотів вийти. Звідкілясь взялася брава дівка і каже:</p>
	<p>— Не пущу. Посватай мене, тоді пущу.</p>
	<p>— Посовітуюсь з батьками, — відповів парубок.</p>
	<p>Опинившись вдома, він розповів історію, яка з ним трапилась. Батьки порадили звернутися до старенького батюшки, який, вислухавши його, дав пораду:</p>
	<p>— Даю тобі хрест на цепочку, накинь його їй на шию. Якщо ти встигнеш це зробити, вона тебе не задавить. Не встигнеш — задавить.</p>
	<p>Повернувся парубок в ліс до хатинки. Зустрів ту дівку.</p>
	<p>— Що батьки казали?</p>
	<p>Почувши це, хлопець швидко накинув хреста на шию. Злі чари покинули дівчину, і вона стала ще кращою, а мертвяка не стало. Молодята полюбили один одного.</p>
	<p>Необхідно було благословення батьків, і вони вирішили поїхати до них. А була зима. Вечоріє... Їдуть. їдуть. Довго їхали.</p>
	<p>Приїхали в село. А вже ніч надворі. Де переночувати? Під’їхали до однієї з хатинок. Почали проситися, чоловік змилостивився, завів коней в повітку, дав їм сіна. А молодят повів у хату, в якій вони побачили, що в ночвах на лежанці лежить мала дитина з великими руками і плаче. Дівчина взяла дитину за ноги і з усієї сили вдарила її головою об піч, що аж загуло, та й каже:</p>
	<p>— Оце я ваша дочка. Як була я малою, ви мене, мамо, вигнали за двері і сказали: « Хай тебе чорти візьмуть!» Мене вони взяли, а вам таку дали.</p>
	<p>Мати зраділа цій зустрічі, попросила прощення за свій вчинок і поблагословила дітей.</p>
	<p>Молодята одружилися і понині живуть та й горя не знають. З того часу люди уникали говорити лихих слів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (5576). Чарівний цепочок. СУС —, низка варіантів. Записано 2008 року. Литвиненко Галина Григорівна (1932). Черкаська область, Чигиринський район, Рацеве</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
