<!--#include virtual="/-/inc/general__page_start.inc" -->
<title>Бусол ☼ Українська народна казка ☼ Народна творчість</title>
<meta name="Description" content="Українська народна казка Поділля «Бусол» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бусол.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бусол <br><span class="article__headerDescription">Українська народна казка Поділля</span></h1>
	<p>Мені мої бабуня розказали одну оповідку. Що така птиця як бусол була створена Богом святим. Раніше бусько був людиною. Бозя зібрав всю нечисть в торбу і дав чоловікові та сказав:</p>
	<p>— На, цей мішок, занеси до моря і вкинь в воду. Ото як будеш нести, то не залазь в мішок. Хай тебе не тягне туди підглянути.</p>
	<p>Йде чоловік до води, ну тягне його зирнути туди. Надумалось йому: «Ну чого я не зирну, мені нічого не буде. Смикну, кину оком, та назад зв’яжу».</p>
	<p>Мішок розв’язав, а з нього почала виповзати різна нечисть. Людина стала тікати. А Бог прийшов і насварив чоловіка. Сказав:</p>
	<p>— Не хотів мене чути, пустив нечисть кругом, йди та збирай!</p>
	<p>З тих пір став цей чоловік буслом, друге прозвисько — бусько. І досі він всяку нечисть на землі збирає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (6039). Бусол. СУС —. Записано 2008 року. Савчук Настя Гнатівна (1932). Хмельницька область, Старокостянтинівський район, Коржівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
