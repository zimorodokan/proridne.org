<!--#include virtual="/-/inc/general__page_start.inc" -->
<title>Вовк та лиска ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Вовк та лиска» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та лиска.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та лиска <br><span class="article__headerDescription">Українська народна казка Чернігівщини</span></h1>
	<p>Вийшов на дорогу старий вовк. Сів і сидить, як пень. Пересунув ногу, на село глядить. Вирішив піти в село поживитися. Добігає до першого двору, а ворота закриті, ще й собаки злі у дворі. Перескочив через огорожу та в хлів. Забрав підсвинка і побіг у ліс. З’їв порося, а йому ще мало. Побіг в інший двір, схопив овечку і знову дременув. Поїв, та знову йому мало. Вирішив ще щось знайти. Прибіг до третього двору. Бачить, огорожа висока, йому не перелізти. Вирішив підрити. А в хліві теля мекає. Вовк підрив під парканом та й забрав телятко.</p>
	<p>На другий день поїхали чоловіки у ліс рубати дров.</p>
	<p>— Ой, у мене сю ніч сталася велика біда, вовк забрав підсвинка, — каже Іван.</p>
	<p>— А в мене вовк забрав овечку з ягням, — каже Панас.</p>
	<p>— І в мене біда, теляти не стало, — каже Петро, — тепер моя корова не хоче доїтися.</p>
	<p>Вовк як почув, що про нього говорять, так і втік у другий ліс. А там лисичка бичка пасла.</p>
	<p>— Лисичко, давай поїдемо звідси, — просить вовк.</p>
	<p>— Ой, а в мене саночки такі, що от-от розваляться.</p>
	<p>— Та я тільки лапку покладу.</p>
	<p>— Ну клади вже.</p>
	<p>— А можна я скраєчку присяду?</p>
	<p>— Сідай, що з тобою робити.</p>
	<p>Сів вовк, а саночки і поламалися. Посилає лисичка вовка у ліс по гілочки пряменькі й кривенькі, щоб сани зробити. А вовк приніс дві гіллячки. Розсердилася лисичка і пішла сама. Поки вона ходила, а вовк з’їв бичка. Прийшла лисичка, ні бичка, ні вовка. Сіла під березою та й каже:</p>
	<p>— Оце так! Я його обманула, а він мене!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>224 (4489). Вовк та лиска. СУС —. Записано 2008 року. Силенко Марія Йосипівна. Чернігівська область, Менський район, Городище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
