<!--#include virtual="/-/inc/general__page_start.inc" -->
<title>Про сварливу Ївгу ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про сварливу Ївгу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про сварливу Ївгу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про сварливу Ївгу <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жили Іван та Ївга. І така Ївга була лиха, що не зробе Іван — все не так. Ну посперечатись їй дай — хлібом не годуй. А Іван був спокійний. Тілько жінка починає його гризти, а він на город та до роботи. А при сусідах не хоче сперечатись, та тільки зубами скрегоче. Ось накипіло в неї на душі, вона й каже:</p>
	<p>— Поїхали до кумів, сьогодні празник, давно ми ніде в гостях не були.</p>
	<p>— Поїхали.</p>
	<p>Запрягли коней, кинули на гарбу сінця і поїхали. Тільки рушили, а Ївга:</p>
	<p>— Ти ж, як приїдемо, то чоботи біля порога постав. Та в шапці за стіл не сідай. Та багато не пий, та не чавкай як їстимеш. Та гляди до куми багато не смійся, бо я ж тебе знаю.</p>
	<p>А Іван їде, зуби сціпив і мовчить, бо знає, що тілько обізвися — хуже буде. А вже ж як достала до печінок, не втерпів Іван, розвернув коней, та й поїхав назад. Їде, а по дорозі якраз яр глибокий-глибокий і дна не видно. А Іван і думає: «Візьму гріх на душу, скажу в селі, що коні спудились, гарба перевернулась, а Ївга в яругу скотилась». Не вспіла ж й спохватитись Ївга, як покотилась у яр.</p>
	<p>Приїхав Іван додому, розказав, шо случилось з Ївгою. Та в селі тільки зраділи, бо мабуть, двору такого не було, щоб вона з кимсь не полаялась.</p>
	<p>Ось живе Іван і не нарадуєця. На кровать у чоботях лягає, і ніхто не лає. Їсть за столом і шапки не знімає, і тут діла нікому до нього нема. Скруте цигарку і в хаті дим стовпом…і нічого. Так він жив, поки не поїв те, що Ївга понаготовляла. І стало Іванові скушно. Ніхто його не полає, ніхто на нього не кричить. А вже лайок знала його жінка, шо якби вона без перерви лаялась, то років би на три хватило. «Піду витягну з яру Ївгу, сумно самому в хаті» — думає Іван.</p>
	<p>Прийшов та й гукає:</p>
	<p>— Ївго, ти жива, обізвися.</p>
	<p>Чує тоненький голосок.</p>
	<p>— Жива, кинь мені сюди вірьовку і тягни.</p>
	<p>Іван так і зробив. Тягне, а воно так важко. «Ти ж диви, скільки времня прошло, а вона ще й поважчала», — думає. Дотягнув до верху, як гляне, а там чорт причепивсь. Іван хотів пустити вірьовку, а той і просить:</p>
	<p>— Ой Іваночку, та спаси ж мене, бо твоя Ївга нікому ж пеклі спокою не дає. А я ж тебе за це озолочу.</p>
	<p>Іван б не вірив, та знає добре свою Ївгу. Раз і чортам тошно стало, рішив послухатися чорта.</p>
	<p>А той його і направляє:</p>
	<p>— Я ось уберусь до багатого дядька на горище, і тільки ніч, а я почну там товктися. А ти як почуєш про таке діло то й скажи, що знаєш, як помогти.</p>
	<p>Ось чує Іван, що у багатія щось на горищі завелося та ночами товчеця. Вже й батюшку приводили і хату святили — нічого не помагає.</p>
	<p>Пішов Іван до багатія і каже:</p>
	<p>— Я тобі допоможу.</p>
	<p>Та й допоміг. А то чорт його напоумив, як це зробити.</p>
	<p>Багатій такий вже радий, що трясця відступила. І грошей, і хліба, всього надавав. Так чорт і перебирався з одного горища на друге. А Іван багатів і багатів. Уже йому й робити не треба, тільки й знає, що по дворах відробляє від нечистої сили. Ось уже й у сусідньому селі чорт хазяйнує.</p>
	<p>Надоїло Іванові по хуторах ходити, людей дурити, та й думає: «Якби мені від чорта відчепитися». Та й придумав.</p>
	<p>Саме під час відробляння, як крикне Іван:</p>
	<p>— Чорте, тікай, бо Ївга йде.</p>
	<p>То чорт як вискочив з горища і не оглядаючись біг так, що тільки курява за ним знялась. Зажив Іван з того часу, як вареник у маслі!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21 (7168). Про сварливу Ївгу. СУС 1164. Записала Каніболоцька Ольга 2009 року. Моня Віра Григорівна (1934). Дніпропетровська область, Царичанський район, Ляшківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
