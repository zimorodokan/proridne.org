<!--#include virtual="/-/inc/general__page_start.inc" -->
<title>Безпритульний чоловік та вовк ☼ Українська народна казка ☼ Народна творчість</title>
<meta name="Description" content="Українська народна казка Поділля «Безпритульний чоловік та вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Безпритульний чоловік та вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Безпритульний чоловік та вовк <br><span class="article__headerDescription">Українська народна казка Поділля</span></h1>
	<p>Жив один безпритульний чоловік. Жив сам у лісі, хати не було. Мандрував він якось лісом, а назустріч йому вибігли звірі: зайці, лиси, кабани. На деревах сиділи птахи в гніздах. Тяжко було жити цьому безпритульному, не було що їсти. Збирав ягоди, горіхи, шишки.</p>
	<p>Одного разу на дорозі знайшов лопату і розпочав копати яму під корінь, щоб накрити її і там жити. Викопав в глибину десь метрів два і шириною метрів три. Відійшов від ями відпочити. Дивиться, біжить насилу коза, а за нею вовк. Так обидвоє у ту яму й попадали. Чоловік заглянув у яму і побачив, як плаче коза у кутку. А тим часом у ту ж яму й заєць зловився. Тремтить бідний, тулиться до кози. Вовк навпроти тільки облизується, каже:</p>
	<p>— Зараз когось з’їм!</p>
	<p>Заєць просить, щоб не його їв. А коза своєї:</p>
	<p>— Ме-ме, не мене!</p>
	<p>Та вовк не чекає, кинувся враз та й з’їв козу. Чоловік те забачив, бігцем накидав у яму гілляк, щоб зайця врятувати. Той швидко втік, а вовк ситий, бігти не може. Став вовк у чоловіка проситися, щоб той його не убивав:</p>
	<p>— Ти один і я один на усьому світі. Тож давай жити разом. Все ж веселіше буде.</p>
	<p>На тому й зійшлися. Стали вони жити разом. Чоловік порався біля куреня, а вовк ходив на лови. Так вони жили-поживали, поки не померли.</p>
	<p>Отже, казочці кінець, пішов дід у танець, а баба по суниці. Дід прийшов без штанів, а баба без спідниці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>169 (6435). Безпритульний чоловік та вовк. СУС —, новотвір. Записано 2009 року. Радківський Іван Лазарович (1936). Вінницька область, Літинський район, Малинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
