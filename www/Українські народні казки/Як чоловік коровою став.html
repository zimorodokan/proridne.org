<!--#include virtual="/-/inc/general__page_start.inc" -->
<title>Як чоловік коровою став ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як чоловік коровою став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік коровою став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік коровою став <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись-то дуже давно, не за нашої пам’яті, мабуть, батьків і дідів наших ще й на світі не було, жив собі один бідняк, якого звали Миколою. Мав він тільки стару хатчину, а в тій хатці повно дітей.</p>
	<p>От раз колись пішов Микола з жінкою в ліс: він по дрова, жінка — по ягоди. Коли бачать, багач, у якого Микола чуть не весь рік даром служив, веде з базару корову.</p>
	<p>Жінка тут Миколі й шепче:</p>
	<p>— Якби нам таку корову, ото було б діткам молоко!</p>
	<p>— Цить, жінко, — каже Микола. — Цей хазяїн мені винен, то й корова буде наша.</p>
	<p>Оставив він жінку в кущах, а сам пішов на дорогу. Тихцем підійшов до корови, зняв з рогів вірьовку і собі на шию начепив. Корова пішла собі пастися, а Микола йде слідком за хазяїном. Зраділа жінка, бо зрозуміла хитрість чоловіка, і повела корову додому.</p>
	<p>А хазяїн ішов і не оглядався. Не знать, чи довго йшов би оце так, та стрів знайомого купця.</p>
	<p>— Гей, сусіде! — крикнув той ще здалеку. — За скільки ти взяв цього вола?</p>
	<p>Хазяїн і тепер не оглянувся, тільки сердито буркнув:</p>
	<p>— Коли ти не відрізниш вола від корови, то хоч помовч.</p>
	<p>— Та яка то корова, то віл! — реготався стрічний купець. — Як не віриш, то сам подивися.</p>
	<p>Той тоді озирнувся і аж за голову схватився:</p>
	<p>— Чорт тя зна що! Купив добрячу корову, а оце таке зробилося з нею.</p>
	<p>Купець посміявся та й пішов собі, а хазяїн став серед дороги і не знає, що його робить далі.</p>
	<p>— Звідкіля ти тутечки узявся? — питає він Миколу.</p>
	<p>— А я й сам не знаю, — каже той, — не помню, щоб ти купив мене коровою.</p>
	<p>Хазяїн аж очі витріщив од здивування.</p>
	<p>— Як ти став коровою, кажи мені, вражий сину?</p>
	<p>— Не знаю, — каже Микола, — але догадуюсь, що прокляла мене одна вдова. Колись я був багатим та скупим, і служила вона в мене задарма пошти весь рік. Я все жалів заплатить їй шо зароблене, і за те вона мене закляла: «Миколо, шоб ти став коровою і був нею поки не виплатиш мені зароблене молоком».</p>
	<p>Хазяїн послухав і вилаявся:</p>
	<p>— Послав тебе чорт на мою голову і гроші забрав. Іди собі та не роби сміху з мене.</p>
	<p>— Що ти кажеш? — витріщився на нього Микола. — Це тобі не обійдеться так легко. Хто чув таке, щоб невинному вірьовку на шию чіпляти? Будеш на суді відповідать за це.</p>
	<p>Бачить багатій — біда буде. Заплатив Миколі гроші, щоб тільки той згодився мовчати.</p>
	<p>Прийшов Микола додому з повними карманами, а жінка вже й корову подоїла, і молока дітям наливає.</p>
	<p>Через якесь там время корова розтелилася, привела теличку. І вигодував Микола другу коровку. Стару вирішив продати.</p>
	<p>Пішли вони з жінкою на базар і корову повели. Тільки прийшли, а тут їх обступили з усіх боків купці, бо лучче корови, як у них, ніде не було у той день. Жінка собі торгує, а Микола роздивляється кругом.</p>
	<p>Аж тут бачить, іде дивитися на корову її бувший хазяїн. Микола жінці шепнув про це, а сам тихенько вбік. А багач оглянув корову і проказав їй на вухо:</p>
	<p>— Що, Миколо, знов тебе продають? Так тобі й нада. Ну я не такий дурний, щоб тебе купити.</p>
	<p>І пішов геть. А Микола з жінкою продали корову і повернулися додому раді, що насміялися з багача. І жили ще довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>147 (7438). Як чоловік коровою став. СУС 1529. Записала Швець Альона 2009 року. Яременко Людмила Ігнатівна (1930). Дніпропетровська область, Солонянський район, Привільне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
