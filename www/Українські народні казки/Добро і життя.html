<!--#include virtual="/-/inc/general__page_start.inc" -->
<title>Добро і життя ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Добро і життя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добро і життя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добро і життя <br><span class="article__headerDescription">Українська народна казка Кіровоградщини</span></h1>
	<p>Не за високими горами, не за дрімучими лісами, не за глибокими морями, а в невеличкому степовому селі жило молоде подружжя. Чоловіка звали Петром, а жінку — Килиною.</p>
	<p>Щодня вона вранці вставали, порались і в поле поспішали. Жили вони дружно. Мали їсти, пити, хатинку, та не давав їм Бог дитинку. Та Петро дуже дружину кохав, про неї дбав. От так і жили.</p>
	<p>Та одного разу молоде подружжя посварилося. Бо Петро після роботи не жінці допомагав, а вже біля неділі в клуні пропадав.</p>
	<p>Ще навесні до Петрової хати прилетіли дві ластівки. Під стріхою звили гніздечко, виклали пір’ячком, знесли яєчок і висиділи зграйку маленьких пташенят. Петро радів, як мала дитина. Але пішов дощ і гніздечко впало. Чоловік забрав пташенят до клуні, дозирав їх, годував.</p>
	<p>А сьогодні, повертаючись з поля, серед трав, недалеко від струмочка, Петро побачив лельку, а біля неї стояв її коханий.</p>
	<p>Чоловік не звертав уваги на бурчання дружини і забрав птахів додому. У неї була поранена ніжка. І до самого вечора Петро, забувши про все, не виходив з клуні. Так було щодня. Чоловік дбав про птахів, а Килина гнівалася. Коли ластів’ята і лелька могли уже літати, випустив на волю. Щоб ластів’ята знайшли своїх маму і тата, а лелька — коханого.</p>
	<p>Минуло літо і настала осінь. Птахи полетіли у вирій. Усю землю завіяло снігом. А потім і зима минула.</p>
	<p>Надворі гріло сонечко. Пташки з теплих країв, прилетіли, всюди весело. А Петро сидить зі своєю жінкою на призьбі і сумує. Аж раптом до їхньої хати прилетіло четверо ластівочок і почали ліпити гніздечка. А згодом і лелеки з’явилися, довго кружляли, та й вони взялися до роботи.</p>
	<p>Петро радів, а дружина, дивлячись на свого чоловіка, і сама посміхалась. І недарма. Через певний час у них народився синочок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>313 (8216). Добро і життя. СУС —. Записано 2010 року. Боросан Лідія Григорівна (1934). Кіровоградська область, Устинівський район, Березівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
