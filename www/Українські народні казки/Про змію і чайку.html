<!--#include virtual="/-/inc/general__page_start.inc" -->
<title>Про змію і чайку ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про змію і чайку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про змію і чайку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про змію і чайку <br><span class="article__headerDescription">Українська народна казка Чернігівщини</span></h1>
	<p>В краю, де лісів дрімучих багато,</p>
	<p>Де ріки течуть бурхливо й завзято.</p>
	<p>Під сонцем яскравим і синім небом</p>
	<p>Стояла хатина, гарна, як треба.</p>
	<p>В тій хатині жив дід на ім’я Ігнатко</p>
	<p>І баба жила, прозивалася Гапка.</p>
	<p>Жили собі добре, по Божій волі,</p>
	<p>Але нещасливу лиш мали долю.</p>
	<p>Дітей не було у них — просто лихо,</p>
	<p>Тому було в хаті і сумно, і тихо.</p>
	<p>Пішла якось Гапка в ліс погуляти,</p>
	<p>Грибочків знайти чи ягід зібрати.</p>
	<p>Ходила і довго та тільки марно —</p>
	<p>Скрізь пусто було, хоч і дуже гарно.</p>
	<p>Під вечір вже тільки стара зрозуміла,</p>
	<p>Що геть заблукала, дорогу згубила.</p>
	<p>Стала і плаче, аж гульк — криниця,</p>
	<p>В ній чиста, наче сльоза, водиця.</p>
	<p>І ківшик пливе собі та пірнає,</p>
	<p>П’є воду вона і думку гадає.</p>
	<p>Та раптом з води ніби голос чує,</p>
	<p>Нелюдський, сумний, наче щось віщує.</p>
	<p>— Йди, бабо, забудь, що бачиш і знаєш,</p>
	<p>Отримаєш те, чого так чекаєш.</p>
	<p>І баба за вітром подріботіла,</p>
	<p>Та все і забула, допоки летіла.</p>
	<p>Дід лаявся довго, відтак і змирився,</p>
	<p>Життя попливло і час не спинився.</p>
	<p>А через рік всім людям на диво</p>
	<p>Баба дитину, дочку, народила.</p>
	<p>Та гарну таку, що у цілім світі</p>
	<p>Такої не знайти і не зустріти.</p>
	<p>Олесею рідні її назвали,</p>
	<p>Раділи страх і щастя чекали.</p>
	<p>Роки все летіли, дівча зростало</p>
	<p>І непомітно дорослим стало.</p>
	<p>Та якось вночі баба знову чує</p>
	<p>Той голос, що ніби горе віщує:</p>
	<p>— Віддай зараз те, що мені належить,</p>
	<p>Однак же ніхто за мною не встежить.</p>
	<p>А вранці дід з бабою тільки-но встали</p>
	<p>До дочки своєї, а вона пропала.</p>
	<p>Єдиної втіхи відтак не стало,</p>
	<p>Старі зажурились, загорювали.</p>
	<p>Тим часом Олеся кудись летіла,</p>
	<p>Від страху завмерли душа і тіло.</p>
	<p>І тільки тоді вже прийшла до тями,</p>
	<p>Коли опустилась в глибоку яму.</p>
	<p>Як дивно, там світ такий же прекрасний,</p>
	<p>І зорі світять, і місяць ясний.</p>
	<p>Чудовий палац, весь в золоті сяє.</p>
	<p>Так гарно, але нікого немає.</p>
	<p>Зайшла до палацу — музика грає,</p>
	<p>Накриті столи, а гостей немає.</p>
	<p>Та раптом з дверей змія виповзає,</p>
	<p>Від страху Олеся мову втрачає.</p>
	<p>Змій став, як людина і шкура упала,</p>
	<p>Олеся не втрималась і закричала.</p>
	<p>Розплющила очі та що то за диво?</p>
	<p>Юнак перед нею стрункий і красивий.</p>
	<p>За руку бере і веде в кімнати.</p>
	<p>Сідають за стіл, щоб трапезувати.</p>
	<p>Олеся очей з юнака не зводить</p>
	<p>І вечір в розмові гарній проходить.</p>
	<p>Хто ж він, королевич зміїного царства</p>
	<p>І світу підземного, всього державства?</p>
	<p>Чи радість таку ще Олеся чекала?</p>
	<p>Вона королевича покохала.</p>
	<p>В добрі і злагоді рік минає,</p>
	<p>Олеся від щастя зоріє і сяє.</p>
	<p>Але за старими сумує наче,</p>
	<p>Про них, як згадає, то нишком плаче.</p>
	<p>І королевич мовив коханій:</p>
	<p>«Провідай, ти рідних в годину ранню.</p>
	<p>Побудеш і я примчу за тобою,</p>
	<p>Як світ проясніє зорею новою».</p>
	<p>Олеся заплющила ясні очі</p>
	<p>І зникла у тихій темряві ночі.</p>
	<p>А ранком з’явилася дома у себе,</p>
	<p>Старенькі були на сьомому небі.</p>
	<p>Весь день той Олеся в них гостювала</p>
	<p>І горя великого не чекала.</p>
	<p>А королевич лежав біля хати,</p>
	<p>У шкурі зміїній його не впізнати.</p>
	<p>Радів і не відав тій радості міри,</p>
	<p>Тому й не почув він удару сокири.</p>
	<p>Щось трапилось, дихати стало несила,</p>
	<p>В Олесі раптово душа заболіла,</p>
	<p>Стрілою вона вилітає із хати.</p>
	<p>— Ой! Що ж наробили ви мамо і тату!</p>
	<p>Як листик на вітрі затріпотіла</p>
	<p>І чайкою білою в небо злетіла.</p>
	<p>Старі лиш тоді все, як є, зрозуміли,</p>
	<p>Що долю єдиної доньки згубили.</p>
	<p>А чайка прощально лиш прокричала</p>
	<p>І в синьому небі навіки пропала.</p>
	<p>З тих пір стала жити вона біля моря</p>
	<p>Жалючим, сумним передвісником горя.</p>
	<p>Померли самотніми батько і мати,</p>
	<p>У лісі лишилась порожньою хата.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>81 (4186). Про змію і чайку. СУС 425М. Записано 2008 року. Коваленко Ніна Семенівна (1941). Чернігівська область, Козелецький район, Вовчок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
