<!--#include virtual="/-/inc/general__page_start.inc" -->
<title>Про рушник ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про рушник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про рушник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про рушник <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно. Жила в одному селі мати, яка мала трьох синів. Були вони дуже гарними і працьовитими. І люди їх поважали. Все вони вміли робити, крім одного. Не вміли вони вишивати, як це робила їх ненька. Сядуть вони, бувало, біля неї та й кажуть:</p>
	<p>— Ви, матусенько, вишивайте, а ми будемо дивитися, як у ваших руках народжуються квіти і птахи.</p>
	<p>А матуся їм відповідала, посміхаючись:</p>
	<p>— То я долю вашу вишиваю і пам’ять про себе в рушниках залишу.</p>
	<p>Багато мати вишила рушників і всі між синами розділила, сказавши синам, щоб пам’ятали її завжди. А потім померла. Поховали сини матір, а на могилі постелили білий рушник.</p>
	<p>Говорять, що на тому рушникові через три дні з’явилися квіти. Хто їх вишив, невідомо. Мабуть, то мамина любов на білому рушникові розцвіла червоними і чорними нитками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>41 (5499). Про рушник. СУС —. Записано 2008 року. Соловей Галина Миколаївна (1940). Черкаська область, Смілянський район, Сміла</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про рушник <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була в селі одна сім’я. Складалась вона з мами, тата і дочки. Мама працювала на фермі, тато — у полі, а маленька дівчинка на ім’я Маруся залишалася сама вдома і носила обід у вишитому рушникові па поле своєму батькові.</p>
	<p>Одного разу Маруся понесла їжу татові в поле, але батько сказав, що дуже повільно працював і йому треба наздогнати по роботі інших людей. Дитина поклала їжу на землю, а сама побігла ловити метелика, який саме пролітав над нею. Цю їжу помітило зайченя, яке саме пробігало полем у пошуках капусти чи моркви. Воно вирішило пошуки обіду відмінити, а рушник узяти собі. Довговухе так і зробило: розгорнуло рушник і вийняло їжу, а рушничок забрало. Куцохвосте побігло у ліс. Воно вирішило показати знахідку своїм друзям, а саме: білочці, їжачку, борсуку і ще одному зайченяті на ім’я Косоглазка, _на_прізвище Куцохвостівочка. Зайченя, що знайшло рушник, називалося Кося Вухань. Кося покликав своїх друзів і показав їм рушник.</p>
	<p>— Подивіться, що я знайшов, — гордо промовив він, стаючи на пеньок, щоб усім було видно, який він поважний (зайченя думало, що той, хто стоїть вище від інших, є поважнішим).</p>
	<p>Всі аж ахнули від подиву, що є такі гарні речі.</p>
	<p>— Який красивий! — прошепотіла білочка.</p>
	<p>— Який гарний, чудовий, прекрасний білий рушничок! Але ж для чого він? — задумалося білченя і тут же вигукнуло:</p>
	<p>— Я знаю, я знаю! Ось він для чого!</p>
	<p>І воно зав’язало рушник, як хусточку. Всі засміялися, бо «хустинка» була зав’язана на носі в білченяти.</p>
	<p>— Ні, ні! — раптом скрикнула Косоглазка, — ось він для чого!</p>
	<p>І вона зав’язала банта з рушника.</p>
	<p>— Неправильно ви думаєте, ось він для чого, — сказав їжачок і поклав на рушник яблуко, яке він саме ніс додому.</p>
	<p>— Обережно, ти його замастиш, — вигукнув борсучок і обгорнув рушником свою шийку.</p>
	<p>Кося не встиг показати, для чого, на його думку, рушник, бо тут з’явилася Маруся, яка пішла шукати рушник. Дівчинка налякала звірят, і вони втекли. Тоді вона узяла рушничок і розстелила його на землі, розклала на ньому їжу, а тоді покликала батька. Вони разом сіли обідати.</p>
	<p>Тоді всі звірята, які визирали з-під кущів, побачили, для чого рушник, а їжаченя сказало, що воно було праве, і всі з ним погодились.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>79 (5551). Про рушник. СУС —, новотвір. Записано 2008 року. Магда Ганна Іларіонівна (1930). Черкаська область, Чигиринський район, Вітове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
