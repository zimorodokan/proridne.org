<!--#include virtual="/-/inc/general__page_start.inc" -->
<title>Орел, ворона та пастух ☼ Українська народна казка ☼ Народна творчість</title>
<meta name="Description" content="Українська народна казка Поділля «Орел, ворона та пастух» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Орел, ворона та пастух.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Орел, ворона та пастух <br><span class="article__headerDescription">Українська народна казка Поділля</span></h1>
	<p>Пас якось пастух овець на горі. Раптом з високості ринув на отару орел, ухопив кігтями ягня, шугнув з ним у небо й полетів на неприступну скелю, де мав гніздо.</p>
	<p>Побачила все ворона та й думає: «Бач як легко здобув орел поживу. Чому б і мені так не зробити? Чим він кращий за мене? Хіба в нього розуму більше? Схоплю і я вівцю».</p>
	<p>Полетіла вона до отари, покружляла над нею і кинулася до барана. Та коли вчепилася йому у спину, заплуталась у вовні і замість злетіти, впіймавши здобич, сама спіймалася. Засіпалась ворона, щоб звільнитися. Що дужче рвалася, що більше старалася, то дужче заплутувалася.</p>
	<p>Пастух, який сидів поблизу, побув биття крил і подумав, що неподалік є птах, Але чомусь він дуже тріпочеться? Пішов поглянув і побачив ворону на баранячій спині.</p>
	<p>— Оце так! — здивувався пастух. — Що це ти, пані вороно, робиш з моїм бараном?</p>
	<p>Схопив кумасю, виплутав із вовни та й повисмикував пір’я з крил. Потім прив’язав до гілки, а ввечері забрав додому. Його діти дуже зраділи побачивши ворону.</p>
	<p>— Що це за птах, тату, ми такого ще не бачили.</p>
	<p>— Це ворона, але вона хоче стати орлом. Видно забула про те, що орел великий та дужий, а вона — звичайний собі птах. Тому сьогодні й попалась. Отож, діти, будьте завжди самі собою, не намагайтесь наслідувати інших.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (6372). Орел, ворона та пастух. СУС —, новотвір. Записала Попик Катерина 2009 року. Юревич Параска Архипівна (1936). Вінницька область, Вінницький район, Лукашівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
