<!--#include virtual="/-/inc/general__page_start.inc" -->
<title>Веселий колобок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Веселий колобок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Веселий колобок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Веселий колобок <br><span class="article__headerDescription">Українська народна казка Полтавщини</span></h1>
	<p>В давні-прадавні часи жили собі дідусь та бабуся. Багато років прожили, а дітей все немає та й немає.</p>
	<p>— Ех, бабо, — каже дід, — колобка щось мені на свято захотілося, тільки де ж муки взяти?</p>
	<p>А баба каже:</p>
	<p>— Піду по коробу помету та по засіках пошкребу, може, на колобок муки та й наберу.</p>
	<p>Ну от спекла баба колобка і поставила на вікно вихолоняти, а колобок ожив. Баба каже:</p>
	<p>— Ой дивися, а Колобок то ожив.</p>
	<p>А дід каже:</p>
	<p>— А й справді! От і чудово. Буде з нами жити.</p>
	<p>Коли це раптом як закукурікає півень, а Колобок і злякався. Дід каже:</p>
	<p>— Чого ти боїшся?</p>
	<p>А Колобок відповідає:</p>
	<p>— А я й не боюся нікого, нікого не боюсь.</p>
	<p>І вискочив у вікно, і побіг по доріжці. Дід з бабою заплакали і стали його гукати:</p>
	<p>— Вернись, вернись! Пропадеш же один!</p>
	<p>От біжить Колобок і співає:</p>
	<p>Я веселий Колобок,</p>
	<p>Зі шкуринкою на спинці.</p>
	<p>Я майже пиріжок,</p>
	<p>Тільки без начинки.</p>
	<p>Тут йому назустріч заєць. Колобок пробіг мимо нього. А заєць каже:</p>
	<p>— Підожди, який ти спритний!</p>
	<p>Біжить Колобок далі, коли це йому зустрічається їжачок. Колобок питає:</p>
	<p>— Ти хто, небритий колобок?</p>
	<p>А їжачок питає:</p>
	<p>— А ти, лисий їжачок?</p>
	<p>Колобок засміявся і побіг далі. Біжить він біжить, коли це йому зустрічається вовк. Вовк питає:</p>
	<p>— О, ти хто такий?</p>
	<p>А Колобок відповідає:</p>
	<p>— А-а-а я Колобок. Мене бабуся з тіста спекла. А в мене всередині родзинка.</p>
	<p>А вовк і каже:</p>
	<p>— О, це добре. Ти мабуть смачний. Ось я тебе з’їм.</p>
	<p>А Колобок каже:</p>
	<p>Ти підожди, сірий Вовче. Я тобі пісню заспіваю.</p>
	<p>Вовк відповідає:</p>
	<p>— О! Це добре, я люблю пісні. Ну давай співай.</p>
	<p>Колобок і заспівав:</p>
	<p>Я веселий Колобок,</p>
	<p>Самий, самий, самий,</p>
	<p>самий найсправжнісінький.</p>
	<p>І побіг. Біжить Колобок і співає:</p>
	<p>Я не пташка, не жучок.</p>
	<p>Я і не звірушка.</p>
	<p>Я рум’яний Колобок.</p>
	<p>Майже як ватрушка.</p>
	<p>Біжить він, біжить. Коли це бачить, що ведмідь спіймав осу, і каже ведмедю:</p>
	<p>— Ти хто такий? Нащо осу мучиш? Бачиш, яка вона маленька.</p>
	<p>Ведмідь відпустив осу і каже:</p>
	<p>— Я ведмідь, господар лісу.</p>
	<p>Коли це раптом оса каже Колобку:</p>
	<p>— Спасибі, Колобок. Від Ведмедя мене врятував.</p>
	<p>А Колобок їй відповідає:</p>
	<p>— Я і вовка не дуже злякався. Спіймав його за хвіст та й викинув геть з дороги.</p>
	<p>А тоді до ведмедя:</p>
	<p>— Я й тебе можу он на ту ялинку закинути. Ану прибери лапу. Я ж Колобок, майже як ватрушка.</p>
	<p>Ведмідь штовхнув Колобка так, що той аж упав і плаче. Коли це прибігла лисиця і питає:</p>
	<p>— Хто ж це такий хороший, хто ж це такий гарний?</p>
	<p>А Колобок їй відповідає :</p>
	<p>— Я Колобок. Мене ведмідь образити хотів. Але я йому як дам! А я пісню гарну знаю, хочеш заспіваю.</p>
	<p>На сметані я мішаний,</p>
	<p>Не житній, а білий.</p>
	<p>Я від бабусі пішов.</p>
	<p>От який я смілий.</p>
	<p>А Лисичка йому каже:</p>
	<p>— Ох, Колобок. Я стала така стара, що нічого не чую, а пісня, мабуть, гарна. Сядь мені на носик і заспівай іще разок.</p>
	<p>Колобок сів їй на ніс і почав співати. Лисиця хотіла з’їсти його, та не тут то було. Оса як вжалить лиску за носа, а Колобок як побіжить до бабусі і до дідуся. Прибіг він і стали вони жити, добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10 (4623). Веселий колобок. СУС 2025. Записано 2008 року. Мамаєва Валентина Петрівна (1938). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
