<!--#include virtual="/-/inc/general__page_start.inc" -->
<title>Добре серце ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Добре серце» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добре серце.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добре серце <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно-давно колись під великими валунами жила стара Ящірка. Вдень</p>
	<p>вона любила поніжитись під спекотним сонечком, пополювати, а ввечері ховалась у свою хованку — під старий камінь, захований в заростях чагарнику. Так проходило її життя.</p>
	<p>Та раптом, одного літнього дня, вона почула незвичайний гуркіт. Злякавшись, швидко шугнула у схованку і тут трапилось лихо. Камінь покотився з гори, а нірку залило брудною, холодною водою. Бідолашна .Ящірочка метнулась вліво, вправо, а виходу з нірки немає. З переляку і страху вона забилась в куток своєї хатки і тужно заплакала.</p>
	<p>В цей час старий, та добрий душею кріт рив поблизу свою нірку.</p>
	<p>— Хто це плаче? — почулось з темноти.</p>
	<p>— Ой, а ти хто? Допоможи мені, благаю, якщо ти маєш добре серце.</p>
	<p>— Так, я тобі допоможу, — відповів лагідно кріт.</p>
	<p>Він не бачив, хто просив допомогу, бо був сліпий. І ящірочка відчула на собі ніжний дотик чиєїсь лапки, яка потягла її за хвостик вгору, там де не було води, там де було довгождане, миле світло. І ось нарешті вона на поверхні землі. Оглянулась, а нікого вже і немає. «Хто це? Хто мене врятував? — думала стара ящірка. Кому я буду дякувати?» Та не почувши відповіді, вона крикнула з надією, а може почує рятівник.</p>
	<p>— Дякую, миле створіннячко, у тебе велике добре серце!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (5544). Добре серце. СУС —. Записано 2008 року. Маслюченко Олексій Пантелеймонович (1922). Черкаська область, Чигиринський район, Чигирин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
