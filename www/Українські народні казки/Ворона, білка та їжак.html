<!--#include virtual="/-/inc/general__page_start.inc" -->
<title>Ворона, білка та їжак ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ворона, білка та їжак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ворона, білка та їжак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ворона, білка та їжак <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це було дуже давно. За глибокими синіми морями, за високими горами ріс старий сосновий ліс. На високій сосні у великому дуплі жила білка. Вона була працьовита, кожного дня збирала грибочки і сушила на зиму. А це ось знову вона побігла по гіллі дерев далеко-далеко від своєї домівки. Аж ось білка побачила те місце, де є багато грибів. Спустилась вона по стовбурові на землю та й почала збирати. Почула, як щось залопотіло крилами. Підняла свою голівку і побачила на старій сосні ворону.</p>
	<p>«Дивно, чому вона не каркає?» — подумала білка та й вирішила якось її ввести в розмову.</p>
	<p>— Вороно, здрастуй!</p>
	<p>Ворона мовчить.</p>
	<p>— Ой, у тебе таке гарне чорне пір’я! Як воно переливається на сонці! — сказала білка.</p>
	<p>— Кар-кар! Справді? — спитала ворона і випустила із дзьоба горішок.</p>
	<p>-	 Білка побачила і почала шукати горішок. Шукала-шукала, не знайшла. Ворона розсердилась на білку і нагнала її. А сама ще довго шукала горішка.</p>
	<p>Аж ось біжить їжачок. Він якраз і знайшов горішок, взяв його в ротик та й несе. А ворона почала кружляти над їжаком та голосно каркати:</p>
	<p>— Віддай, віддай! Це я перша знайшла горішок, а потім загубила і довго-довго шукала...</p>
	<p>— Не дам. Якби я не знайшов, то ти б і не бачила.</p>
	<p>Довго тривала суперечка, аж білка почула та й вирішила помирити їжака і ворону. Прибігла вона та й каже:</p>
	<p>— Не сваріться! Послухайте мене, мудру білку. Ми всі господарі цього лісу, нам потрібно жити дружно, бо ліс — наш спільний дім. Я вас помирю. Давайте посадимо цей горішок і будемо його доглядати.</p>
	<p>Так і зробили їжак із вороною. Посадили горішок і вирішили його доглядати. Ворона поливала деревце, їжак охороняв, щоб ніхто не зламав, а білка запрошувала птахів, щоб нищили комах-шкідників.</p>
	<p>А горіх ріс, виростав. Ось він уже майже наздогнав сосну. Весною на ньому було багато цвіту, а восени дуже багато горіхів. Раді були і їжак, і білка, і ворона. Відтоді вони подружилися і побудували собі будиночки під горіхом. Дерево щороку родило стільки горіхів, що друзям вистачало на всю зиму харчів.</p>
	<p>А взимку під Новий рік їжак, ворона і білка прикрашали своє дерево і танцювали під ним, раділи, що горіх здружив їх.</p>
	<p>Ось і казочці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>157 (5206). Ворона, білка та їжак. СУС —, новотвір. Записано 2008 року. Ліщинська Марія Петрівна (1925). Черкаська область, Маньківський район, Маньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
