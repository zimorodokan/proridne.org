<!--#include virtual="/-/inc/general__page_start.inc" -->
<title>Меланка та відьми ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Меланка та відьми» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Меланка та відьми.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Меланка та відьми <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі в одному далекому селі Меланка. Була вона роботящою, до всякого діла умілою. Багато до неї народу переходило зі своїми хворями, і всіх Меланка вилікувала. Лікувала травами та корінням, всіляким добрим зіллям.</p>
	<p>В купальську ніч пішла Меланка з дівчатами в поле копати трави та коріння на лікувальне зілля. Ходила-ходила по полю і не помітила, як кущик за кущик, горбик за горбик забрела далеко від дівчат і заблукала.</p>
	<p>Бродила-ходила Меланка, дівчат гукала-кликала і зайшла у невідомий двір. У дворі в бур’яні вовки виють, на дубах сичі ухкають, а на високій горі вогонь горить. Пішла Меланка на гору і бачить, що біля вогню відьми сидять, на неї косо дивляться. Не подобалось їм, що дівчина людей лікує, адже самі відьми напускали всілякі хворі.</p>
	<p>Надумали відьми вислідкувати, які такі трави Меланка рве на лікувальне зілля, та повиривати, потоптати їх. Відпустили Меланку, дорогу їй показали, а по слідах її послали найлютішу, злу відьму. Ось відьма за нею й пішла, за деревами та кущами ховаючись.</p>
	<p>Стала Меланка рвати-копати трави та коріння, як раптом почула пісню. Побігла на голос і зустріла своїх дівчат. А тут ось і відьма з’явилась, вихопила у Меланки лікувальні трави і наступає, вбити хоче. А дівчата стали навкруг Меланки і не пускають відьму, відбиваються, кричать:</p>
	<p>Котись, відьмо,</p>
	<p>За ліси, за болота,</p>
	<p>За гнилі колоди,</p>
	<p>Де люди не бувають,</p>
	<p>Собаки не гавкають,</p>
	<p>Півні не співають,</p>
	<p>Тобі там і місце!</p>
	<p>Билась-билась відьма, не вдіє нічого. Та від злості й лопнула. Не стало відьми. Повернулась Меланка з дівчатами у село, тут Купаленька-нічка маленька і пройшла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (7156а). Меланка та відьми. СУС —, новотвір. Записав учень 11 класу Петренко Роман 2009 року. Овчаренко Галина Опанасівна. Дніпропетровська область, Новомосковський район, Личкове </p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
