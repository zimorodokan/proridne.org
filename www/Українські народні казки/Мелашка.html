<!--#include virtual="/-/inc/general__page_start.inc" -->
<title>Мелашка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Мелашка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мелашка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мелашка <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка. А жінка була така соня, лиш за пряжею сидить і весь час дрімає. Посадить хліб у піч, теж проспить та й спалить, а інший раз — перепече. Звичайно, їй за це часто попадало, чоловік дуже кричав і бив.</p>
	<p>Ось прийшов час жнив, а чоловік і каже:</p>
	<p>— Ну, йди жни!</p>
	<p>Вона прийде, нажне снопик і лягає спать. Так і проспить цілий день. Коли прийде додому, чоловік питає:</p>
	<p>— Багато, Мелашко, нажала?</p>
	<p>— Полосу вижала!</p>
	<p>— Це добре.</p>
	<p>Так скільки вона днів не ходила, весь час так казала. А чоловік думає про себе: «Щось вона швидко жне,». І пішов подивиться в поле.</p>
	<p>А жінка справді вижала містечко для себе, де її спать, щоб пшеницю не пом’яти, та й спить міцно. Тоді він її розбудив, накричав, вилаяв, і Мелашка почала жать. А чоловік пішов додому.</p>
	<p>Коли прийшов вечір, Мелашці треба було йти додому, бо скотина прийшла. Але в цей час чоловіка дома не було, та двері були заперті зсередини.</p>
	<p>Тоді жінка підковиряла серпом під ворітьми ямку, просунула руку і відчинила ворота. Почала заходить та й заснула. Тут чоловік приходить. Тільки хотів пройти через ворота, а там жінка його спить міцно-міцно. Тоді він пішов в дім, виніс ножиці і обстриг її налисо. А волосся забрав із собою.</p>
	<p>Жінка прокинулася, зайшла в дім. Подивилася на себе в дзеркало, злякалася та й каже:</p>
	<p>Я — то я, а голова не моя!</p>
	<p>Я Мелашка, а голова в мене барашки.</p>
	<p>— Більше не спи на воротах, — каже їй чоловік.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58 (4659). Мелашка. СУС —. Записано Попович М. О. (7 клас) 2008 року. Іволга Ольга Андріївна (1928). Полтавська область, Лохвицький район, Нижня Будаківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
