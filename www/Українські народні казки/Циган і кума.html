<!--#include virtual="/-/inc/general__page_start.inc" -->
<title>Циган і кума ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Циган і кума» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган і кума.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган і кума <br><span class="article__headerDescription">Українська народна казка Бойківщини</span></h1>
	<p>Жив у своїм домі єден чоловік з жінкою. А по сусідству жив циган. Той господар був спіш, дзвони зливав. І їздив він собі за матеріалом для дзвонів. А циган усе дивився, коби той господар з дому поїхав, бо він до тої жінки приходив. Господар впряже воли і поїде собі, а циган зразу приходить і сидить у хаті цілий день. І ввечері сидить. А жінка зварить вечерю та й вечеряє. Та вже й цигану дає вечеряти. Повечеряє жінка та й лягає спати, а циган і собі коло жінки лягає. І так за рядом робить циган, як чоловіка нема.</p>
	<p>І набрид жінці той циган, що так до неї приходив, і вона сказала свому чоловікови, що їй циган супокою не дає. Як чоловік поїде по матеріал, циган все коло неї спить. Розбереться голий та й лягає коло неї. І так їй уже набрид.</p>
	<p>Господар поговорив з жінкою та й знову врихтовує тоту фуру в дорогу, цілий день поцоркує коло воза. Та з того боку, та з того. Та все по желізі цоркне та цоркне. А циган усе в вікно дивиться. І ввечері поїхав господар геть.</p>
	<p>А циган приходить до куми і сидить, сидить. Кума вечерю варить. Зварила вечерю та й по вечері вже лягає спати — циган і собі коло неї ліг. Ліг собі коло жінки, а чоловік вернувся додому. Гойкає під вікном:</p>
	<p>— Жоно, жоно, відомкни!</p>
	<p>А то вже ніч. Вона встала відмикати, а циган каже:</p>
	<p>— Йой, де мені тепер голому дітися?</p>
	<p>— Знаєш що? — каже вона. — Є оди межи двома постелями царок такий і там двоє телят є. Та й іди сховайся голий межи телята.</p>
	<p>Циган скочив там і став цапки межи телятами. А вона пішла, відкрила двері, і входять разом з господарем два купці. Два купці з палицями.</p>
	<p>— Чого ти вернув з дороги? — питає жінка.</p>
	<p>— Мене ці люде завернули, бо хотять теля купити. Їм треба теляти. А в нас телята є, та й я хочу продати єдно.</p>
	<p>Показує господар свої телята. Ударили вони єдно теля палицею, теля підскочило. І рикнуло: «Е!» та й сховалося за друге теля. Тоді вдарили палицею друге теля. І друге підскочило й рикнуло: «Е!»Та й сховалося за друге теля. А вони вдарили палицею голого цигана. Ударили, а циган гикнув та й сховався за теля. А тоти купці кажуть:</p>
	<p>— Тото телятко ми собі подобали, бо то бичок расовий. Ми тото людиме. Що, газдо, хочете за того бичка?</p>
	<p>— Та що? — каже. — Треба дати двісті карбованців за того бичка. Так, щоби ви взяли. Як хочете, як-исьте собі подобали. Я дешевше не дам.</p>
	<p>— То добре. Нате оди п’ятьдесять карбованців на завдаток. Бо ми вночі його не озмеме. А завтра ми прийдеме та озмеме. І доплатиме. Даме вам двіста карбованців.</p>
	<p>Файно. Пішли купці геть. Циган одівся і потиху вийшов з хати. І господар того «не чув».</p>
	<p>А на другий день господар знову врихтовує собі підводу. Робить усе коло воза. А циган так щиро дивиться, коби господар скоро з дому пішов, би він, циган, пішов до жінки. І робив господар коло фури до пере вечором. А тоді впряг воли й поїхав.</p>
	<p>Як поїхав чоловік, циган зразу прийшов до куми. А кума зварила собі вечерю, повечеряла. Далв повечеряти й циганови. Та й по вечері лягає кума спати. Як лягла, так і циган коло неї лягає. Розібрався і голий лягає коло куми, а господар уже коло дому гойкає:</p>
	<p>— Жоно, жоно, відомкни!</p>
	<p>Встає жінка з постелі, іде відмикати і відкривати двері. А циган каже:</p>
	<p>Йой, кумо, де мені голому дітися?</p>
	<p>— Та, — каже, — ходи зо мною в двері. Сядеш у коморі межи дзвони та й будеш там сидіти.</p>
	<p>Та й пішов циган з жінкою в комору, де господар складав готові дзвони. Вона лишила його там та вдері відкрила і свариться на газду:</p>
	<p>— Ходиш поночі, не даєш мені супокою, не даєш спати. Мені спати хочеться, а ти не даєш. Чого вернувся з дороги?</p>
	<p>А він каже:</p>
	<p>— Тоти люде мене завернули, що хотять дзвони купувати. Та й я вернувся.</p>
	<p>І знову прийшли купці з палицями. Господар завів їх у комору. Ударили в єден дзвін, дзвін задзвонив: «Бом-м-м!» Ударили вдругий, знову «бо-м-м-м». ударили цигана, а циган зачерепів:</p>
	<p>— Бем-м-м!</p>
	<p>Та й далі б’ють у тоти дзвони купці. Та й кажуть:</p>
	<p>— Отой добрий дзвін є, але десь він розпукся. Черепить. Файний, теньгий дзвін, але черепить.</p>
	<p>А господар каже:</p>
	<p>— Ви, купці, не вмієте дзвонити. Дайте мені ту палицю, я вмію дзвонити. Я виробив тоти дзвони, і я вмію в них дзвонити.</p>
	<p>Та як зіправ цигана раз попри раз, циганови прийшло до плачу. Як ударить його господар, а циган відповідає то на грубий, то на тонкий голос:</p>
	<p>— Бам-м-м! Бам-м-м! Бем, бем, бем!…</p>
	<p>— Добре, господарю, — кажуть купці, — ми цей дзвін озмеме. Але не тепер, уночі, а вдень. Кілько той дзвін має коштовати?</p>
	<p>— Буде три сотні коштовати той дзвін, — каже господар.</p>
	<p>— То няй буде. Ми завтра озмеме його. Прийдеме завтра й озмеме.</p>
	<p>Та й пішли тоти купці. А господар пішов до хати, повечеряв та й ліг спати. А циган з комори та й додому.</p>
	<p>Та й виладжується господар в дорогу і третього дня. Вирихтував тоту підводу та й увечері їде. Господар з дому, а циган в дім. Приходить знов до куми. Кума зварила вечерю, сіла вечеряти, та й цигана до вечері запросила. Повечеряли, та й лягає кума спати. А циган знов розібрався наголо і ліг коло неї.</p>
	<p>А господар знову з купцями приходить. І гойкає:</p>
	<p>— Жоно, жоно, відомкни!</p>
	<p>— Йой, — циган каже, — кумо, де мені тепер голому дітися?</p>
	<p>— І-і, — каже, — уже ніде не йди, але тут, у хаті зостанься, оди коло стіни постоїш. Там якісь прийшли. Вони подивляться та й підуть геть.</p>
	<p>Та й той послухав. Вона пішла відомкнула двері. Входить господар у хату. А жона каже:</p>
	<p>— Ти чого з дороги вернувся?</p>
	<p>— Йой, ототи мене люде завернули, бо хотять. — каже, — образи в мене купувати.</p>
	<p>А голий циган під стіною стоїть.</p>
	<p>Господар узяв свічку, засвітив і показує їм ікони від дверей аж до другого кута.</p>
	<p>— Господарю, ви тут таке розп’яття велике зробили. Ми то собі подобали в ми то купимо.</p>
	<p>— О, та купуйте.</p>
	<p>— Та ви трохи недобре зробили, ви йому чоловічеську природу природу приробили. Ми такого ще не виділи ніде.</p>
	<p>Як почали вони присвічувати свічкою, то все циганови попід ніс огньом та попід ніс. А циган не подається нікуди нич, до стіни припертий.</p>
	<p>Та й купці вже торгують тото «розп’яття», хотять його купити.</p>
	<p>— Що, газдо, хочете за то розп’яття?</p>
	<p>— Та, -каже, — треба дати двісті карбованців за тото, як подобали-сьте і хочете взяти.</p>
	<p>— Ми собі подобали та озмеме.</p>
	<p>— То заплатите…</p>
	<p>— Але ми тепер не береме, завтра прийдеме та озмеме.</p>
	<p>Та й пішли купці з хати. А циган нічого не питав, тілько зібрався в тото верхнє шмаття і пішов до свої хати. І вже відтоді до куми більше не приходить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50 (1942). Циган і кума. СУС — 20 листопада 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
