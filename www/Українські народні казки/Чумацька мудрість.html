<!--#include virtual="/-/inc/general__page_start.inc" -->
<title>Чумацька мудрість ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чумацька мудрість» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чумацька мудрість.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чумацька мудрість <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Їхали степом чумаки. На першому возі Гнат їде та на весь степ пісні виспівує. На другому Хома мугиче щось собі під носа. А Ярема, що їхав на третьому возі, раз по раз воли зупиняє та підбирає то мотузку, то ломаку на дорозі та все на віз складає. Не втримався Гнат та й гукає:</p>
	<p>— Що то ти, Яремо, всяке барахло на воза пхаєш?</p>
	<p>— Е, — каже, — знахідка — цяцянка в дорозі знадобиться.</p>
	<p>Їдуть далі. Раптом зупинилися Гнатові воли — віз зламався. Хома об’їхав його та й рушив далі. Під’їхав Ярема ближче, а Гнат йому й каже:</p>
	<p>— Яремо, дай мені якогось мотузка воза поремонтувати.</p>
	<p>— Поцілуй мого вола під хвіст, то й дам, — каже той.</p>
	<p>— Е, буду я ще твого вола цілувати, — сплюнув Гнат спересердя.</p>
	<p>— Як собі хочеш, — відповів Ярема та й поїхав далі.</p>
	<p>Їдуть степом далі. Хома на весь степ пісню виспівує, Ярема за ним тихенько мугиче щось собі під носа. А Гнат, сяк-так зремонтувавши воза, плентається позаду, раз по раз спиняє волів та підбирає все, що трапиться на дорозі. Не втримався Хома та й питає:</p>
	<p>— І чого це ти, Гнате, спиняєшся раз поз раз та всякий непотріб на воза пхаєш?</p>
	<p>— Е, — каже, — знахідка — не хвіст волячий, цілувати не треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>23 (5480). Чумацька мудрість. СУС —. Записано 2008 року. Шаповал Параска Ониківна (1937). Черкаська область, Городищенський район, Хлистунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
