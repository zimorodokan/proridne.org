<!--#include virtual="/-/inc/general__page_start.inc" -->
<title>Як бабин син собі дівчину до вподоби знайшов ☼ Українська народна казка ☼ Народна творчість</title>
<meta name="Description" content="Українська народна казка Покуття «Як бабин син собі дівчину до вподоби знайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бабин син собі дівчину до вподоби знайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бабин син собі дівчину до вподоби знайшов <br><span class="article__headerDescription">Українська народна казка Покуття</span></h1>
	<p>Була собі баба і мала одного сина. І каже вона йому:</p>
	<p>— Синку, женися. Ти вже старший, роки проходять. А я стара, помру і навіть не буду видіти твого весілля. А син каже:</p>
	<p>— Мамо, я би женився, але нема в нашій околиці такої дівчини, щоби вона мені подобалася і я її взяв.</p>
	<p>І прочитав він у газеті: «В такій-то країні є дівчина, що нема їй хлопця до вподоби». Каже хлопець свої мамі:</p>
	<p>— Сушіть сухарі, і я поїду.</p>
	<p>Приїхає він у ту країну, винаймив собі готель. Знає він, що дівчина в тому місті є, але як її побачити? І прочитав він, що мають бути перегони на конях. Пішов він до пана, що мав такі коні, і сказав, що хотів би їхати на тих змаганнях його конем. Пан погодився, і почав він готуватися до тих змагань. І думає він собі: «Я її там побачу, вона там буде».</p>
	<p>Поз’їхалися кіньми великі пани, купці різні. І кожний хоче зайняти перше місце своїм конем. І він виїхав, і зачали йому плескати, квітами його обкидати. І він зайняв перше місце, і нагородили його. І він її, ту дівчину, побачив. І вона його побачила і сподобала собі його.</p>
	<p>Усі пани пороз’їхалися, а він собі пішов у готель. І подумав він: «Що з того, що я її бачив, коли нічого не говорив з нею?» І ходив він вулицями того міста, і одного разу здибаються вони двоє на вулиці. Вона йому каже:</p>
	<p>— Чим вас зацікавило наше місто, що ви приїхали сюди?</p>
	<p>— Мене зацікавило, бо тут є така дівчина, що нема їй хлопця до вподоби. Тому я й приїхав.</p>
	<p>Вона відповідає йому:</p>
	<p>— Та дівчина — це я. Але тобі так далеко до мене, як від неба до землі. Ти бідняцького роду або якої нещасної баби син, а я з роду царського.</p>
	<p>Розійшлися вони. Вона відійшла від него, стала та й подумала: «Раз він приїхав шукати мене аж у наш край, то з ним варто піти. Поїду я з ним». Вернулася вона до него і каже:</p>
	<p>— Я лишаю своїх родичів і поїду з тобою.</p>
	<p>Тоді подарував він їй на пам’ятку обручку, яку дала йому мама. І поїхали вони.</p>
	<p>Тікають вони лісами, полями. Змучилися і сіли відпочити. Вона поклала голову йому на коліна і заснула. І тоді він подумав: «Що я доброго зробив? Я нещасної, бідної баби син, а вона таки царева донька». І стягає він у неї з пальця ту обручку. А пташок надлетів і вхопив обручку в дзьобик. Зсуває він її голову із своїх колін і за тим пташком. Вдарив він його буком і вбив. А там була річка, і пташок паде в річку. А риба підштрикла, хапає пташка в рот і прожирає. Він у річку</p>
	<p>і поплив. А там рибаки ловили рибу і його імили, поклали в човен і привезли до свого царя. Він молодий білий хлопець, а там чорна раса людей. І цар його собі дуже сподобав.</p>
	<p>А та дівчина, котру він обдурив, пробудилася — нема нікого, тільки дерева. Подумала вона: «Не слухала я своїх родичів, а послухала якогось зайшлого. Тепер додому не вернуся, піду світ за очі».</p>
	<p>Ішла вона, йшла і прийшла в його село. Дуже собі сподобала місцевість і стала там жити. Вона мала гроші і зачала будувати велику лікарню. І лікувала там людей.</p>
	<p>На свята пішла його мама до склепу і купила риби. Чистила ту рибу і найшла в ній обручку, ту, котру давала свому синови на пам’ятку. І приснився його мамі сон. Хтось каже їй: «Заклич на вечерю таку людину, котра в нашій країні зайшла». Мама стала і подумала: «Нема нікого такого, крім дівчини, котра побудувала лікарню». І пішла мама, і закликала її на вечерю. Повечеряли вони, і стала дівчина питати:</p>
	<p>— Бабко, у вас не було дітей?</p>
	<p>— Був у мене один син, але не було йому до вподоби дівчини. А читав у газеті, що в такій і такій країні не було дівчині до вподоби хлопця, і він поїхав шукати тої дівчини. Але його відей на світі нема, бо я вчора купила рибу і найшла в ній обручку, котру давала йому на пам’ятку.</p>
	<p>Показала обручку тій дівчині, дівчина подивилася, пізнала її і подумала, що його вже нема на світі.</p>
	<p>А той хлопець прочитав у газеті, що в його край зайшла дівчина і побудувала величезну лікарню. І це дуже його зацікавило. Поїхав він і розізнав, що це дійсно та дівчина, якій він кривду зробив. Перебрався він на старого діда, узяв кросна й пилу і йде попри ту лікарню. І коло лікарні впав і плаче. Виходять санітарки, підбирають його і заносять у лікарню. Що йому не роблять, а він плаче. Аж приходить та сама дівчина, яку він обдурив. Він пізнав її. І питається вона його:</p>
	<p>— Що вас болить, що ви плачете? А він відповідає:</p>
	<p>— Мене все болить, бо я зробив у своїм життю зле. Я обдурив дівчину і лишив її серед лісу, щоби її звір з’їла.</p>
	<p>І тоді вона сказала:</p>
	<p>— Я жива.</p>
	<p>І простила вона йому, і пібралися вони, і добре жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Задубрівці, Снятинського району, Івано-Франківської області 23 червня 1987 року Ткачук Ілля Михайлович (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
