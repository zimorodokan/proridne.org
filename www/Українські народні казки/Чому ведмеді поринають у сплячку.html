<!--#include virtual="/-/inc/general__page_start.inc" -->
<title>Чому ведмеді поринають у сплячку ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чому ведмеді поринають у сплячку?» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому ведмеді поринають у сплячку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому ведмеді поринають у сплячку <br><span class="article__headerDescription">Українська народна казка Чернігівщини</span></h1>
	<p>Якось восени зустрілись їжачок і ведмідь.</p>
	<p>— Ну, що, друже, підготував барліг до зими? — поцікавився колючий у</p>
	<p>клишоногого, весело підморгнувши.</p>
	<p>— Навіщо мені лігво?! — гигикнув бурий.-Тільки подивися, яке маю хутро з пухнатим коміром, а жиру взагалі стільки, що вистачить на всіх мешканців лісу! З якого дива півроку валятися в барлозі, коли можна насолоджуватися життям!</p>
	<p>— Я тобі просто дивуюся, приятелю, — похитав головою їжак, — вирішуй сам. Тільки дивися, будь ласка, не позбудься свого розкішного хутра чи хвоста.</p>
	<p>На цьому і розійшлися. Як і передбачав їжачок, невдовзі почалася зима. Посипав лапатий сніг, завила хуртовина, від великого морозу затремтіли і лісові</p>
	<p>мешканці, й дерева. Бурому стало також холодно. Та найдужче у ведмедя страждав хвіст. Дуже допікала бідолашному холоднеча.</p>
	<p>Одного ранку ведмідь прокинувся і виявив, що його хвіст відмерз. Минув місяць, і дивовижне хутро клишоногого облізло лапатими шматочками.</p>
	<p>Навесні знову їжачок і ведмідь зустрілися на галявині.</p>
	<p>— Куди ж подівся твій надзвичайний хвіст? — поцікавився колючий, здивовано оглядаючи ведмедя.</p>
	<p>— Даремно тебе не послухався, — щиро зізнався ведмідь. — Узимку холодно й немає чого їсти. Відтепер готуватимуся до лютої пори заздалегідь і дуже ретельно.</p>
	<p>Бурий дотримав слово і донині жодного разу не порушив обіцянку — щороку старанно готує барліг і взимку слухняно поринає у сплячку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108 (4216). Чому ведмеді поринають у сплячку. Записано 2008 року. Малуха Ольга Іванівна (1938). Чернігівська область, Козелецький район, Данівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
