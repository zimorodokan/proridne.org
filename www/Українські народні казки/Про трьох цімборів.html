<!--#include virtual="/-/inc/general__page_start.inc" -->
<title>Про трьох цімборів ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про трьох цімборів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про трьох цімборів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про трьох цімборів <br><span class="article__headerDescription">Українська народна казка Закарпаття</span></h1>
	<p>Були три цімбори, дуже довірені один другому. Спали разом, разом їли й всюди ходили, і раз кличуть їх на третє село на весілля. Приїхали вони туди, дав ґазда їхнім коням їсти і сказав: — А ви, хлопці, гуляйте. Хлопці танцюють, хлопці гуляють, співають. Як на весіллю. А в того ґазди була менша дівочка, Маріка, дуже гарна. Менший хлопець із цімборів полюбив ту дівочку. І вони обоє рішили пібратися. Вони двоє були дуже дружні на тім весіллю. І не полюбилося його цімборам, що він усе танцює з тою дівочкою, а вони збоку.</p>
	<p>Но, відбули весілля, ідуть додому. Приходять на поле, там дуб великий, холодок файний.</p>
	<p>— Сідайме, Іванку, під того дуба.</p>
	<p>Сіли вони, випили по чарочці та й убили того Іванка. Но й що? Прийшли вони додому, звідає мамка:</p>
	<p>— Чи скоро прийде Іванко?</p>
	<p>— Ай, Іванко з невісткою прийде.</p>
	<p>Іще на збит з мамою говорять. А він там, під дубом, лежить.</p>
	<p>Ай іде дівчина</p>
	<p>З чорненькими очима,</p>
	<p>Підойняла ширіночку</p>
	<p>І заголосила.</p>
	<p>Ай іде дівчина,</p>
	<p>Іще не такая,</p>
	<p>Підойняла білий платок</p>
	<p>І поціловала.</p>
	<p>«Іваночку, Іваночку,</p>
	<p>Устань, молоденький.</p>
	<p>Ходить, ходить та ірзає</p>
	<p>Твій кінь вороненький».</p>
	<p>«Най ірзає, най ірзає,</p>
	<p>Не кажи нікому.</p>
	<p>Висади ця на коника,</p>
	<p>Най несе додому».</p>
	<p>Приніс коник додомочку,</p>
	<p>Ірже в оболочку.</p>
	<p>Вийшла мамка, заплакала:</p>
	<p>«Любий мій синочку!»</p>
	<p>«Поховай ня, люба мамо,</p>
	<p>На горі, на горі.</p>
	<p>За дівчину мене вбили</p>
	<p>Цімборики мої». А тота дівчина учула в три дни, що Іванка вбили. Заради неї. І приїхала вона до його мамки.</p>
	<p>— Ходім на кладвище.</p>
	<p>Як прийшли на кладвище, Маріка щиро помолилася богу, най спокійно лежить, а сама зосталася вдовою. Уже не виходила заміж, бо він за ню пропав.</p>
	<p>А другий день, як провожала її мамка додому, вийшли на кладвище.</p>
	<p>А на могилі Іванка така косичка виросла, а в тій косичці портрет їх обох. І наша казочка кінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 31 липня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
