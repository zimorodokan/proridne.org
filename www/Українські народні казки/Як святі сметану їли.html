<!--#include virtual="/-/inc/general__page_start.inc" -->
<title>Як святі сметану їли ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як святі сметану їли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як святі сметану їли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як святі сметану їли <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це давно. В одному місті, біля річки, стояла старовинна церква. Добиратися до неї було не так і легко. Перепливали на човнах на інший берег з усіма речами. От одного разу у цій церкві трапилося непередбачене. Для кого як: кому на страх, а іншому на сміх.</p>
	<p>Жив у місті чоловік з ім’ям Петро. Веселий, такий, хитрий. Пішов одного дня він до священика й каже:</p>
	<p>— Доброго дня тобі, попе!</p>
	<p>— Привіт, Петре. Чого це ти так рано прийшов, ще й служба не починалася?</p>
	<p>— Роботи не можу собі до вподоби знайти, можна мені до тебе йти робити, вбирати все, підмітати підлогу, допомагати тобі! Згоден?</p>
	<p>— Ти дивись мені, Петре, ця робота теж важка, бачиш які тут великі зали?</p>
	<p>— Так. Але ж я сильний парубок!</p>
	<p>— Добре. Йди додому, завтра приходь.</p>
	<p>На наступний день Петро рано встав, одягнувся красиво, й через річку приплив до церкви. Наказав йому священик Данило у підвалі ікони поставити. А там сметани стільки багато, що парубок подумав: „Я вам допомагаю, ця доля моя.» Взяв наївся сметани й вирішив Данила хитрістю взяти.</p>
	<p>Намазав ікони святих сметаною й пішов додому. Потім у неділю священик каже:</p>
	<p>— Слухай, пішли у підвал, там треба ікону Михайла Архангела взяти.</p>
	<p>Як побачив він, що сметани не залишилось, розсердився, каже:</p>
	<p>— Це ти з’їв, Петре, га?</p>
	<p>— Ні!</p>
	<p>— А хто?</p>
	<p>— Мабуть, святі.</p>
	<p>— Як? — запитує з гнівом Данило.</p>
	<p>— А ось подивіться.</p>
	<p>Священик подивився, а у ікон роти всі в сметані.</p>
	<p>— Чудеса! — закричав Данило.</p>
	<p>— Так! Але треба їх за це провчити! — заперечив Петро.</p>
	<p>— Як? А, зрозумів, кожного святого розгою п’ять разів вдарити.</p>
	<p>— Але серед них є старший Архангел!</p>
	<p>— Йому п’ятнадцять разів.</p>
	<p>— Добре. Так і зроби.</p>
	<p>Пройшло два тижні. Петро знову наївся варення, сметани. Помазав святим роти й сидить Данила жде. Чує колокол дзвенить.</p>
	<p>— О, прийшов, — каже.</p>
	<p>Зайшов у рясі піп і глянув на ікони.</p>
	<p>— Що знову? — промовля. — Як це їм не соромно? Ну все, з мене досить. Петре, бери їх і віднеси на повозку. Завтра відвези до міста.</p>
	<p>— Ага, — сміється Петро, — але вони вам записку написали, що хочуть з вами опівночі вареників поїсти та порозмовляти.</p>
	<p>— Як це так? Це ж картини. Вони не можуть розмовляти.</p>
	<p>— Але вони дуже просять.</p>
	<p>— Добре. Щось у мене голова болить. Ти йди, відпочивай.</p>
	<p>Весь вечір Данило як переляканий ходив. Помолився, перехрестився, баче, північ. Дійшов до храму. Іде в підвал. А Петро знову шкоди робить. Данило відкриває двері. Баче, там він сидить, щось читає.</p>
	<p>— Ой, а де святі? — питає поп.</p>
	<p>— Просили передати, що ви спізнилися. Вони все поїли, один вареник залишили. Зробив Архангел вам зауваження. Сказав мені: „Коли Данило прийде, передай, що бог ніколи не спізнюється.»</p>
	<p>— О, Боже мій! Я думав, що це просто картини. Тобі відомо, коли це все почалося? А який цей Ангел? Красивий?</p>
	<p>— Великий! Могутній! Страшний!</p>
	<p>— Ой, як мені страшно, — почав стогнати священик, — мабуть, я неправильно службу вів, й вони прийшли мене провчити!</p>
	<p>Тут Петро не витримав і як зареготав. Священик питає:</p>
	<p>— Тобі чого смішно? Сам не бачив, що твориться?</p>
	<p>— Бачив, та тільки святі передали, що не вони їли сметану.</p>
	<p>— А хто? Ти? — розгнівався Данило. — Я тебе провчу. Йди собі з миром. Але брехня — гріх. Запам’ятай це.</p>
	<p>В душі у Данила повеселішало, страху не залишилось.</p>
	<p>— Все-таки добре, що це був жарт, — сказав священик і пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>92 (7244). Як святі сметану їли. СУС 1572А*. Записала Кухаренко Валерія 2009 року. Земляна Лілія Сергіївна (1927). Дніпропетровська область, Новомосковський район, Новомосковськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
