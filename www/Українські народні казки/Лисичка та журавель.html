<!--#include virtual="/-/inc/general__page_start.inc" -->
<title>Лисичка та журавель ☼ Українська народна казка ☼ Народна творчість</title>
<meta name="Description" content="Українська народна казка Поділля, Полтавщини «Лисичка та журавель» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка та журавель.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка та журавель <br><span class="article__headerDescription">Українська народна казка Поділля</span></h1>
	<p>Були собі лисичка й журавель. Ото й зустрілися якось у лісі. Та такі стали приятелі. Кличе лисичка журавля до себе в гості:</p>
	<p>— Приходь,— каже,— журавлику, приходь, лебедику! Я для тебе, як для себе.</p>
	<p>От приходить журавель на ласкаві запросини. А лисичка наварила кашки з молоком, розмазала по тарілці та й припрошує:</p>
	<p>— Призволяйся, журавлику, призволяйся, лебедику!</p>
	<p>Журавель до кашки — стукав, стукав дзьобом по тарілці — нічого не вхопить. А лисичка як узялася до страви — лизь та лизь гарненько язиком, поки сама всю кашу чисто вилизькала. Вилизькала та до журавля:</p>
	<p>— Вибачай, журавлику,— що мала, тим тебе й приймала, а більше нема нічого.</p>
	<p>— То спасибі ж,— мовить журавель.— Приходь же, лисичко, тепер ти до мене в гості.</p>
	<p>— А прийду, журавлику, прийду, лебедику!</p>
	<p>На тому й розійшлися. От уже лисичка йде до журавля в гостину. А журавель наварив такої смачної страви: узяв і м’яса, й картопельки, й бурячків — усього-усього, покришив дрібненько, зварив, склав у глечичок з вузькою шийкою та й каже:</p>
	<p>— Призволяйся, люба приятелько, не соромся!</p>
	<p>От лисичка до глечика — голова не влазить! Вона сюди, вона туди, вона й боком, і лапкою, і навстоячки, і зазирати, й нюхати. Нічого не вдіє!</p>
	<p>А журавель не гуляє: все дзьобом у глечик, усе в глечик. Помаленьку-помаленьку — та й поїв, що наварив. А тоді й каже:</p>
	<p>— Оце ж,— каже,— вибачай, лисуню, що мав, то тим і приймав. Та вже більше нічого не маю на гостину.</p>
	<p>Ох і розгнівилася ж лисичка! Так розсердилася, що й подякувать забула, як годиться, чемним бувши. Так-то їй журавлева гостина до смаку припала!</p>
	<p>Та від того часу й не приятелює з журавлями.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (6520). Лисичка та журавель. СУС 60. Записано 2009 року. Коник Віталій Євгенійович (1949). Вінницька область, Калинівський район, Павлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка та журавель <br><span class="article__headerDescription">Українська народна казка Полтавщини</span></h1>
	<p>Жили собі лисичка та журавель. Зустрілися вони, а лисичка каже:</p>
	<p>— Журавлику, приходь до мене в гості.</p>
	<p>А журавлик каже:</p>
	<p>— Добре. Я прийду.</p>
	<p>Лисичка наварила кашки і по тарілочці тоненько розмазала. Прийшов журавлик до лисички, а вона ждала його. Подала кашку, а журавлик дзьобом стук-стук по тарілочці і нічого не може взяти. Тоді лисичка язичком усе злизала.</p>
	<p>— Журавлику, милий, чим було, тим і пригостила, — сказала вона.</p>
	<p>Подякував журавлик і запросив лисичку до себе в гості. Пішов додому, узяв глечик з довгою шийкою, накидав туди усього.</p>
	<p>А лисичка іде та й думає: «Оце вже наїмся». Журавель подав страву, а лисичка дістати нічого не може. Тоді він швидко поклював і каже:</p>
	<p>— Чим було, тим і пригостив.</p>
	<p>Лисичка, не подякувавши, й пішла. А сама собі сказала:</p>
	<p>— Більше не буду з журавлями дружити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (4621). Лисичка та журавель. СУС 60. Записала Проказа Аліна (5 клас) 2008 року. Плужник Варвара Іванівна (1924). Полтавська область, Лохвицький район, Луценки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
