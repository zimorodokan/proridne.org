<!--#include virtual="/-/inc/general__page_start.inc" -->
<title>Солдат і цап на кладовищі ☼ Українська народна казка ☼ Народна творчість</title>
<meta name="Description" content="Українська народна казка Буковини «Солдат і цап на кладовищі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Солдат і цап на кладовищі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Солдат і цап на кладовищі <br><span class="article__headerDescription">Українська народна казка Буковини</span></h1>
	<p>Солдат ходив самовільно по городу. Побачив його офіцер і хотів затримати. Солдат почав утікати. Офіцер — за ним. Солдат побіг на кладовище, розбігся і впав у свіжовикопану яму. Упав та й сидить тихо. Думав, що як буде бігти за ним офіцер, то й він упаде в яму.</p>
	<p>Чує солдат, щось біжить. Прибігло і впало в яму. Була темна ніч, і солдатови не видно було, хто це такий. Солдат сидить в одному кінці ями, а той — у другому. Сидів, сидів солдат, а тоді простяг руку та й мацає. Помацав — роги, далі помацав — шерсть. То був цап.</p>
	<p>Досвіта їхав попри те кладовище на базар дядько. Солдат почув, що їде підвода, і почав кричати:</p>
	<p>— Допоможіть вилізти з ями!</p>
	<p>Дядько хоче йти рятувати, а жінка каже йому:</p>
	<p>— Не йди, бо там нечиста сила.</p>
	<p>Чоловік таки пішов до ями. Було ще темно. Дядько кинув у яму мотузок, а солдат хотів, щоб і цапа витягнули. Зачепив його за роги і крикнув:</p>
	<p>— Тягніть!</p>
	<p>Дядько потягнув догори, придивився — роги! Кинув мотузок — і тікати. А жінка йому:</p>
	<p>— Бачиш? Я ж тобі казала, що там нечиста сила.</p>
	<p>Рано хазяйка цапа встала і ходи по кладовищі, кличе цапа. Та й побачила у ямі солдата з цапом. Скликала людей. І ще погрожувала баба віддати солдата до суду, казала, що він хотів украсти в неї цапа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 16 березня 1980 року Попельський Василь Іванович (1938)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
