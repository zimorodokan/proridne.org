<!--#include virtual="/-/inc/general__page_start.inc" -->
<title>Чому у берізки таке цікаве вбрання ☼ Українська народна казка ☼ Народна творчість</title>
<meta name="Description" content="Українська народна казка Поділля «Чому у берізки таке цікаве вбрання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому у берізки таке цікаве вбрання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому у берізки таке цікаве вбрання <br><span class="article__headerDescription">Українська народна казка Поділля</span></h1>
	<p>В одному селі жила бабуся. Доброю і привітною була вона. А вже скільки чарівних казок знала бабуся. Одного разу приїхала до неї з міста її улюблена внучка Іванка. Дуже допитливою була дівчинка, все їй було цікаво. Якось раз гуляли вони з бабусею на березі річки. Побачила дівчинка білокору берізку, обняла її і запитала у бабусі:</p>
	<p>— А чому у берізки таке цікаве вбрання? Ти про це казочку знаєш?</p>
	<p>— Сідай, щебетухо, та слухай, — сказала бабуся, — колись давно у берізки було білосніжне плаття без єдиної помарочки. Всі любили берізку за її ніжність, чистоту і красу.</p>
	<p>Та одного разу залетів в наш край північний вітер. Побачив красуню і захотів з нею подружитися. Але берізка відмовила в дружбі грубому, холодному і злому вітру. Розсердився вітер, завив, подув, розтріпав коси, поламав гілочки, порвав чудове білосніжне плаття.</p>
	<p>Заплакала берізка:</p>
	<p>— Як я така покажусь у лісі?</p>
	<p>А подружка осичка порадила:</p>
	<p>— А ти латочки понаставляй і врятуєш плаття.</p>
	<p>Стала берізка просити червоної фарби на латочки у сонечка, а воно у відповідь:</p>
	<p>— Помогло б я твоєму горю, та мені треба до ластівочки, зігріти її, бо простудилася, коли летіла з теплих країв.</p>
	<p>Кинулась берізка до зеленої травички:</p>
	<p>— Травинко-Муравинко, виручай!</p>
	<p>— Рада б сестрице, та нерозумні кози витоптали мою полянку, а завтра буде конкурс«Міс Лісу».</p>
	<p>— Річечко-річко, допоможи, синьої фарби мені уділи!</p>
	<p>Але річка, як завжди кудись поспішала, журчала і не розчула прохання деревця.</p>
	<p>Плаче-горює берізка. Сльози струмком падають на чорну землю. І тут земля-матінка несміливо запропонувала нещасній свою чорну некрасиву фарбу. Що ж тут поробиш? Плаття треба зашивати! Подякувала вона землі і взялася за роботу.</p>
	<p>Всю ніч працювала. Не спала, переживала, що стала негарною. А на ранок ліс побачив берізку причесаною, в білосніжному платті з чорними застібками і зойкнув від захоплення. Всі стали вітати Берізку з обновою, говорити компліменти. І знову заплакала берізка. Але тепер вона плакала від великої радості.</p>
	<p>— Ой дякую, бабусю. Ти у мене, як чарівниця.</p>
	<p>— Ну пішли, щебетухо, додому.</p>
	<p>— Ні, зачекай, ще трішки.</p>
	<p>Підбігла Іванка до деревця і прошепотіла:</p>
	<p>— Дякую, берізко! До побачення.</p>
	<p>— А тепер пішли.</p>
	<p>— Бабусю, а завтра ми знов сюди прийдемо?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>137 (7847). Чому у берізки таке цікаве вбрання. СУС —, новотвір. Записано 2010 року. Погонець Ніна Анатоліївна (1965). Хмельницька область, Летичівський район, Новокостянтинів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
