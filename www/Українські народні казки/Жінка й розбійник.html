<!--#include virtual="/-/inc/general__page_start.inc" -->
<title>Жінка й розбійник ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Жінка й розбійник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Жінка й розбійник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Жінка й розбійник <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це було ще за часів кріпацтва. Лютою зимою поселив пан сім’ю в будинку при дорозі, як їхати у Крим. Їздили люди в Катеринослав за харчами. Хазяїн будинку займався господарством, держав волів, свиней. Він поїхав разом з робітниками в Катеринослав, вдома залишив жінку з дітьми.</p>
	<p>Ввечері жінка пішла поратись по господарству. Тим часом якийсь бездомний чоловік зайшов до хати і вмостився під ліжком, сидів там поки господиня не ввійшла до хати. Вона запалила свічу, насипала їсти собі і дітям. Раптом чоловік виліз з-під ліжка і сказав:</p>
	<p>— Чому ти як поралась, не зачинила хати? А тепер насипай і мені їсти.</p>
	<p>Жінка страшенно налякалась, але їсти йому дала. Чоловік почав погрожувати їй, лякав, що вб’є чи повісить їх. В хатині була комора, що мала міцний засув. Жінка з ним розмовляла та дійшли вони до комори, вона швидко закрила його за засувом. Він спочатку сварився, але потім просив вибачення. Жінка не звертала на його розмови уваги.</p>
	<p>Почало світати, жінка вийшла на подвір’я . Вона чула як неподалік рипів сніг і лунали слова «Гей!...гей!...». Вона відразу ж здогадалась що це чоловік. Дружина його дочекалась, розповіла всю історію з блудним чоловіком. Хазяїн хотів його побити, але коли відкрив комору, то подорожній лежав мертвий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>191 (7371в). Жінка і розбійник. СУС порівн. -954*. Записав Гайдук Микола 2009 року. Лузан Любов Павлівна (1948). Дніпропетровська область, Софіївський район, Сергіївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
