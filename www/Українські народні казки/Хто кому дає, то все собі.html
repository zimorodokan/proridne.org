<!--#include virtual="/-/inc/general__page_start.inc" -->
<title>Хто кому дає, то все собі ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Хто кому дає, то все собі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто кому дає, то все собі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто кому дає, то все собі <br><span class="article__headerDescription">Українська народна казка Гуцульщини</span></h1>
	<p>Був пан і мав він сина. А в тій місцевости один дідо ходив по жебри. І все до тої пані приходив, бо вона багачка і давала йому. Пані давала йому то хліба, то ґрошей, а далі й думає: «Скілко ти будеш до мене ходити? Спечу кукуц на трійлі та дам йому, аби дідо більше мені не докучав».</p>
	<p>Син тої пані пішов у ліс на полювання. А тут до пані знов приходить той дідо. І пані дала йому той кукуц. А він каже:</p>
	<p>— Простибі, простибі. Що мали, то дали, а що дали, то все собі. Та й пішов дідо.</p>
	<p>Іде дідо лісовою дорогою, а син тої пані стрічає його.</p>
	<p>— Дідусю, ви були в мої мамки?</p>
	<p>— Був.</p>
	<p>— А мамка вам щось дала?</p>
	<p>— Дала кукуц.</p>
	<p>— То дайте його мені, бо я дуже голоден. Як прийдете до нас, мамка вам дасть удвоє.</p>
	<p>— Най буде, дитинко.</p>
	<p>Та й дав йому дідо того кукуца. Приходить син т’хаті і вмирає.</p>
	<p>— Що тобі є, синку? — питає мати.</p>
	<p>— Нічого нема. Той дід, що ви йому дали кукуц, віддав його мені. А я з’їв той кукуц та й напився води. Та й умираю.</p>
	<p>Що хто кому дає, то все собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 9 травня 1983 року Біланюк Никола Іванович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
