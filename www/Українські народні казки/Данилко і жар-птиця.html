<!--#include virtual="/-/inc/general__page_start.inc" -->
<title>Данилко і жар-птиця ☼ Українська народна казка ☼ Народна творчість</title>
<meta name="Description" content="Українська народна казка Поділля «Данилко і жар-птиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Данилко і жар-птиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Данилко і жар-птиця <br><span class="article__headerDescription">Українська народна казка Поділля</span></h1>
	<p>В одному селі жила жінка, в якої був маленький синок Данилко. Мати душі в ньому не чула: такий розумний, добрий, уважний. Данилко ходив на риболовлю, полювання, допомагав по господарству. Був мамі опорою і помічником. Хлопець зростав не по днях, а по годинах, мужнів на очах. Односельчани раділи — захисник для села, в якому жили лише старі та малі!</p>
	<p>Все було добре: люди збирались на свята, співали, жартували. Але раптом на село прийшла біда — занадилась жар-птиця пожирати людські посіви пшениці, жита. Люди були у відчаї, голод був не за горами.</p>
	<p>Що ж робити? Зібрались селяни на збори: плачуть, радяться, а придумати нічого не можуть. Наперед вийшов вродливий, дужий юнак.</p>
	<p>— Та це ж Данилко, наш богатир! — закричали люди.</p>
	<p>Хлопець звівся, зняв капелюх, поклонився мешканцям і промовив:</p>
	<p>— Йдіть додому спокійно, а я допоможу вашому горю!</p>
	<p>Вночі Данилко взяв клітку і пішов у поле. Поставив клітку біля пшениці, а сам заховався. Раптом поле засяяло золотим сяйвом, аж очам стало боляче.</p>
	<p>— Та це ж жар-птиця!</p>
	<p>Тільки вона почала клювати зерно, а Данилко потягнув за мотузок і клітка закрилась.</p>
	<p>— Попалась, голубко! — закричав юнак.</p>
	<p>Жар-птиця благала відпустити її, а за це вона людям дасть золота і ніколи не буде робити їм шкоди. Пожалів Данилко пташину і відпустив її. А люди розбагатіли, раділи, вихваляли свого рятівника.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27 (6356). Данилко і жар-птиця. СУС —. Записано 2009 року. Богомольна Галина Петрівна (1941). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
