<!--#include virtual="/-/inc/general__page_start.inc" -->
<title>Про дурного Балу ☼ Українська народна казка ☼ Народна творчість</title>
<meta name="Description" content="Українська народна казка Поділля «Про дурного Балу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дурного Балу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дурного Балу <br><span class="article__headerDescription">Українська народна казка Поділля</span></h1>
	<p>Жила собі жінка і мала хлопця, який звався Бала. Він був несповна розуму. І каже мама до нього:</p>
	<p>— Не сиди вдома, йди до Марусі.</p>
	<p>І він пішов до неї, а вона дала йому сала. Бала прив’язав його на мотузочок і повішав до вікна на цвяшок. Мама знов його питає:</p>
	<p>— Ти був у Марусі? Що вона тобі дала?</p>
	<p>— Дала мені кусочок сала. Я повішав його на цвяшок, коло вікна.</p>
	<p>— От дурний, треба було положити те сало в торбу.</p>
	<p>Пішов знов до Марусі. Як йшов додому, то дала вона йому курку. Приніс ту курку, запхав у торбу і зав’язав. Приходе мама:</p>
	<p>— Що тобі дала Маруся?</p>
	<p>— Дала курку.</p>
	<p>— А де та курка?</p>
	<p>— В торбі.</p>
	<p>Мама взяла ту курку і випустила. Потім каже:</p>
	<p>— Не іди до Марусі, а йди селом, може, кого здибаєш, кого побачиш.</p>
	<p>От іде він селом, а там сидять жінки. Він взяв камінця і кинув. Попав одній в голову, а другу покалічив. Побігли ті жінки до його матері жалітися. Кажуть:</p>
	<p>— Не випускайте його в село, бо він несповна розуму.</p>
	<p>Мама насварила його і каже:</p>
	<p>— Йди сядь і вибачся перед жінками, за те, що причинив їм зло.</p>
	<p>Пішов Бала в село. Йде і баче, що хлопці б’ються. Він підійшов до них, сів і почав вибачатися. А його хлопці злапали й побили.</p>
	<p>От такий був дурний Бала, якого мама більше в село не пускала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>148 (7858). Про дурного Балу. СУС 1696. Записано 2010 року. Рокицька Анастасія Миколаївна (1914). Хмельницька область, Волочиський район, Лозова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
