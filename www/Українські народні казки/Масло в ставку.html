<!--#include virtual="/-/inc/general__page_start.inc" -->
<title>Масло в ставку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Масло в ставку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Масло в ставку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Масло в ставку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу йшов вовк лісом та й надибав лиса. От і каже йому:</p>
	<p>— Я, брате, такий голодний, що гину. Я щось би з їв, та немає нічого. Мушу тебе їсти та й уже.</p>
	<p>Лис як почув та й одказує :</p>
	<p>— Ти мене не їж, а я тобі дам зараз щось смачного поїсти. Їв би масло?</p>
	<p>— Ой, — каже вовк, — чому б ні! Неси його сюди!</p>
	<p>Лис і каже:</p>
	<p>— Ходім у село, там є велике кружало масла, то й їстимеш.</p>
	<p>— Добре!</p>
	<p>Привів його лис до великого ставка й каже:</p>
	<p>— Ану бери та й хлебчи воду, На споді є масло. Вперед мусиш випити воду та так і до масла дістанеш. Там того масла так багато, що ти його й з’їсти не зможеш.</p>
	<p>А вовк його не розпитував багато та хляп, хляп, хляп — хлебче собі воду, щоб добути масла. Довго хлебтав, а далі не зміг, бо став, як барило, та й дивиться на лиса. А лис у сміх.</p>
	<p>Вовк тоді зрозумів, що над ним кепкують, та й за лисом. А лис задер хвоста та навтьоки. Довго бігли. Вже лис коло своєї нірки, а вовк хап його за ногу. То лис зараз же надумався та й каже:</p>
	<p>— Слава богу, — каже, — що вхопив за корінь, а не за ногу!</p>
	<p>А вовк тоді мерщій пустив ногу та хап за корінь. А лис скік у нірку, заховався й зареготав.</p>
	<p>Прикро вовкові, та нічого не вдієш. Похнюпивши голову, пішов далі шукати собі поживу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (7250). Масло в ставку. СУС — 34*+5. Записала Гуйцур Ілона 2009 року. Волошина М. І. (1931). Дніпропетровська область, Новомосковський район, Панасівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
