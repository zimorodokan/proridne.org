<!--#include virtual="/-/inc/general__page_start.inc" -->
<title>Як худоба говорить ☼ Українська народна казка ☼ Народна творчість</title>
<meta name="Description" content="Українська народна казка Поділля «Як худоба говорить» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як худоба говорить.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як худоба говорить <br><span class="article__headerDescription">Українська народна казка Поділля</span></h1>
	<p>Всяка худоба має свою мову. Але раз у рік вона говорить по-людському. Це буває на Святий вечір, коли наш Бог і Повелитель народжується. Тільки слухати тієї мови не можна нам. Худоба бачить у той вечір наперед все, що має збутися за цілий рік. Про це люди знають от звідкіль.</p>
	<p>Жив собі статечний господар. Мав поле добре, худобу ситу, хату, як віночок, і родину людяну. Настав Святий вечір. Усі куточки виметені, дідух застелено на землі з соломи ярої пшениці, на столі — з сіна запашного. Усі чекають тільки зірки першої. Лиш зійде вона, так і сяде щаслива родина за вечерю з дванадцяти страв.</p>
	<p>Чого тобі треба, чоловіче? Відбув щасливо день, дякуй Богові за нього і чекай з надією завтрашнього дня, проси Божого змилування та милосердя. Йому ж мало! Тільки заблимала в небі перша зірниця, він скоро закинув у ясла худобі сіна і замість того, щоб самому іти вечеряти, заховався в куток послухати розмову волів, взнати, що буде.</p>
	<p>Заговорив один віл:</p>
	<p>— Їжмо, брати, запашне сінце, бо більше наш господар добрий не положить нам його у ясла. Післязавтра повеземо його на цвинтар.</p>
	<p>Другий віл додає:</p>
	<p>— Жаль такого доброго господаря, а ще більше жаль його діточок. Приведе жінка до хати гіркого п’яницю. Він усе змарнує, проп’є, дітей розжене світами. Сам під плотом здохне, і їй так само доведеться.</p>
	<p>Як почув те господар, то впав, як підкошений, не тріпнувся. Все збулося, як воли казали.</p>
	<p>Отож, людоньки, не гадайте за майбутнє, а радійте нинішньому дню, який щасливо прожили, і моліться, аби й завтра такий настав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>117 (7827). Як худоба говорить. СУС —, низка варіантів. Записано 2010 року. Дригула Парасковія Федорівна (1932). Хмельницька область, Віньковецький район, Пирогівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
