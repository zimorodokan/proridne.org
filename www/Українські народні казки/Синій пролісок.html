<!--#include virtual="/-/inc/general__page_start.inc" -->
<title>Синій пролісок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Синій пролісок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Синій пролісок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Синій пролісок <br><span class="article__headerDescription">Українська народна казка Полтавщини</span></h1>
	<p>Прокинулось променисте Сонечко. Посміхнулося, розлило навкруги світло і тепло. Поморщився від тепла сніг і почав одразу худнути.</p>
	<p>З-під снігу вирвалися веселі струмочки і помчалися до свої мами-річки. Вони підстрибували, бавилися, наспівували пісеньку. Але що таке? Від пісень прокинувся пролісок. Він потягнувся, відчув на своїх рученятах тепло. І виліз із землі. Глянув навкруги, закружляв на місці, засміявся.</p>
	<p>— Як цікаво! Як хороше! Любе сонечко, грій сильніше!</p>
	<p>Почуло сонечко проліска і посміхнулося. Сніг розтанув. Зима дременула далеко на північ.</p>
	<p>Повеселішав тоді пролісок і розквітнув. Неначе шматок неба на галявину впав. Якщо розквітли проліски, то прийшла весна. Пролісок приніс весну.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>166 (7074). Синій пролісок. СУС-, новотвір. Записала Іваненко Світлана 2009 року. Терещенко Ніна Василівна. Полтавська область, Чорнухинський район, Пізники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
