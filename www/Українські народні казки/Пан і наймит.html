<!--#include virtual="/-/inc/general__page_start.inc" -->
<title>Пан і наймит ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Пан і наймит» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пан і наймит.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пан і наймит <br><span class="article__headerDescription">Українська народна казка Бойківщини</span></h1>
	<p>Був у одному селі пан і наїмав слуги. І служив там слуга вісім-дев’ять місяців, а коли вже треба було платити, то пан їмив слугу, набив і вигнав.</p>
	<p>А в тому селі був хлопець. Він каже:</p>
	<p>— Я піду до того пана й наїмуся. І я вислужу в нього.</p>
	<p>Прийшов до пана.</p>
	<p>— Ну й що ти хочеш, хлопче?</p>
	<p>— Я хочу у вас наятися служити.</p>
	<p>— Але хочу наятися на три роки.</p>
	<p>— Що ти будеш хотіти за то?</p>
	<p>— Три рази би-м вас ударив по морді.</p>
	<p>Пішов пан до пані порадитися. Пані каже:</p>
	<p>— Ну та що, як тя вдарить три рази? Але даремний слуга на три роки.</p>
	<p>І зостався він у пана служити. Вислужив три роки чесно. Вийшли три роки, і каже він до пана:</p>
	<p>— Ну, пане, тепер будеме розплачуватися, бо я хочу йти додому. Ходіть, пане, і ставайте тут. Яка була згода, треба виконати.</p>
	<p>Пан почухався, почухався, але став. А той як вліпив йому раз у морду, пан упав, і встав, і ще раз упав. І каже:</p>
	<p>— Все. Я більше не хочу, би ти мене бив. Я тобі даю, що ти хочеш. І кілько хочеш. Бо як ти мене ще удариш два рази, то я вже забуду дихати.</p>
	<p>І пан’му заплатив більше, як треба, і хлопчина пішов собі додому.</p>
	<p>І відтоді пан наїмав слуги і чесно обходився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (1763). Пан і наймит. СУС —. 3 квітня 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Пан і наймит <br><span class="article__headerDescription">Українська народна казка Чернігівщини</span></h1>
	<p>В одному селі жив дуже багатий пан. Проте він був дуже скупий. А коли наймитів наймав, то погано їх годував, от наймити й не хотіли в нього працювати.</p>
	<p>Був один мудрий парубок, але бідний. От він і вирішив провчити пана і перехитрити його. Пішов на заробітки, заробив трохи грошей, купив собі сала й хліба. А тоді пішов до пана найматися. Коли вже найнявся і стали йому обід давати, то пан їв окремо добру їжу, а наймитові давав скоринки засушені з водою i кулешу наливав. Ну, наймит трохи посьорбав, а тоді вийшов і поїв хліба з салом. Пішли разом з паном молотити. Молотять, молотять, а пан уже й їсти хоче. Наймит і каже:</p>
	<p>— Як їсти? Рано ще.</p>
	<p>А тоді пішов за клуню та знов наївся хліба з салом. Молотять далі. Пан каже:</p>
	<p>— Ну, пора на обід.</p>
	<p>— Та ні, паночку, давайте ще робити. Чого будемо ходити туди-сюди?</p>
	<p>До того пан доробився, що поклав ціпа і сказав:</p>
	<p>— Ходімо їсти, бо я не витримаю.</p>
	<p>— О, паночку, ви ж наче й гарно поснідали і не витримали. А я терплю.</p>
	<p>— Ну, нічого, пішли.</p>
	<p>Пішли обідати. Знов пан собі витяг гарну їжу, а наймитові скоринки та сухарі. Знову пішли молотити. До вечора молотили, наймит повечеряв собі тихцем.</p>
	<p>А ввечері пан знову дає йому недобру їжу. Наймит і каже:</p>
	<p>— Я не хочу. В мене ще й досі є.</p>
	<p>— А як же то ти так довго їсти не хочеш?</p>
	<p>— А в мене ще й досі в жолудку водяний куліш сухарі розмочує. Це</p>
	<p>мені і силу дає, і їсти не хочеться.</p>
	<p>Пан зрадів, що такий дешевий наймит. А тоді й каже:</p>
	<p>— А я ж так їсти захотів!</p>
	<p>— Так ви, паночку, добру їжу і м’який хліб їли. Так воно враз усе пройшло і сили ніякої не дало.</p>
	<p>Ну, пан думає: «В другий раз я тебе навчу». Рано-вранці повставали, пан поснідав уже гарно, а наймиту дає воду пити. Наймит собі вийшов, з’їв хліба з салом, а тоді зайшов, кухоль води випив і попросив іще. Пан дав другий кухоль.</p>
	<p>Наймит махнув рукою і пішов. Молотять, сюди-туди, а пан їсти хоче. Наймит тихцем поїсть та й далі робить. От пан й задумався, що ж це за наймит — і кидати не кидає, і їсть абияк. Здоровий хлоп’як! «Оставлю я його в себе наймитувати»- думає. Сказав про це парубкові, той і погодився. Тільки каже:</p>
	<p>— Знаєте, паночку, як воно буде? Плату давайте, як договоримося, а їсти і робити, щоб ми разом ходили.</p>
	<p>Пан подумав, подумав і погодився, бо це був вигідний наймит. Дав йому плату і парубок залишився наймитувати. Всі здивувалися, як це він пана не кидає. А він і каже:</p>
	<p>— То я вмів пана провчити!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>147 (4009). Пан і наймит. СУС —. Записав Микола Зінчук 28 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
