<!--#include virtual="/-/inc/general__page_start.inc" -->
<title>Гроші на той світ ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Гроші на той світ» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гроші на той світ.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гроші на той світ <br><span class="article__headerDescription">Українська народна казка Закарпаття</span></h1>
	<p>Ходив чоловік, працьовав і жоні приносив гроші. І багато наскладав.</p>
	<p>— Жіночко, цисі будемо тратити, а сі другі складай. Якби яка напасть на нас прийшла, то треба будуть гроші. А якийсь там нероба знав, яка то жінка, убрався він, почорнився та приходить до неї:</p>
	<p>— Добрий день!</p>
	<p>— Добрий день. Що ви, дідику, хотіли? Хочете муки?</p>
	<p>— Нє, гроші хочу.</p>
	<p>— У нас, — повідає, — грошей не є. Якби була яка напасть, то ми гроші даме.</p>
	<p>— Я — напасть.</p>
	<p>— І-і-йой! Та кой ви напасть, то нате гроші. І дала йому гроші, і пішов він.</p>
	<p>Через пару днів приходить чоловік:</p>
	<p>— Добрий день, жіночко! Ну як, дома все в порядку? Чи не було якої напасті?</p>
	<p>— Так, була напасть, і я їй гроші дала.</p>
	<p>— Йой! — ляснув чоловік у долоні. — Яка напасть?</p>
	<p>— Та така напасть. Чорна така.</p>
	<p>— Ей, жоно, ти — дурна.</p>
	<p>Плюнув він та й лишив її. І двоє дітей, і жону, і пішов. Жаль йому за грішми, що жона віддала. Взяв сокиру та ходить селами, заробляє. І такий журний, що на чудо. Іде дорогою й зустрічає чоловіка з його села:</p>
	<p>— Добрий день! Як, — питає, — дома моя жінка та й діти? Таке вона мені зробила. Віддала напасти, якомусь голодригашови, усі гроші, що я заробив.</p>
	<p>А чоловік йому відповідає:</p>
	<p>— Ти сам винен. Кой ти видів, що твоя жінка нерозумна, чого ти давав гроші? Ти йди додому, бо діти голодні. Діти село годує й одягає. Ганьба твоя.</p>
	<p>Іде він додому. Як той поговорив з ним, іде. Взуття цураве на ньому. Іде дорогою, а там таке болото. А якась жона везе волами солому.</p>
	<p>— Жіночко, — просить, — перевезіть мене через це болото. Видите, цураве взуття.</p>
	<p>— А ти осліп, — каже, — не видиш, що я на возі стою, щоби не тяжко воли тягли?</p>
	<p>— Ай, — каже, — коби ви знали, з якого далекого світу я йду.</p>
	<p>— А, ви з того світу, так? То сідайте, кой з того світу. Прийшла вона додому, розпрягла волів, зметала ворох соломи.</p>
	<p>Сідають, їдять.</p>
	<p>— Ну, як на тому світі? — звідає вона чоловіка.</p>
	<p>— Дуже файно.</p>
	<p>— Мій чоловік Іванко був такий чесний та вмер. Чи видите його даколи?</p>
	<p>— Ой, видиме ся з ним.</p>
	<p>— А як, чи суть гроші в нього?</p>
	<p>— Не є в нього грошей.</p>
	<p>— А коли ви будете йти на той світ?</p>
	<p>— Скоро буду йти.</p>
	<p>— Чи понесете йому гроші? Я продала двоє волів. Нате гроші та передайте йому. Скажіть, що жона дала.</p>
	<p>— Добре, добре.</p>
	<p>— Та й передайте йому ще хромові чижми.</p>
	<p>Той маленько посидів та й іде геть. А жона каже:</p>
	<p>— Добрий був у мене чоловік Іванко. А цесь другий ґазда так ня б’є. Зараз прийде двома кіньми п’яний з города. Так ня лупить, що раз!</p>
	<p>Пішов він. Зараз приїде той. Приїхав, а вона кричить:</p>
	<p>— Вже ся напив? Пив би-сь кров свою! То в мене був золотий чоловік Іванко. Загнала йому гроші за воли на той світ.</p>
	<p>— Як?</p>
	<p>— Був чоловік з того світу. Та й чижми йому дала, бо не є в нього.</p>
	<p>— Ти! Ти здуріла! Куди він пішов?</p>
	<p>— Туди.</p>
	<p>Той сів на коня — та за ним. Той на кони йде, а він увидів його, торбину вер та й січе сокирою турша.</p>
	<p>— Ви виділи такого чоловіка, щоби сюди йшов?</p>
	<p>— Що сокиру на плечі поніс?</p>
	<p>— Ага! Сідайте на мого коня та чи догоните?</p>
	<p>— Ана, а це хто буде рубати?</p>
	<p>— Я буду рубати, поки ся вернете.</p>
	<p>Той почав рубати турша, а той пішов у другий бік, коня продав та й пішов додому.</p>
	<p>А чоловік наробився та собі пішов додому. Та й каже жоні:</p>
	<p>— І-і-і, ти дурна, ти такі гроші віддала.</p>
	<p>— А ти розумний та й коня віддав.</p>
	<p>А той прийшов додому, дав жоні гроші, і потому було благополучне життя в них.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
