<!--#include virtual="/-/inc/general__page_start.inc" -->
<title>Чапля, риба і рак ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Чапля, риба і рак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чапля, риба і рак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чапля, риба і рак <br><span class="article__headerDescription">Українська народна казка про тварин</span></h1>
	<p>Жила чапля біля ставу і постаріла. Не стало в неї сили ловити рибу. Стала вона придумувати, як би хитрістю прожити. Вона й каже рибам: «А ви, риби, і не знаєте, що на вас біда збирається. Чула я від людей: хочуть вони став спустити і вас усіх половити. Знаю я, тут за горою гарний ставочок є. Я б вам допомогла [туди перебратися], та стара стала, важко літати».</p>
	<p>Риби стали просити чаплю, щоб допомогла їм. Чапля і говорить: «Може, постараюсь для вас, перенесу вас, тільки враз не зможу, а поодинці». А риби й почали просити кожна: «Мене перенеси, мене віднеси!»</p>
	<p>І почала відносити чапля. Візьме віднесе в поле та й з’їсть. І переїла вона багато риби.</p>
	<p>Жив у ставку старий рак. Як стала чапля виносити рибу, він і говорить: «Ну, тепер, чапле, і мене неси на новосілля». Чапля взяла рака і понесла. Як вилетіла вона на поле, хотіла скинути рака. А рак побачив риб, з яких тільки кісточки на полі зосталися, стиснув кліщами чаплю за шию і задавив її. А сам приповз назад до ставка і розповів про все це рибам.</p>
	<p>Більш ніхто з них не хотів на новосілля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Чапля, риба і рак. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. в 1952 р. у с. Довгалівка Миргородського р-ну Полтавської обл. від О. К. Лубенця (49 р. ), Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 105, арк. 214.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
