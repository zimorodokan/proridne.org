<!--#include virtual="/-/inc/general__page_start.inc" -->
<title>Якою мірою міряєш ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Якою мірою міряєш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Якою мірою міряєш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Якою мірою міряєш <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив на світі парубок. Звали його Миколою. І гарний із себе, і роботящий. Та була в нього одна вада, був дуже жадний. Ото було як побачить, що в когось більше є, то аж на лиці переміниться.</p>
	<p>— Хочу щоб і в мене було, — каже.</p>
	<p>А як зустріне бідного, то і в того останній окраєць забере.</p>
	<p>Був у того парубка товариш Петро. І хатинка у того, і жінка гарна. Стало завидно жаднюзі, вирішив він звести Петра зо світу. Одного разу покликав того на гульки,підпоїв добренько та й повів понад проваллям. Потім зіштовхнув Петра з кручі, а сам ходу в село. Летить парубок. А тут, де не візьмись, ангели на крилах. Підхопили хлопця та й винесли на рівне місце, а потім наслали на того крепкий сон. Спить сердега та й не знає, що діється. Скільки той проспав невідомо, тільки за цей час Микола женився на жінці Петра, розбагатів.</p>
	<p>Але як став старіти, то все його мучити стала совість. Тільки ляже вночі спати, а Петро перед очима . І видиться йому, що ось Петро підходить до нього, хлопає його по плечу і говорить:</p>
	<p>— Привіт, Миколо!</p>
	<p>От не видержав Микола та й вирішив піти до того провалля та покаятися. А було вже так темненько надворі. Страшно мужикові, а йти треба. От прийшов він до провалля та й став бурмотіти собі щось під ніс. А саме там збирав дрова п’яничка і захотілося йому закурить. Підійшов той до Миколи похлопав того по плечу та й каже :</p>
	<p>— Привіт, Миколо, дай закурить!</p>
	<p>З переляку Миколі показалося, що то голос Петра. Почав той задкувати та й полетів у прірву. Ходили шукати Миколине тіло всім селом та так і не знайшли. Чи то звірі розірвали по шматочку, чи нечиста сила забрала, а не стало Миколи, наче його корова язиком злизала.</p>
	<p>А що з Петром сталося? Знайшли того пастухи та все ховали його, щоб богатир його не вбив. Травою цілющою лікували, водою живильною напували. Є така у нас в Криштопі. І вижив парубок. Ще довго після того жив, тільки дуже вже в бога вірив.</p>
	<p>Я вам казочку цю не просто розказала. Як яка людина почула, то щоб знала: чужого не брала, на чуже добро не зазіхала, а своє дбала. Бо якою міркою міриш, такою й тобі бог одмірить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>49 (5508). Якою мірою міряєш. СУС —. Записала Танцюра Галина. Слободяник Олександра Марківна. Черкаська область, Смілянський район, Ковилиха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
