<!--#include virtual="/-/inc/general__page_start.inc" -->
<title>Смерть у горівці ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Смерть у горівці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Смерть у горівці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Смерть у горівці <br><span class="article__headerDescription">Українська народна казка Гуцульщини</span></h1>
	<p>Був колись такий дідо, що дуже боявся смерти. І один чоловік порадив його, що він мав робити, аби не вмер. Порадив, щоби він побудував дуже моцну хату. Так, щоби не було ніде шпари. Аби смерть не ввійшла. І він усе виконав, як той казав. Побудував файну хату.</p>
	<p>Коли закінчив будову, то замокся в хаті, взяв собі фляшку і почав пити. Випив половину, дивиться, коло него смерть стоїть. Він настахався й питає її:</p>
	<p>— Я знаю, за ким ти сюди прийшла, але скажи мені, як ти ввійшла? Каже вона:</p>
	<p>— Я ввійшла через діру, де ключ у замок кладуть. Він каже їй:</p>
	<p>— Не годен я повірити тобі, би ти в ту діру ввійшлася. Покажи мені, як ти ввійшла?</p>
	<p>— В ту саму діру вилізти?</p>
	<p>— Ні, — каже, — влізь у цю фляшку.</p>
	<p>Вона розділася і раз у фляшку. А він узяв корок і в ту ж мить заткав фляшку і закрив там смерть. А вона сидить у тій горівці, і плаче, і проситься:</p>
	<p>— Пусти мене, вже тебе не буду брати.</p>
	<p>Довго вона просилася. Нарешті він ї’ повірив і пустив. Смерть утекла надвір, дивиться, а на горіхи чорти повилазили. Вони вже за його душею поприходили. Каже смерть чортам:</p>
	<p>— Знаєте що? Тікайте відци, бо цей господар чуть не забрав мене, а не я його.</p>
	<p>Коли це чорти вчули, всі повтікали. І коло хати стало тихо. І господар допив ту горілку. Та й донині він ще жиє й процвітає. І не боїться смерти. Лиш його одного смерть не взяла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 16 листопада 1986 року Запісяк Іван Михайлович (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
