<!--#include virtual="/-/inc/general__page_start.inc" -->
<title>Кінь, лев та дурний вовк ☼ Українська народна казка ☼ Народна творчість</title>
<meta name="Description" content="Українська народна казка Поділля «Кінь, лев та дурний вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кінь, лев та дурний вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кінь, лев та дурний вовк <br><span class="article__headerDescription">Українська народна казка Поділля</span></h1>
	<p>Був ґазда і мав дуже худого коня. Доки кінь був молодий, то робив, а як постарівся, ґазда узяв та й нагнав. Іде той кінь лісом та й здибає лева. Та й лев каже до коня:</p>
	<p>— Ану, поборімся!</p>
	<p>Кінь каже:</p>
	<p>— Знаєш що? Ходім до скали та й там поборемося.</p>
	<p>Прийшли вони до скали. Кінь був підкований. Як ударить копитами в скалу — аж іскри посипали. Тогди каже до лева:</p>
	<p>— Ану, чи ти так годен?</p>
	<p>Лев як ударив лабами — аж скала стряслася, але іскри не сипалися так, як від коня. Тогди лев відійшов за кілька корчів, здибає вовка та й каже до него:</p>
	<p>— Видиш, брате, тут є такий звір, що як ударить копитами у скалу, аж іскри посиплють.</p>
	<p>— Я таких їм,— каже вовк.</p>
	<p>Але вовк не видів коня, бо був менший, а лев видів, бо був більший. Тогди лев каже до вовка:</p>
	<p>— Ану, я тебе підойму, та будеш видіти.</p>
	<p>Лев узяв вовка в лаби, підоймив його, як його стис лабами та й задушив. Тогди лев вовка питається:</p>
	<p>— А що, видиш?</p>
	<p>Вовк навіть не відзивається. Поклав його на землю, дивиться, а він небіжчик. Тогди лев каже:</p>
	<p>— Видиш, який ти дурний, ще і не видів та вже умер, а якби ти встрів, що би було?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>118 (7828). Кінь, лев та дурний вовк. СУС 118. Записано 2010 року. Радибаба Тетяна Іванівна (1938). Хмельницька область, Віньковецький район, Майдан-Олександрівський</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
