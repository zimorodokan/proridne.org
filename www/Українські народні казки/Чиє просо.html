<!--#include virtual="/-/inc/general__page_start.inc" -->
<title>Чиє просо? ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Чиє просо?» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чиє просо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чиє просо? <br><span class="article__headerDescription">Українська народна казка Бойківщини</span></h1>
	<p>Були чоловік і жінка. Тота жона була дуже лінива, не хотіла нич робити. А він газдував. Мав свою землю, орав, сіяв. А далі від хати, в степу, він мав траву і посіяв там просо. І сусіди там тоже просо посіяли.</p>
	<p>Та й одного разу в неділю пішов він дивитися на то просо. Як воно там родиться? Прийшов, дивиться, просо є, але дуже заросло бур’яном.</p>
	<p>— Ну та й, — каже, — що я зроблю? Якби я мав жону, та як люди, та ми би просо випололи, та й було би просо. А я сам не зроблю нич, я сам не годен зробити. Най його Мара поле, а я його не виполю.</p>
	<p>Махнув рукою та й пішов. Та й прийшов домів. Та й каже жінці:</p>
	<p>— Ходив дивитися на просо. Та просо є, але заросле. Ти, — каже, — лінива, ти не хочеш робити нич. Були-сьми випололи та було би хліба на зиму для дітей, а так не буде. Трохи, може, буде соломи, а проса наколотиться мало, бо бур’яну доста.</p>
	<p>Та й робить вім собі помалу дещо коло хати. Та й прийшли жнива. А сусід його сіяв просо тоді, що і він. Приходить той сусід.</p>
	<p>— Іване, а чому ти не йдеш просо косити? Та шкода, таке просо красне, та висиплеться. Викоси та буде завтра хліб для дітей.</p>
	<p>— Та яке воно там красне? Та я ходив дивитися. Бур’яну доста є.</p>
	<p>— Неправда. Чисте, як і моє, красне просо. Іди коси.</p>
	<p>Подумав чоловік: «Піду подивлюся. Що він таке говорить? Я ж знаю, же був бур’ян». Пішов подивився — правду сказав сусід, просо красне таке, хіба косити. Айбо стоїть Мара. Та й каже:</p>
	<p>— По що тут заглядаєш?</p>
	<p>— Но та що заглядаю? Та просо треба завтра косити.</p>
	<p>— Би-с не йшов.</p>
	<p>— Чому?</p>
	<p>— Просо моє.</p>
	<p>— Та відки твоє? Та я робив, я сіяв, земля моя, зерно моє.</p>
	<p>— То все дурниця. Ти мені віддав.</p>
	<p>— Та як я тобі віддав?</p>
	<p>— Ти дивився, а воно було заросле. Та й сказав ти: «Най його Мара поле». А я виполола, і тепер просо чисте. Просо моє. Ти не маєш до нього права.</p>
	<p>— Йо-йой, та в мене діти. Та чим я буду їх ур наче? Та хоть половину мені лиши. Половина най вже тобі буде за то, що ти полола, а половина мені.</p>
	<p>— Ні, моє просо.</p>
	<p>— Йо-йой, та так не може бути.</p>
	<p>Та так він бідкається. А вна каже:</p>
	<p>— То най буде так. Ти виїдеш сюди на такім кони, що я його не спізнаю. Чи то корова, чи то бик, чи то вівця, чи що. Як я його спізнаю, то просо моє, а як не спізнаю — просо твоє. Знай, не спізнаєш — не дам ані стебла.</p>
	<p>Прийшов він домів, сів коло стола, підперся та й журиться. Жаль йому того проса. А жона каже:</p>
	<p>— Що ти так журишся?</p>
	<p>— Та як, — каже, — не журитися? Та не просо в нас, а краса. А Мара не дає. Каже, що я їй дав. То правда, я казав, що не маю з ким полоти, най його Мара поле. А Маса виполола та й тепер проса не дає. Та й каже: «Як виїдеш на такім кони, що я не спізнаю, що то, тоді просо твоє».</p>
	<p>А жінка каже:</p>
	<p>— О, не журися. Нич не журися, просо буде наше.</p>
	<p>— Та як буде наше?</p>
	<p>— Та увидиш. Завтра я встану раненько, зварю їсти, і ми підемо обоє. Ти ур нач собі косу, вила граблі і будеш косити. І я з тобою піду. Увидимо, що буде.</p>
	<p>— Добре.</p>
	<p>Переночовали, на ранок зварила жінка їсти, поїли, дала йому в сумку на полуднє і пішли. Недалеко від того поля вона роздяглася, до половини залізла в мішок, обернулася задом. А з другого боку з роздертого мішка випустила свій довгий волос.</p>
	<p>— А ти, каже, — сідай на мене і їдь.</p>
	<p>Він сів, а вона задом іде. А її довгий волос тягнеться. А Мара стоїть і дивиться.</p>
	<p>— Ой, — каже, — зле. Не спізнаю я, що то за кінь. Такого коня я ще не виділа. Хвіст є, а голова де? Голови нема. Не спізнаю. Твоє просо. Іди коси.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>152 (2196). Чиє просо? СУС —. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
