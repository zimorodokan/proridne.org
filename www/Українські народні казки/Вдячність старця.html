<!--#include virtual="/-/inc/general__page_start.inc" -->
<title>Вдячність старця ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Вдячність старця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вдячність старця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вдячність старця <br><span class="article__headerDescription">Українська народна казка Кіровоградщини</span></h1>
	<p>Жили по сусідству два господарі. Один був такий скупий, що взимку снігу не випросиш, а другий — добра душа. Якщо не грішми, то хоч ласкавим словом допоможе.</p>
	<p>Якось до садиби скупого господаря навідався старець. Звідти його спровадили:</p>
	<p>— Іди собі, чоловіче, з Богом, на вас усіх хліба не настачиш!</p>
	<p>Старець розгнівався і послав на їхні голови тяжкі прокльони. У садибі доброго йому поспівчували, дали окраєць хліба. Старець подякував і пообіцяв молитися Богові за усю родину.</p>
	<p>Наступного дня той самий старець знову стояв на порозі у доброго чоловіка.</p>
	<p>— Допоможіть, добрі люди, з учорашнього дня й ріски в роті не мав.</p>
	<p>Дав йому господар хліба, ще й сала поклав зверху. Старець аж сльозу пустив, кинувся руки цілувати. Але й наступного дня він знову тут як тут.</p>
	<p>У господаря сім’я була велика, самим доводилося сутужно, гіркою працею їм діставався насущний, однак старцеві винесли окраєць.</p>
	<p>— А сало де? — скривився старець.</p>
	<p>— Нема, — відповів господар.</p>
	<p>— Ой, брешете, ласкавий господарю, по очах бачу, що є! — лукаво посміхнувся старець.</p>
	<p>Добрий господар вмить спалахнув, неначе сірник.</p>
	<p>— Та як ти смієш вимагати в мене? Я дав тобі хліба — досить з тебе!</p>
	<p>Тут і в старця засвітилася злість у очах:</p>
	<p>— А бодай би ти подавився своїм глевким хлібом! Бодай би ти згорів разом зі своєю хатою! Бодай би ти сонця завтра не дочекався бачити!</p>
	<p>Не завжди воно, добро, на добро виходить, бо іноді даси шматок хліба і матимеш ворога на все життя. Або ще так люди кажуть: «За моє жито мене ж і бито!»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>246 (8146). Вдячність старця. СУС —. Записала Батрак Ірина 2010 року. Ткаченко Домна (1932). Кіровоградська область, Добровеличківський район, Гаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
