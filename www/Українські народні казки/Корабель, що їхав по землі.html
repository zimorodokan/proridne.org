<!--#include virtual="/-/inc/general__page_start.inc" -->
<title>Корабель, що їхав по землі ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Корабель, що їхав по землі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Корабель, що їхав по землі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Корабель, що їхав по землі <br><span class="article__headerDescription">Українська народна казка Бойківщини</span></h1>
	<p>Єдна царева панна задумала: хто приїде до неї таким човном, щоби їхав по земли, та як по воді, то вийде за нього заміж.</p>
	<p>А єден господар має трьох синів. Каже найстарший син:</p>
	<p>— Іду я в ліс, зроблю я такий човен.</p>
	<p>Узяв собі хліба, узяв фляшку молока та й сокиру. Входить у ліс та й почав рубати дерево. А з лісу виходить старий, сивий дідо.</p>
	<p>— Що ти, сину, робиш?</p>
	<p>— Та човен роблю. Хочу женитися в царя.</p>
	<p>— А чи маєш що їсти?</p>
	<p>— Є.</p>
	<p>— Може би ти мені дав поїсти?</p>
	<p>— Не можу, бо я цілий день буду тут. Буду голоден, як вам дам.</p>
	<p>Щось він там зробив, таке гей борону, зробив та й верг на землю. А то не їде. Приходить домів, звідаються браття, чи зробив-ис.</p>
	<p>— Я зробив, але то не їде.</p>
	<p>Другий день другий іде. Рубає в лісі деревину. Виходить з лісу дідо і питає його:</p>
	<p>— Що ти тут робиш?</p>
	<p>— Та, — каже, — хочу човен зробити.</p>
	<p>— А чи маєш що їсти?</p>
	<p>— Маю, — каже.</p>
	<p>— Може би-сь мені вділив трохи?</p>
	<p>— Нє, бо я сам голоден буду.</p>
	<p>Щось там зложив він, верг на землю — то не їде. Приходить домів. Питаються хлопці, чи зробив.</p>
	<p>— Та я зробив, а то не їде.</p>
	<p>Третього дня іде наймолодший. Узяв з собою дві фляшки молока, два ощипки, узяв копу бульби, сокиру. Приходить у ліс та рубає там деревину. Надходить дідо, старий, сивий.</p>
	<p>— Дай Боже щастя!</p>
	<p>— Дай Боже здоровля, дідику!</p>
	<p>— А що ти тут робиш?</p>
	<p>— Та би-м хотів човен зробити, якби Бог поміг.</p>
	<p>— А чи зробиш його?</p>
	<p>— З Богом усе мож зробити.</p>
	<p>— А їсти чи маєш що?</p>
	<p>— Йой, та є, є.</p>
	<p>— А може би ти мені вділив?</p>
	<p>— Вділю, солодкі мої. Гезде бульба ся пече. І молоко маю, і хліб маю. Посидьте зі мною, та й мені не буде скучно.</p>
	<p>— Печи на самий перед бульбу, бо я, — каже, — хочу їсти.</p>
	<p>Наклали оба огня, спекли бульбу. Дав дідови фляшку молока. І ощипок дав. І собі таке саме лишив. Поїли, і каже дідо хлопцеви:</p>
	<p>— Лягай та спи. А як буде човен готовий, я тебе збуджу.</p>
	<p>Уже човен готовий, дідо будить хлопця.</p>
	<p>— Їдь до царя. І хто буде проситися, би ти його не оставив, бери його з собою.</p>
	<p>Дивиться він, такий великий човен стоїть, цілий корабель. Сів він на той човен і човен човен поїхав по землі. Їде він, дивиться, а якийсь стоїть і мече в рот дрова та й каміння. Та й пищить, що не може наїстися.</p>
	<p>— Возьми мене в човен, — каже той.</p>
	<p>— Сідай.</p>
	<p>Сів той у човен, їдуть вони. А якийсь узяв собі десять кожухів, загорнувся і гойкає, що змерз. А двома кожухами завив голову.</p>
	<p>— Возьми мене в човен!</p>
	<p>— Сідай.</p>
	<p>Їдуть, а якийсь ліг на берег Дніпра та п’є воду. Та пищить, що не може напитися.</p>
	<p>…- Бо то мені мало тої води. Возьми мене в човен.</p>
	<p>— Сідай.</p>
	<p>Сів той і їдуть далі. А якийсь залізе у драчник та й кричить, що не може начухатися.</p>
	<p>— Возьми мене в човен!</p>
	<p>— Сідай.</p>
	<p>Їдуть вони далі. А там стоїть чоловік, має єдне око, таке велике, гей таріль. Та й кричить:</p>
	<p>— Я не можу надивитися. Возьми мене в човен!</p>
	<p>— Сідай.</p>
	<p>Їдуть, а єден так бігає, так заскакує.</p>
	<p>— Йой-йой, я не маю куди набігатися. Возьми мене в човен!</p>
	<p>— Сідай.</p>
	<p>Їдуть, а єден прив’язав камінь до єдної ноги та й кричить:</p>
	<p>— Я не маю де ступати! Возьми мене в човен!</p>
	<p>— Сідай.</p>
	<p>Їдуть, а якийсь так мече камінням та й кричить:</p>
	<p>— Я не можу наметатися. Возьми мене в човен!</p>
	<p>— Сідай.</p>
	<p>Приїхали вони до царя. І каже до царя наймолодший господарів син:</p>
	<p>— Ходім вінчатися. Я ж приїхав таким човном, як ваша панна казала.</p>
	<p>Каже цар:</p>
	<p>— У мене є хліб залеглий, що, може, лежав триста років. Треба той хліб поїсти. Тоді підеш до шлюбу.</p>
	<p>Приходить він до хлопців і каже:</p>
	<p>— Таке й таке. Треба хліб поїсти, що вже триста років тому хлібови.</p>
	<p>А той, що не міг наїстися, говорить:</p>
	<p>— Аж тепер я наїмся.</p>
	<p>І він узявся за той хліб і через ніч поїв. І тоді каже молодий, що приїхав човном:</p>
	<p>— Но, тепер треба йти вінчатися.</p>
	<p>— Ніт, — каже цар, у мене є ще вино в бочках. Сто років йому. Треба то вино попити.</p>
	<p>Приходить молодий до хлопців.</p>
	<p>— Що ж тут зробиме? — каже. — вино є в бочках, сто років йому. Треба то вино попити.</p>
	<p>А той, що не міг з Дніпра напитися, каже:</p>
	<p>— Аж тепер я нап’юся.</p>
	<p>І замкнув цар їх у тоту печеру, де то вино було. А рано відчиняють — всі бочки сухі, повипивав той.</p>
	<p>— Ходім до шлюбу, — каже молодий цареви.</p>
	<p>А цар каже:</p>
	<p>— У мене є залізна кімната. Як ви там переночуєте, тоді до шлюбу підеш.</p>
	<p>І цар їх там замкнув. І напалили під тою кімнатою огень. І розпікається залізо, червоне робиться. А той, що не міг нагрітися, каже:</p>
	<p>— Аж тут я загріюся.</p>
	<p>Рано посилає цар слуг, аби кістя з них повимотувати. Отворяють, а вони наклали огень на підлозі, бо їм над ранок холодно було.</p>
	<p>— Но, тепер ходім до шлюбу, — каже молодий до царя, — де ваша дочка?</p>
	<p>А цар каже:</p>
	<p>— В мене є така машина, що треба її спинити. Інакше не підеш до шлюбу.</p>
	<p>Приходить молодий до хлопців і розказує їм то. А той, що в тернині чухався, каже:</p>
	<p>— Аж тепер я начухаюся.</p>
	<p>Як підійшов він, як підложив під ті машини плечі, все поламав.</p>
	<p>— Но, ходім до шлюбу, — каже молодий, — ваша машина сперта.</p>
	<p>— Ніт, не підеме. В мене є п’ять тисяч зайців, треба їх спильновати, щоб вони не пропали, ані оден.</p>
	<p>Каже той хлопець, що не міг набігатися:</p>
	<p>— Аж тепер я набігаюся.</p>
	<p>Як випустив цар зайці, то заєць не мав права на півметра відійти. Бо той так бігав, що був би розтолочив зайця, якби той відійшов набік. По вечері цар перерахував зайці — усі суть.</p>
	<p>— Ходім до шлюбу, — каже молодий.</p>
	<p>А царівна каже:</p>
	<p>— Ніт, в мене сукенка шиється в другій державі. Треба мені її принести. О дванадцятій годині щоби сукенка була мені тут.</p>
	<p>А той, що мав прив’язаний до ноги камінь, каже:</p>
	<p>— Треба відв’язати мені камінь від ноги, бо тут треба скоро йти.</p>
	<p>Відв’язали йому камінь і він пішов. Пішов та й нема його. Вже півдванадцятої, а його нема. А той, що мав єдно око, та як таріль, подивився і говорить:</p>
	<p>— Він зараз спить. Мертва кістка під головою в нього. Його чарівниця зачаровала. А сукенка лежить на столі вже готова.</p>
	<p>І що ж тут робити? А той, що не міг наметатися камінням, каже:</p>
	<p>— Аж тепер я намечуся.</p>
	<p>І почав він метати у вікно того дому і вцілив у ту кістку під головою свого сплячого товариша. Кістка вискочила з-під голови, і той пробудився. І вхопив сукенку з стола, і якраз встиг на дванадцяту годину прийти до царя.</p>
	<p>Аж тоді вони повінчалися. І жиють. Я на тім весіллі був, мед-горівку пив, тільки в рот не попадало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (1786). Корабель, що їхав по землі. СУС 513В+513А. 2 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
