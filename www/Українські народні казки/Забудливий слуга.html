<!--#include virtual="/-/inc/general__page_start.inc" -->
<title>Забудливий слуга ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Забудливий слуга» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Забудливий слуга.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Забудливий слуга <br><span class="article__headerDescription">Українська народна казка Гуцульщини</span></h1>
	<p>Мав ґазда забудливого слугу. Куди пішле його, а той забуде, що мав робити. Післав він його у млин купити мірку муки. І каже:</p>
	<p>— Аби-с не забув, іди дорогою та й кажи: «Мірка, мірка, мірка». І не забудеш.</p>
	<p>Той іде та й каже все: «Мірка, мірка...» А там сіяв ґазда пшеницю. Та й каже йому:</p>
	<p>— Не кажи, щоб цего лиш мірка вродила. Кажи: «Ні переносити, ні перевозити».</p>
	<p>їде він далі дорогою та й каже!</p>
	<p>— Аби це ні переносити, ні перевозити.</p>
	<p>І стрічає, що везуть мерця. Та й далі каже:</p>
	<p>— Аби це ні’переносити, ні перевозити. А люди кажуть:</p>
	<p>— Гій на тебе, хлопче! Ти кажи: «Аби за таке не чувати і його не видати».</p>
	<p>А він іде та й далі каже:</p>
	<p>— Аби за таке не чувати, не видати.</p>
	<p>Та й стрічає людей, що йдуть до шлюбу. Та й каже своє «...не чувати, не видати». А йому кажуть:</p>
	<p>— Гій на тебе, хлопче! Кажи: «Аби з нею ґаздувати та багато дітей наплодив».</p>
	<p>Та й пішов він. Та й стрічає чоловіка, що веде свиню до кнура. А цей каже:</p>
	<p>— Аби з нею ґаздував та багато дітей наплодив. А той чоловік каже:</p>
	<p>— Гій на тебе, хлопче! Ти кажи: «Аби з браттями, з сестрами спожиткував. Аби тобі масний чіп у дверях».</p>
	<p>Він іде далі, дивиться, а чоловік причек під корч. А він каже:</p>
	<p>— Аби з браттями, з сестрами спожиткував, аби тобі масний чіп у дверях.</p>
	<p>А той чоловік схопився та за ним. А він утік. І вернувся він на вечір до багача без муки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 23 жовтня 1983 року Палійчук Федір Михайлович (1896 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
