<!--#include virtual="/-/inc/general__page_start.inc" -->
<title>Хатинонька ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хатинонька» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хатинонька.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хатинонька <br><span class="article__headerDescription">Українська народна казка Полтавщини</span></h1>
	<p>Жили собі дід, баба і бичок-третячок у густому лісі. Бичок допомагав їм у всьому, бо вони були вже зовсім старенькі. Бувало, візьме собі на роги цеберка і принесе водички. Старі радіють та бичечка пестять. Ось одного разу дід і каже бичку-третячку:</p>
	<p>— Старі ми уже, смерть не за горами, жаль нам своєї хатиноньки, як помремо, не залишай її, доглядай за нею.</p>
	<p>Минуло ще небагато часу і старенькі померли. Став бичок-третячок сам жити, сумно йому одному. Та недовго прийшлось сумувати. Якось до нього постукали у двері і спитали:</p>
	<p>— А хто, хто в цій хатці?</p>
	<p>Бичок і каже:</p>
	<p>— Я-бичок-третячок. А ти хто такий?</p>
	<p>— Я — баранчик-пожитанчик.</p>
	<p>— Ну, бедемо братами, будемо разом жити.</p>
	<p>Аж знову хтось постукав і питає:</p>
	<p>— А хто, хто, в цій хатці є?</p>
	<p>— Я — баранчик-пожитанчик, я — бичок-третячок. А ти хто?</p>
	<p>— А я, — каже, — селезень-так-так. Пустіть і мене.</p>
	<p>Впустили і його в хатку. Коли це гусак чалапає.</p>
	<p>— А_хто в цій хатці є?</p>
	<p>— Я — баранчик-пожитанчик, я —бичок-третячок, я — селезень-так-так. А ти хто такий?</p>
	<p>— Я, — каже той, — гусак-гил-гил.</p>
	<p>Прийняли й цього. Аж тут півник іде.</p>
	<p>— А хто, хто в цій хатці є?</p>
	<p>— Я —баранчик-пожитанчик, я — бичок-третячок, я — селезень-так-так, я — гусак-гил-гил. А ти хто такий?</p>
	<p>— А я, — пролунало у відповідь, — півник кукуріку.</p>
	<p>Впустили і цього. Хороше їм у хатці. Живуть дружно, хазяйнують. Коли це суне вовк.</p>
	<p>— А хто, хто в цій хатці є?</p>
	<p>— Я —баранчик-пожитанчик, я — бичок-третячок, я — селезень-так-так, я — гусак-гил-гил, я — півник кукуріку. А ти хто такий?</p>
	<p>— Я вовк, пустіть і мене.</p>
	<p>— Ой не пустимо, бо ти нас поїси.</p>
	<p>— Не поїм, тільки пустіть.</p>
	<p>Повірили звірі, впустили його. Вовк зараз кинувся до бичка, а бичок його ріжками. Баранчик бив ногами, гусак щипа дзьобом, а півник біга по хаті та все:</p>
	<p>— Ку-ку-рі-ку! Подайте мені його сюди!</p>
	<p>Бачить вовк, що лихо та бігом у двері. А звірі залишися живі і здорові.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>209 (4886). Хатинонька. СУС порівн. 283В*. Записано 2008 року. Юрченко Ніна Андріївна (1933). Полтавська область, Оржицький район, Сазонівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
