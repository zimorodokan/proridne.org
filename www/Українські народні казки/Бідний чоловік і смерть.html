<!--#include virtual="/-/inc/general__page_start.inc" -->
<title>Бідний чоловік і смерть ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Бідний чоловік і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бідний чоловік і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бідний чоловік і смерть <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив у далекому селі бідний чоловік. Було в нього одинадцять дітей, аж народився дванадцятий. Вже у своїм селі чоловік стидився хрестити дитину, бо не мав що покласти кумові на стіл. От він і каже жінці:</p>
	<p>— Візьму дитину і понесу в друге село, може знайду там чоловіка, який її потримає в церкві. От і гостинця не треба.</p>
	<p>Та й пішов. Іде і зустрічає дорогою жінку, а обличчя в неї не видно. От чоловік їй вклонився, і вона йому у відповідь. Чоловік їй і каже:</p>
	<p>— Так і так, чи не потримали б ви в церкві мою дитину, чи не були б за куму?</p>
	<p>— Та чого б ні, — відповіла зустрічна.</p>
	<p>Похрестили дитину і вертаються додому. Чоловік і каже:</p>
	<p>— Ой, кумонько, не знаю чим вас і пригостити. Вдома ж у мене і стіл не вкритий.</p>
	<p>А кума йому:</p>
	<p>— Іди до сіней. Там знайдеш і бублики і цеберку вина.</p>
	<p>Не повірив їй бідняк, та тільки відкрив двері у сіни аж там повно бубликів, а у цеберці вино аж через край ллється. Заніс все те добро чоловік у хату та й пригощає. От кума наїлася і каже хазяїну:</p>
	<p>— Чи ж ти знаєш, хто я?</p>
	<p>— Ні, не знаю .</p>
	<p>— Я — смерть. І хочу тобі допомогти. Зроблю тебе лікарем. Коли прийдеш до хворого, будеш мене бачити. Якщо я стоятиму коло ніг, кажи родичам, що врятуєш хворого, а коли коло голови, кажи, що вже пізно що-небудь робити .</p>
	<p>І пішла по селах слава, який же добрий лікар об’явився. Розбагатів чоловік, хазяїном став. Дітей поженив. Незчувся, коли й час помирати прийшов. І задумався чоловік, як йому смерті уникнути. І додумався. Зробив собі на кроваті колесо.</p>
	<p>Прийшла смерть. Стала коло голови, а чоловік круть колесом і повернувся до смерті ногами. Довго так морочилася із ним смерть, а тоді дозволила ще пожити.</p>
	<p>Дожив чоловік до ста років, знову з’явилася смерть. Стала коло голови, а чоловік знову колесом круть. Ще бач не нажився.</p>
	<p>А смерть і каже:</p>
	<p>— Крути, куме, не крути, а помирати треба.</p>
	<p>Зажурився чоловік та й каже:</p>
	<p>— А дозволь, кумонько, перед смертю мені покурити дідівську трубку.</p>
	<p>Зжалилася над ним кума, дозволила. Закурив чоловік та так димком попихкує і від задоволення аж очі прикриває. Смерть і каже:</p>
	<p>— А що, куме, так вже добре курити?</p>
	<p>— Ой добре, кумонько! Так добре, що сам у трубку вліз та не можу, — відповів їй чоловік.</p>
	<p>— А я можу! — сказала смерть та й вскочила у трубку.</p>
	<p>А чоловік швидко трубку заткнув стеблом і став собі жити. Пожив ще років десять, та й став уже сам смерть просити, а вона не приходить. Згадав чоловік, що вона в трубці сидить, та й випустив.</p>
	<p>— Візьми мене до себе, — просить чоловік смерть.</p>
	<p>А вона спересердя й каже:</p>
	<p>— Щоб ти, куме, жив доти, поки з тебе не зостануться самі кості.</p>
	<p>І помирали люди в селі і старі, і молоді, а чоловік жив, аж поки кістки не розсипалися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>249 (7394). Бідний чоловік і смерть. СУС 332. Записала Задерей Юлія 2009 року. Панцевич Ганна Костянтинівна (1949). Дніпропетровська область, Межівський район, Новопавлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
