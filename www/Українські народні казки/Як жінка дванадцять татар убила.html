<!--#include virtual="/-/inc/general__page_start.inc" -->
<title>Як жінка дванадцять татар убила ☼ Українська народна казка ☼ Народна творчість</title>
<meta name="Description" content="Українська народна казка Поділля «Як жінка дванадцять татар убила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка дванадцять татар убила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка дванадцять татар убила <br><span class="article__headerDescription">Українська народна казка Поділля</span></h1>
	<p>Розповідають, що десь тут у наших краях як напали татари, то в одній хаті лишилася жінка. Напевне, навмисне лишилася. Як прийшли татари, та й питають її за гроші, бо чули, що тут багач живе. То вона й говорить, що гроші чоловік у коморі закопав.</p>
	<p>— Добре, веди нас до комори!</p>
	<p>А комора була будована по-старосвітськи: без дверей та вікон, тільки отвір в стіні був, щоб чоловік міг улізти. Завела їх жінка перед отвору та й каже:</p>
	<p>— Лізьте.</p>
	<p>Татари кажуть:</p>
	<p>— Ні, лізь ти перша.</p>
	<p>Влізла жінка до комори. Комора темна була, а в куті намацала різак від скриньки, що січку ним ріжуть. Взяла вона різак, стала при стіні, та каже до татар:</p>
	<p>— Ну, лізьте за мною, я вам покажу, де гроші закопані.</p>
	<p>Татари тільки сунули голову в ту дірку, а вона махне різаком — здорова жінка була — так тому голову відразу відрубала. Потім вхопила тулуб і відтягнула до середини. За першим лізе другий. Вона й його так само справила.</p>
	<p>Далі третій і четвертий....Так і дванадцятеро погибло. А тринадцятий насамперед устромив руку, а вона, бідна, поквапилась та й мах!</p>
	<p>Тому руку відтяла. То вже тоді татари побачили, що то за штука. Вже й грошей не дошукувались, а зразу вибігли і ту хату підпалили, і жінка та згоріла разом із загиблими татарами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>190 (6456). Як жінка дванадцять татар убила. СУС —. Записано 2009 року. Бауліна Раїса Володимирівна (1939). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
