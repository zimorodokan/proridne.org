<!--#include virtual="/-/inc/general__page_start.inc" -->
<title>Ледача жінка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Поділля, Подніпров’я (Наддніпрянщини) «Ледача жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ледача жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ледача жінка <br><span class="article__headerDescription">Українська народна казка Гуцульщини</span></h1>
	<p>Були собі чоловік і жінка. Чоловік трудився, хазяйство утримував, а жінка нічого не робила, вилежувалася літом на приспі, а зимою на печі. Чоловік прийде з роботи й питає, чи багато вона напряла. А жінка носить з поду по десять разів те саме веретено і каже, що вона напряла десять веретін за день. Одного разу чоловік каже:</p>
	<p>— Піду я на ярмарок і куплю тобі сорочку, бо маєш лиш одну, а в наших родичів скоро весілля, та не в чому піти.</p>
	<p>Пішов чоловік на ярмарок і не купив сорочки, а купив гуску. Жінка побачила ще здалека, що чоловік щось біле несе. Подумала, що то сорочка. Та вбігла до хати, скинула з себе сорочку, подержала її та й кинула в піч, щоб згоріла, бо не хотіла її прати. Увійшов чоловік з гускою до хати, а жінка як побачила, що нема сорочки, та й заголосила:</p>
	<p>— В чому ж я тепер піду на весілля? А чоловік каже:</p>
	<p>— Знаєш що, жінко? Я тебе вберу в околіт, і так підемо.</p>
	<p>Як говорили, так і зробили. Жінка встилалася в околіті йти до хати, між людей, і чоловік лишив її під стріхою в загаті, а сам зайшов до хати, сів за стіл біля вікна, їсть, п’є, співає, а за жінку й забув. А жінка сидить у загаті та так змерзла, що насилу промовляє: «Кужелі, кужелі...». Це означало, що буде вже прясти. Чоловік почув і аж тоді пригадав, що має жінку в околоті. Було вже далеко за північ. Позичив десь сорочки і взяв її до хати.</p>
	<p>З того часу жінка не лінувалася прясти, бо зрозуміла, що лінощі до добра не доводять.</p>
	<p>Летів горобець, а цій бійці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Середній Березів, Косівського району, Івано-Франківської області 10 січня 1986 року Степан Іванович Куничич (1898 року народження). Записали учні Середньоберезівської школи під керівництвом вчительки Сулятицької Марії Миколаївни (1927 року народження). Записи отримані від М.М.Сулятицької</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ледача жінка <br><span class="article__headerDescription">Українська народна казка Поділля</span></h1>
	<p>Мав чоловік ліниву жінку, яка не дбала, щоб виробити собі шматок полотна. От він каже:</p>
	<p>— Жінко, бачиш, людські жінки дбають, мають полотно, а ти, як прийдеться вмерти, то не будеш мати навіть чим рук укрити!</p>
	<p>А вона каже:</p>
	<p>— Не журися, найшла б я чим тебе вкрити!</p>
	<p>Чоловік собі й думає: «Ану притаюся, наче я вмер, що вона буде мені робити? Чим вона мене вкриє?»</p>
	<p>Бере й наче вмирає. Положила вона його на лаві. Мала якесь веретено з пряжею. Бере чіпляє йому нитку до зуба і мотає: то на зуби, то на пальці на</p>
	<p>ногах. Обмотала, починає плакати, голосити:</p>
	<p>— Чоловіче мій, на що ж ти тепер схожий?!</p>
	<p>А він обзивається до неї:</p>
	<p>— А чорт би тебе побрав! На кобзу тепер схожий!</p>
	<p>Встав, набив добре і вона вже пильнувала прясти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>225 (6539). Ледача жінка. СУС —, є варіанти. Записано 2009 року. Безпала Ганна Прокопівна (1921). Вінницька область, Козятинський район, Козятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ледача жінка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік та жінка. Жилося чоловікові дуже тяжко — вся робота на ньому і в полі, і вдома. Бо жінка все життя тяжко хворіє. Зовсім вибився з сил чоловік, а жінка все стогне та просить чоловіка то одне, то інше зробити. А він дуже її любив і виконував всі її забаганки. Кум же, дивлячись на все це, говорив:</p>
	<p>— Ти, куме, чи головою вдарився, чи сліпий. Та вона здорова, як віл, із тебе просто збиткується.</p>
	<p>Не вірить йому чоловік.</p>
	<p>— Тобі добре, куме, так говорити, в тебе здорова жінка, а в мене хвора.</p>
	<p>— Та візьми, куме, доброго батога та всип їй добряче, вона за п’ять хвилин одужає.</p>
	<p>Махне чоловік рукою, похилить голову та і йде виконувати чергові вередливі забаганки жінки.</p>
	<p>Якось повернувся чоловік зі степу, саме косовиця була. Жара неймовірна. Ледь ноги волочить, бідолаха, а жінка з хати:</p>
	<p>— Ой, ой, мабуть, помру. Та зроби, чоловіче добрий, що-небудь.</p>
	<p>— Що ж треба робити?</p>
	<p>— Чула я від мудрих людей, що коли вдягти шапку, кожуха та валянки...</p>
	<p>— Та ти що, зовсім здуріла? На вулиці жара!</p>
	<p>— Не перебивай. І взяти батога і ганяти нашого Сірка кругом хати, доки той не оправиться. Потім якщо все те лайно зібрати, зварити і з’їсти, то і виздоровієш. Я б сама поганяла Сірка, але не годна встати.</p>
	<p>Немає чого робити бідоласі, мусить виконувати волю жінки. Одягнув кожуха, валянки, шапку і заходився батогом ганяти Сірка кругом хати. Кум це зобачив це та й говорить:</p>
	<p>— А в тебе таки клепки не вистачає.</p>
	<p>А бідолаха не зважає, ганяє Сірка, аж упрів. А жінка з хати:</p>
	<p>— Ой, та скоро ти там вже, бо помру.</p>
	<p>— Та вже Сірко оправився, зараз зберу.</p>
	<p>— Та живо ж мені став у казан та вари.</p>
	<p>Варить чоловік.</p>
	<p>— Ну то що, вже кипить?</p>
	<p>— Закипіло,</p>
	<p>— Ану спробуй вариво, яке воно?</p>
	<p>— Та паскудне.</p>
	<p>— То добав солі, перчику, лаврового листа.</p>
	<p>— Додав.</p>
	<p>— То тепер воно яке?</p>
	<p>— Яке, лайно, як лайно.</p>
	<p>— Раз тобі здоровому погане, то куди вже мені хворій його їсти. Піди вилий.</p>
	<p>Вийшов, виливає. А кум до хати йде з гарапником. Каже:</p>
	<p>— Я тобі жінку вмить вилікую, а ти, куме, не заважай, бо й тобі перепаде.</p>
	<p>Та як учистить куму раз та другий, та третій. Та як закричить:</p>
	<p>— Вставай!</p>
	<p>А та:</p>
	<p>— Чоловіче, та куди ж ти дивишся, мене вбивають, а ти стоїш?</p>
	<p>А кум як вперіщить вчетверте, куму з печі як вітром здуло.</p>
	<p>— Ой, куме, не бийте тільки, я все буду робити, чесне слово!</p>
	<p>— Живо, кума, обід на стіл і хутко до корчми за пляшкою. Як запізнишся, то вичиню як сидорову козу, зрозуміло?</p>
	<p>— Я миттю, куме.</p>
	<p>Більше кума ніколи не хворіла. А ліки в чоловіка висіли завжди на видному місці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>257 (7402). Ледача жінка. СУС —. Записала Чуприна Лілія 2009 року. Фоменко Яків Герасимович. Дніпропетровська область, Межівський район, Добра Надія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Поділля/">Фольклор Поділля</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
