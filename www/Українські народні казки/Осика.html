<!--#include virtual="/-/inc/general__page_start.inc" -->
<title>Осика ☼ Українська народна казка ☼ Народна творчість</title>
<meta name="Description" content="Українська народна казка Поділля «Осика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Осика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Осика <br><span class="article__headerDescription">Українська народна казка Поділля</span></h1>
	<p>Народила Матір Божа сина, дізнався про це цар Ірод. Зібрав на нараду своїх тлумачів і ті порадили йому знищити Сина Божого. Зловити його разом із матір’ю та втопити у річці. Попередили добрі люди Матір Божу про задуми Ірода. Подалася вона із Сином у світи.</p>
	<p>Тікала матір Божа, із сином від Ірода. Ховалася де тільки могла, просила захистку у всіх на дорозі. Допомагали їй і звірі, і птахи, і рослини. Кущі прикривали їх своїм гіллям, ведмеді пускали в свої барлоги, вовки запрошували до своїх нір. Усюди допомагали їм. І ось біжать вони полем, вже Ірод поруч. Чути позаду тупіт копит, а сховатися немає де, лише при дорозі дуб та осика ростуть. Підбігає матір Божа із сином до осики та й просить сховати їх від Ірода:</p>
	<p>— Осиченько, голубонько, листя у тебе широкеє, віти густі, заховай нас від смерті лютої, що женеться он по п’ятам.</p>
	<p>— Заховала я б вас та сама боюся аж трясусь від страху. Не можу я себе погубити, лише для того, щоб вас спасти.</p>
	<p>Почув це дуб, та й опустив свої віти на Матір Божу із Сином. Проїхав Ірод із воїнами, не побачив. Підняв дуб віти, випустив Матір із Сином на дорогу. Подякувала вона йому щиро від усього серця.</p>
	<p>— Бути тобі, дубе сильним і міцним, та житимеш ти триста років. А тобі, осико, весь свій вік трястися і боятися.</p>
	<p>Як побажала так і сталося. Дуб росте міцним та сильним і живе триста років, а осика постійно трясе листом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>215 (6482). Осика. СУС —. Записано 2009 року. Коберник Галина Анатоліївна (1961). Вінницька область, Літинський район, Петрик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
