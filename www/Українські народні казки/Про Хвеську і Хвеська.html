<!--#include virtual="/-/inc/general__page_start.inc" -->
<title>Про Хвеську і Хвеська ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Хвеську і Хвеська» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Хвеську і Хвеська.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Хвеську і Хвеська <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили чоловік і жінка. Їх звали Хвеська і Хвесько. Вони дуже бідували, бо були ледачі. Ось Хвеська каже:</p>
	<p>— Хвесько, піди до батьків попроси хоч щось поїсти.</p>
	<p>Пішов Хвесько до батьків, а вони дали йому борошна, масла і сиру. Іде Хвесько додому, а лід під ногами так і тріщить. Став Хвесько замазувати тріщини сиром, а зверху маслом і борошном. Прийшов він додому з пустими руками. А Хвеська йому і каже:</p>
	<p>— Який ти дурний. Приніс би ти продукти додому, а ми б наварили вареників та й не були б голодні. Іди знову до батьків.</p>
	<p>На цей раз батьки дали йому кожух. Хвесько порізав його на шматочки, зварив та й кличе Хвеську їсти. Хвеська полаяла його та знову послала до батьків. Ті дали йому корову. Хвесько залишив корову надворі та й забув про неї. Коли Хвеська запитала, що їм дали, корова вже пропала. Тут Хвеська знову почала повчати чоловіка, що треба було прив’язати корову в стайні та дати їй поїсти.</p>
	<p>На наступний раз дали їм дитину. Хвесько посадив її у ночви та ще й сіна поклав. Як побачила це Хвеська, зібралася сама до батьків. А теплого одягу в неї не було. Хвесько закутав її в солому, поклав на сані та й повіз. Але соромно її показувати батькам, тож він залишив жінку надворі. А сам зайшов, нагрівся, наївся та й думає, що далі робити. А тут Хвеська кричить надворі:</p>
	<p>— Дайте якусь роботу, дайте, буду працювати й чоловіка заставляти!</p>
	<p>Вийшли батьки, взяли Хвеську, нагодували, напоїли та зігріли.</p>
	<p>З тієї пори чоловік та жінка взялися за розум. І почали жити, як усі люди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54 (7205). Про Хвеську і Хвеська. СУС порівн. 1696. Записала Кохан Дарія 2009 року. Кохан Діна Гнатівна (1947). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
