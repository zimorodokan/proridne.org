<!--#include virtual="/-/inc/general__page_start.inc" -->
<title>Торбинка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Торбинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Торбинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Торбинка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила одна бідна вдова з трьома дітками. Старшенькому синові год десять було, середньому сім, а меншенькому п’ять. Горює вдова з дітьми. Нема що їсти, та й вдягтися ні в що. Якось попросилась до їх ночувать стара бабуся. Каже жінка їй:</p>
	<p>— Ночуйте, тіко в мене їсти нема шо дать.</p>
	<p>— Нічого, — каже бабуся, — у мене є.</p>
	<p>Ще й дітям уділила хліба. Подивилась бабуся, як бідує жінка й діти, а вранці каже:</p>
	<p>— Найди мені якусь торбинку, я з твоїми дітьми піду на ярмарок. Попросимо, добрі люди чимсь поможуть.</p>
	<p>Жінка в сльози, бо стидно просить милостиню, а дітей шкода, вони ж їсточки хотять. Найшла вона торбинку, та й пішли хлопці з бабусею. Дає бабуся старшому торбинку, щоб носив і гроші у неї ховав, а він не схотів. Тоді середньому, а він тоже не взяв. А меншенький каже:</p>
	<p>— Давайте, бабусю, я буду носить торбинку.</p>
	<p>Стали вони ходить. Бабуся просе для їх. Назбирали трохи грошенят та й рушили додому. Тепер уже середульший брат забира торбинку, шоб нести.</p>
	<p>— Та ні, — каже бабуся, — ця торбинка буде меншого брата на всю жизнь.</p>
	<p>Як прийшли додому, мати побачила гроші, то і плаче, і радіє. Пішла в лавку, накупила дітям їжі. Бабуся приказала жінці:</p>
	<p>— Бережи торбинку, бо вона не проста. Скільки ти грошей візьмеш, стільки ж туди добавиться. А тіко гроші туди класти не можна. Гляди, щоб хазяїном був менший син. А ще скажу тобі, добра жінко, про судьбу синів. Старший буде царем, середній купцем, а менший селянином, та найбагатшим.</p>
	<p>Попрощалась бабуся і пішла собі. І з тих пір стали вони жить харашо. І гроші були, і вдіті, і ситі.</p>
	<p>Аж ось неждано-негадано прийшла біда. Цар об’явив війну. Прийшлось старшому і середульшому іти воювать. Побідили вони ворога. Старший оставсь тамечки у царя служить, а середульший вернувся до матері та вскорості пішов од неї, ще й чарівну торбинку забрав.</p>
	<p>Важко переживала мати синову втечу. А менший вговоряв, щоб не журилася, що будуть жить своїм трудом. Сам був уміятний.</p>
	<p>Пройшли года, дійшло до матері, що її син старший за жону взяв царівну і просить, шоб подивилася, як він живе. Мати й пішла до нього. Пожила, побачила, що син-цар жінку не шанує, людей зобиджає. Зажурилась мати та й додому подалася. По дорозі зайшла у лавку, аж там середульший син хазяйнує. Став просить до себе. Осталась мати. Та згодом побачила, що й цей живе нечесно, скупий .</p>
	<p>Зібралася вдова додому. Хотів син грошей дать, та мати не взяла. Повернулася зажурена, та коли побачила, як трудиться менший син, від серця відлягло. Хоч небагато живе, та по правді. Ще й людям у помочі не одказує. Таки правду віщувала колись бабуся: найбільше багатство має молодший син — добре серце і чисту совість, їх ні в чарівній торбинці не знайдеш, ні за які гроші не купиш!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>231 (7476). Торбинка. СУС —. Запсиала Шевченко Віта 2009 року. Твердохліб Катерина Іванівна (1930). Дніпропетровська область, Покровський район, Гаврилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
