<!--#include virtual="/-/inc/general__page_start.inc" -->
<title>Як жінка міхи давала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жінка міхи давала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка міхи давала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка міхи давала <br><span class="article__headerDescription">Українська народна казка Гуцульщини</span></h1>
	<p>Був оден чоловік, і в него померла жінка. Він був уже старий, і дітей не мав. Оженився він з бідною дівчиною. І з договором з родичами тої дівчини, що коли вона буде говорити з молодими хлопцями, щоби дідо не гнівався. Бо вона молода. Дідо сказав:</p>
	<p>— Не буду гніватися.</p>
	<p>Одного разу вона познайомилася з хлопцем. І полюбилася з ним. Але вона діда шанувала і робила все так, щоб дідо не видів. Дідо того хлопця дуже добре знав. Вона з тим хлопцем договорилася, що дідо буде того й того разу кудись іти. У разі би дідо не пішов, то вона напрутить до стіни кривулю, би був парубкови знак.</p>
	<p>Та й забула вона ту кривулю почепити. Прийшов вечір. Хлопець приходить, а дідо в хаті. Вона колише в колисці дитину і приспівує:</p>
	<p>— Люлю, люлю, я забула напрутити у брамі кривулю. Люлю, люлю, була би з тебе втіха. Кажи, що ти прийшов міха...</p>
	<p>Тоді хлопець каже:</p>
	<p>— Вуйку, я прийшов позичити у вас міха. Ми хочемо йти до млина. Вона пішла до комори і відти кричить:</p>
	<p>— Я не знаю, якого! Дідо каже хлопцеви:</p>
	<p>— Іди вибери собі.</p>
	<p>І хлопець пішов до неї у комору «вибирати міха». Вона з комори кричить:</p>
	<p>— Він хоче більше, як один. Давати чи ні? А дідо каже:</p>
	<p>— Давай.</p>
	<p>Дала вона «міха» та й заходить у хату.</p>
	<p>— Дала? — питає дідо.</p>
	<p>— Та дала. Він не мав часу вдень прийти, але прийшов увечір, як я ще маю кутатися&nbsp;<sup>*</sup>.</p>
	<p>(Вона ще й хотіла показати перед дідом, що злосна на хлопця).</p>
	<p>—...Я би була без вас міхів не дала. Коби хоть приніс, аби за міхами не ходити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ку́татись — поратись.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 26 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
