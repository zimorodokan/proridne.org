<!--#include virtual="/-/inc/general__page_start.inc" -->
<title>Тільки ж батько помре ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Тільки ж батько помре» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Тільки ж батько помре.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Тільки ж батько помре <br><span class="article__headerDescription">Українська народна казка Чернігівщини</span></h1>
	<p>Жив в однім селі дуже багатий чоловік. Все в нього було, і воли, і корови. Тільки щастя не було, Бог діток не посилав. Ось й став він журитися: «Старію я й старію, а жінка ж молода. Кому ж все це дістанеться, як мене не стане? Поплаче вона для годиться, а тоді ге -ге-ге та й -ги-ги і швиденько знайде собі полюбовника, та й заживуть на моїх мозолях».</p>
	<p>Отак гірко думаючи, надумав він піти щастя попитати в одного знахара, що в нього була така книговиця, яка всім долю одкривала. А як надумав, то взяв гостинця щедрого та й пішов.</p>
	<p>Прийняв його знахар. Розгорнув дід ту книговицю грубу. Довго щось шукав, довго щось читав, а тоді й каже:</p>
	<p>— Інтересно тут про твою долю написано. Можна оставить усе як є. І житимеш ти довго, аж до самої старості. А можна й перемінити. Появиться в твоїй сім’ї дитятко. Да тільки батько того дитяти на третій день і помре. Рішай!</p>
	<p>Чоловік аж за голову бідний вхопився. І дитя ж хочеться мати, щоб йому все оставити. І помирати ж не хочеться, бо ж іще дужий. Думає: «Помирати все ж одно доведеться, скільки не живи. А без дітей яке воно життя. Таке, як ото молоко з крейди». Й махнув рукою, а будь, що буде. Хай дитятко родиться.</p>
	<p>Ось так невдовзі жінка його молода й обтяжіла. Чоловіку б радуватися, а він смутний та невеселий ходить. І чим ближче до розродин, тим печальнішим й печальнішим стає.</p>
	<p>Коли це родилося у них дитятко. Та таке славне, та ще й хлопчик. Радіють усі. А хазяїн ходить сам не свій. Сів за стола та й давай</p>
	<p>заповіт писати. Що синові, що жінці. Рідня з нього чудується, а він знай своє робить. Списав, перевірив.</p>
	<p>На другий день пішов в поле. А воно широке, велике, ледве за день сходив прощаючись. Зайшов і до коней, і до корів, і до овечок, серце собі надесятеро рвучи.</p>
	<p>А на третій день, як стало світати, ліг на лаві, руки склав і смерті чекає, Рід давай питати його що та як. Мовчить, а жінка голосить. Лежить, бідолаха, жде свого кінця. Бо ж сказав знахар. ясно: «На третій день, як родиться в сім’ї дитя — батько вмре».</p>
	<p>Коли це забігає в хату жінка сама не своя та:</p>
	<p>— Ой Господоньку, та чого ж ти розлігся? Вставай, раду давай. Сусід на чердак ліз, драбина тріснула—убився, убився зовсім!</p>
	<p>Глянув чоловік на дитину, а воно зеленооке, як сусід. Та що мав робити, пішов споряджати батька того дитяти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>151 (4507). Тільки ж батько помре. СУС —. Записав Просяник Іван Герасимович. Просяник Герасим Дмитрович (1896-1981). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
