<!--#include virtual="/-/inc/general__page_start.inc" -->
<title>Кирея ☼ Українська народна казка ☼ Народна творчість</title>
<meta name="Description" content="Українська народна казка Поділля «Кирея» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кирея.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кирея <br><span class="article__headerDescription">Українська народна казка Поділля</span></h1>
	<p>Колись в одної жінки поїхав чоловік кудись далеко-далеко на заробітки. Дуже рідко від нього приходили скупі звістки. А тоді одного разу через кілька років прийшло письмо. «Продавай, — пише, — все хазяйство, забирай гроші і приїжджай до мене, я тут добре влаштувався, тут будемо жити». Жінка все спродала, забрала всі чисто гроші і поїхала у далекі землі до свого чоловіка.</p>
	<p>А він там жив на хуторі коло лісу. Перещитав гроші, склав, а тоді каже до жінки:</p>
	<p>— Поїхали, я тобі щось покажу.</p>
	<p>Посадив її у свою бричку і вони кудись у ліс поїхали. Їхали довго-довго.</p>
	<p>— Куди ми? — питає жінка.</p>
	<p>— Побачиш.</p>
	<p>От спинилися в глушині коло здорової купи великих лісових мурашок.</p>
	<p>— Приїхали, — каже, — Мені від тебе тільки грошей треба було. Я тут собі другу жінку найшов.</p>
	<p>Витяг ножа.</p>
	<p>— Роздягайся! — каже.</p>
	<p>Забрав її одяг, зв’язав і кинув у купу мурашок. Як не просилася, нічого не помогло. Сам поїхав і посміявся:</p>
	<p>— Тут із тебе кістки лишаться.</p>
	<p>Нещасну жінку почали кусати мурахи. Вона з усіх сил старалася розв’язатися. Вдалося їй вивільнити руки, розв’язала собі ноги, пішла лісом. А вже стемніло. Йде вона бідна, йде, аж стоїть хатина в лісі. Подивилася у вікно, а там лампа горить, грошей, золота повно, а на лавках чоловіки сплять. Зайшла вона тихенько в хату, щоб нікого не розбудити, догадалася, що то бандити. Зі стола взяла кусочок хліба і вдягла стару кирею, що на стіні висіла, та й тихенько вибігла і побігла лісом. Бігти було тяжко, бо кирея тяжка, але тепер вона мала хоч якийсь одяг.</p>
	<p>Почало розвиднятися. Вона почула шум і вилізла на дерево, притаїлася там. А то ті бандити на конях шукали того, хто був у їхній хаті.</p>
	<p>«От, — думає жінка, — стільки грошей мають, а якоїсь старої киреї їм шкода». Пересиділа на дереві, поки вона назад поїхали. Чула, як один казав:</p>
	<p>— Зарізав би того, хто нашу кирею забрав.</p>
	<p>Якось потім жінці вдалося вийти з лісу, добратися до якогось містечка. Світ не без добрих людей, їй допомогли додому вернутися. А дома ж нічого нема, бо ж усе продала. Прийняла її до себе рідна сестра. Жінка була доброю швачкою, то без роботи не сиділа.</p>
	<p>Одного разу вона захотіла перешити ту стару кирею, ту, що вона з чужини привезла. Почала її із сестрою пороти, а там у підкладці золото зашите. От чого вона така тяжка була! От чого бандити так шукали того, хто кирею забрав!</p>
	<p>Купила тоді собі і сестрі по новій хаті, хазяйством обзавелася. Знайшовся добрий роботящий чоловік, народилися в них діточки. Не було б щастя, так нещастя допомогло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>152 (6409). Кирея. СУС —. Записано 2009 року. Слободянюк Степанида Степанівна (1927). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
