<!--#include virtual="/-/inc/general__page_start.inc" -->
<title>Дідові гроші ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дідові гроші» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідові гроші.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідові гроші <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Іде якось дід Петро вулицею, такий зажурений. Зустрів кума Трохима.</p>
	<p>— Де це ви, куме, йдете?</p>
	<p>— Та, кажуть, що можна в школу ходити таким, як оце ми. Отож я й пішов подивитися і послухати, що то за школа та й зажуру свою може, розвію.</p>
	<p>— А що це у вас, куме, за біда?</p>
	<p>— Та, бачите, старий став, неміч з мене з усіх боків так і лізе, то ж невістки до мене погано ставляться, їсти сяке-таке дають, ходжу не переодягнений.</p>
	<p>— А це положеніє можна виправити, куме Петре. У вас є гроші?</p>
	<p>— Є. П’ять рублів.</p>
	<p>— Отож підіть розміняйте їх на мілкі гроші. У великий глечик насипте піску, а зверху накладіть ці мілкі гроші. Коли невістки будуть іти до церкви, ви їм і дайте дрібну монету.</p>
	<p>Петро так і зробив. Глечик з піском, прикритим грішми, поставив у свою скриню. Ось невістки збираються до церкви, а свекор відкриває скриню, бере з глечика по дрібній монеті та й дає невісткам.</p>
	<p>Звичайно, невістки побачили глечик з грішми і почали одна з поперед одної годити свекрові. Дід Петро і перемитий, і нагодований, і ніхто йому кривого слова не скаже.</p>
	<p>Але ось дід Петро помер. Невістки почали сваритися. Одна одній доводили, що кожна з них має право взяти більше грошей, бо краще батька доглядала. Сварилися, не могли дійти згоди. Вирішили піти до попа, щоб той розсудив по справедливості.</p>
	<p>Так і зробили. Піп, побачивши глечик з грішми, запропонував:</p>
	<p>— Давайте, підкинемо вгору глечик, він упаде, розіб’ється, гроші розкотяться і хто більше накриє їх своїм одягом, той і гроші ті забере.( Піп розраховував на те, що йому грошей дістанеться найбільше, бо в нього ряса широка).</p>
	<p>Підкинули глечик, а він впав та й піском очі всім засипав. А піп обтрусився та й каже:</p>
	<p>— Бач, тільки один день у школу пішов, а якого розуму набрався!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>102 (5575). Дідові гроші. СУС 982. Записано 2008 року. Шевченко Федір Кирилович (1927). Черкаська область, Чигиринський район, Суботів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
