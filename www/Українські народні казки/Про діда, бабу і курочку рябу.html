<!--#include virtual="/-/inc/general__page_start.inc" -->
<title>Про діда, бабу і курочку рябу ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про діда, бабу і курочку рябу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про діда, бабу і курочку рябу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про діда, бабу і курочку рябу <br><span class="article__headerDescription">Українська народна казка Полтавщини</span></h1>
	<p>Жив дід та баба, та була у них курочка ряба. Та знесла вона яєчко. Дід бив-бив — не розбив. Баба била-била — не розбила. Та положила яєчко на поличку та в рукавичку. Мишка бігла, хвостиком зачепила. Яєчко упало, покотилось, розбилось. Дід плаче. Баба плаче, а курочка кудкудаче:</p>
	<p>— Цить, дідусю! Цить, бабусю. Знесу вам яєчко не просте, а золоте.</p>
	<p>Та нанесла багато яєчок. А посиділа, посиділа на них та й вивела курчат. Вивела їх у двір, а баба дивиться, чим же їх годувать? Подивиться-подивиться, а в курки ж немає ні цицечки, ні пипочки. Дивилась, дивилась та й стала ту квочку бить. Б’є її, б’є., а курка кричить.</p>
	<p>Ось іде хлопчик і питається:</p>
	<p>— Ти нащо ж ти бабусю її так б’єш?</p>
	<p>— Та як же ж не бити: вона вивела курчат, а годувать же нема чим. Нема ж у неї ні цицечки, ні пипочки. Чим же ж їх годувати?</p>
	<p>А він каже:</p>
	<p>— Та ти ж. не так, бабусю. Візьми пшінця, посип їм, вони поклюють і наїдяться.</p>
	<p>Баба так і зробила: пшінця посипала, курчатка наїлися, пораділи, повеселіли, побігли гулять собі з квочкою. А хлопчик пішов собі. Радіє, що так угодив, поміг їм.</p>
	<p>Ось баба пошила сорочку дідові. Пошила, сорочку, наділа на його, а він не влазить. Ну-ну, вона тягне, тягне ту сорочку, а дід не влазить в ту сорочку. Вона розсердилась на того діда, та кричить, та б’є його. Ось уп’ять іде той хлопчик. Каже:</p>
	<p>— За що ж ти, бабусю, його б’єш?</p>
	<p>— Як же, каже, як сорочку пошила, а він не влізе в неї.</p>
	<p>Хлопчик взяв, подививсь, подививсь, прорізав дірки і на рукави, й на голову, надів на діда і все. Баба зраділа, подякувала хлопчикові. А він пішов.</p>
	<p>А то ще напали на діда й бабу воші. Баба била-била ті воші дідові, а дід бабі не вміє бити. Знову кричить вона та лає діда. Коли іде той самий хлопчик та й питає:</p>
	<p>— За що це ти на нього, бабусю, так кричиш?</p>
	<p>А вона каже:</p>
	<p>— Воші я йому б’ю, а він мені не хоче.</p>
	<p>— Так ти, — каже хлопчик, — дивись: отам два собаки гризуться. Так ти піди і встроми між них голову. Вони тобі, — каже, — і поб’ють</p>
	<p>От дурна баба схопилась, побігла. Собаки гризуться. Вона встромила голову, так вони її скусали, ту голову. А хлопчик пішов собі.</p>
	<p>Отак хлопчик провчив бабу за її дурість.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>167 (4817). Про діда, бабу і курочку рябу. СУС2022В+1204**. Записала Кльокта Тетяна 2008 року. Лях Наталія Василівна (1941). Полтавська область, Зіньківський район, Малі Будища</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про діда, бабу і курочку рябу <br><span class="article__headerDescription">Українська народна казка Чернігівщини</span></h1>
	<p>Жив в одному селі дід і баба. Хазяйства не було у них ніякого. Була у них тільки курочка, да така красива і пір’ячко рябеньке. Курочка ця була не простенька, бо несла вона яйця золоті.</p>
	<p>Дід захотів розбити те яйце. Бив-бив — не розбив. Баба теж била-била — не розбила. Отоді вони взяли те яйце, положили у черепок і поставили в кутку. Якраз тоді бігла сіра мишка, хвостиком мельнула, а яєчко впало і розбилося. Скільки ж то горя було в баби та діда. Посідали вони на лавці і довго-довго плакали, а курочка кудкудакала, солом’яні двері рипіли. Стоїть дуб і питає у дверей:</p>
	<p>— Чого ви, двері, рипите?</p>
	<p>А двері і кажуть дубу, щоб він гілки опустив. Дуб гілки і опустив. Тоді вони кажуть:</p>
	<p>— Да як нам не рипіти, коли таке горе сталося, що мишка розбила яєчко, да не простеньке, а золотеньке.</p>
	<p>Почали плакать всі разом: дід, баба, курочка кудкудакала, а дуб гілля поспускав. Якраз тоді йшов баран до річки пить воду. Зустрівся баран з дубом і попитав у його, чого це він гілля поспускав. А дуб йому і каже:</p>
	<p>— А ти візьми да позбивай собі роги, отоді я тобі і скажу, чого я гілля поспускав.</p>
	<p>Баран позбивав собі роги, а дуб і каже:</p>
	<p>— Да якже мені не поспускати гілля, коли трапилася така біда, що мишка розбила яєчко, да не простеньке, а золотеньке. Дід плаче, баба плаче, курочка кудкудаче, солом’яні двері риплять, дуб гілля поспускав, баран роги збив.</p>
	<p>Смутним прийшов баран до річки. А річка питає у барана, чому він роги позбивав. Баран каже:</p>
	<p>— Коли ти станеш кров’яною, дак тоді скажу.</p>
	<p>Річці нікуди було діваться, от вона і стала кров’яною, а баран і каже:</p>
	<p>— Як же мені не позбивать роги, коли горе таке, що мишка розбила яєчко, да не простеньке, а золотеньке. Дід плаче, баба плаче, курочка кудкудаче, солом’яні двері риплять, дуб гілля поспускав, баран роги збив, річка кров’яною стала.</p>
	<p>Сталося так, що прийшла до річки попова дівка посуду мить. Вона й попитала в річки, через що вона стала кров’яною. А річка каже:</p>
	<p>— Як поб’єш посуду всю, отоді я тобі скажу, чого я стала кров’яною.</p>
	<p>Дівці нічого не осталось, як побить посуду. Річка й одкрила свою тайну дівці про те, що був дід і баба, що була в них курка ряба, що знесла вона яєчко, да не простеньке, а золотеньке. А мишка бігла, хвостиком мельнула, а яєчко впало і розбилось. Дід плаче, баба плаче, курочка кудкудаче, солом’яні двері риплять, дуб гілля поспускав, баран роги збив, річка кров’яною стала, дівка посуду побила. Приходить дівка додому, а попадя саме діжу вчинила. Вона і питає у дівки:</p>
	<p>— Чого це ти посуду побила?</p>
	<p>А дівка була хитрою. Вона і каже попаді:</p>
	<p>— А ти візьми, порозкидай тісто по хаті, отоді я тобі й скажу.</p>
	<p>Попадя взяла і порозкидала тісто по хаті. А дівка каже:</p>
	<p>— Да як же мені не побить посуди, коли жив собі дід і баба, да була в них курка ряба, да знесла та курочка яйце, а воно було не простим, а золотим. Мишка бігла, хвостиком мельнула, яєчко впало і розбилось. Дід плаче, баба плаче, курочка кудкудаче, солом’яні двері риплять, дуб гілля поспускав, баран роги збив, річка кров’яною стала, дівка посуду побила, попадя тісто по хаті порозкидала.</p>
	<p>Приходить додому піп. Глянув, а тісто по хаті порозкидано. Він і питає попадю:</p>
	<p>— Що це ти наробила?</p>
	<p>А попадя каже:</p>
	<p>— А ти одріж косу, дак тоді я тобі і скажу.</p>
	<p>Одрізав піп косу і до попаді. А попадя йому і одказує:</p>
	<p>— Як же мені не порозкидать, коли був собі дід і баба, а в них була курочка ряба. Знесла курочка яєчко, причому не простеньке, а золотеньке. Мишка бігла, хвостиком мельнула, яєчко впало і розбилось. Дід плаче, баба плаче, курочка кудкудаче, солом’яні двері риплять, дуб гілля поспускав, баран роги збив, річка кров’яною стала, дівка посуду побила, попадя тісто порозкидала, а ти, дурень, косу одрізав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>204 (4386). Про діда, бабу і курочку рябу. СУС 2022. Записала Гусєва Л. О. 17 січня 2008 року. Бойко Ганна Антонівна (4386). Чернігівська область, Ніжинський район, Кропивне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
