<!--#include virtual="/-/inc/general__page_start.inc" -->
<title>Бугай з золотими рогами ☼ Українська народна казка ☼ Народна творчість</title>
<meta name="Description" content="Українська народна казка Буковини «Бугай з золотими рогами» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бугай з золотими рогами.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бугай з золотими рогами <br><span class="article__headerDescription">Українська народна казка Буковини</span></h1>
	<p>Були пани. У їдного пана був наймит, а в другого — хороша дочка. З’їхалися їдного разу пани та й стали хвалитися, що в кого є. Їден пан каже: — У мене такий вірний наймит, що хто б йому що не казав, то не підмови його. Так той наймит жиє, добро береже, що нікому нічого не дасть. Він у мене пасе череду, і є в тій череді бик з золотими рогами. А другий пан каже:</p>
	<p>— Моя дочка така хитра, що кого хочеш підмане. Вона й того бугая з золотими рогами може в твого наймита виманити.</p>
	<p>— Якщо твоя дочка обмане мого наймита і забере бугая, я розпишуся тобі на свій маєток.</p>
	<p>А другий пан каже:</p>
	<p>— А якщо вона не обмане, то я розпишуся на свій. І роз’їхалися по домах.</p>
	<p>Каже пан свому наймитови:</p>
	<p>— Дивися, може, приїде до тебе дочка того пана, то щоб ти не дав їй себе обманити.</p>
	<p>А другий пан каже дочці:</p>
	<p>— Якими хочеш способами, а щоб ти того бугая взяла.</p>
	<p>На другий день сідає дівчина з кучером і їде до того наймита на поле.</p>
	<p>— Добрий день!</p>
	<p>— Добрий день.</p>
	<p>І починає вона його умовляти, щоб того бугая взяти. А він і каже:</p>
	<p>— Я ж служу. Де ж ти виділа, щоб хто таке зробив?</p>
	<p>Мучила вона його, мучила, і нічого в неї не вийшло. Приїжджає вона додому та й каже батькови, що бугая видурити не змогла. А батько каже:</p>
	<p>— Що ти собі думаєш! Та ж пропаде наш маєток. Скілко хочеш бери грошей на це діло, але бугая приведи.</p>
	<p>Поїхала вона знов. І знов умовляє його, багато грошей дає. А він ні за що! Приїжджає вона додому і знов каже батькови, що наймит не дається ні на яку підмову. А пан їй каже:</p>
	<p>— Їдь третій раз і що хочеш роби, а без бугая не вертайся, бо як вернешся ще раз, то ми з нашого маєтку маємо виходити.</p>
	<p>Поїхала вона третій раз. І вже без кучера поїхала.</p>
	<p>— Що хочеш, Іване, за те, щоб я взяла бугая?</p>
	<p>Став Іван та й думає. І не знає, що йому робити. Та й каже їй:</p>
	<p>— Як ти будеш робити, що я скажу, то забираєш бугая. І вона рішилася. Завів її Іван у колибу як свою жінку.</p>
	<p>Забрала вона бугая. А Іван остався і думає: «Що ж тепер буде? Що ж я скажу, як пан спитає за бугая?» Застромив Іван у землю палицю і поклав на неї шапку. А сам відійшов далеко. А тоді приходи до тої шапки і каже:</p>
	<p>— Добрий день, Іване!</p>
	<p>— Доброго здоровля, пане.</p>
	<p>— Ну що там, Іване?</p>
	<p>— Біда, пане.</p>
	<p>— А що за біда?</p>
	<p>— Нема бугая з золотими рогами.</p>
	<p>— А де ж бугай?</p>
	<p>Тут Іван став і задумався: «Що ж далі казати? Скажу, що з’їли вовки. Але ж пан спитає, де роги ділися. Не виходить». І знов відходи Іван далеко від шапки.</p>
	<p>— Добрий день, Іване!</p>
	<p>— Доброго здоровля, пане.</p>
	<p>— Ну що там, Іване?</p>
	<p>— Біда, пане.</p>
	<p>— А що за біда?</p>
	<p>— Нема бугая з золотими рогами.</p>
	<p>— А де ж бугай?</p>
	<p>І знов думає Іван: «Що ж казати? Скажу, що втопився, будуть глядіти. Закинуть сіті, а там нічого нема». Вертається він назад і третій раз підходи до шапки.</p>
	<p>— Добрий день, Іване!</p>
	<p>— Доброго здоровля, пане.</p>
	<p>— Ну що там, Іване?</p>
	<p>— Біда, пане.</p>
	<p>— А що за біда?</p>
	<p>— Нема бугая з золотими рогами.</p>
	<p>— А де ж бугай?</p>
	<p>— Прийшла, пане, підкуса без бороди й без вуса, підкусила лихими словами і взяла бугая з золотими рогами.</p>
	<p>— Ну й що, Іване?</p>
	<p>— А я за ті роги бачив сім раз її білі ноги.</p>
	<p>Пішла чутка, що панова дочка забрала в наймита бугая. Пан оголосив усім панам, що виграв маєток. Поз’їжджалися пани. А той пан приїжджає з своїм Іваном. Засіли всі і зачинають Івана питати. А Іван і каже:</p>
	<p>— Прийшла підкуса без бороди, без вуса і взяла бугая з золотими рогами.</p>
	<p>— Ну а ти, Іване?</p>
	<p>— А я за ті роги бачив сім раз її білі ноги.</p>
	<p>Пан побілів, його дочка в плач. Всі сказали, що Іван виграв маєток. А Іванів пан і каже:</p>
	<p>— Якщо ти, Іване, виграв маєток, то половину його забираю я, а половину лишаю тобі. Женися собі і живи в тій половині.</p>
	<p>Іван каже другому панови:</p>
	<p>— Ви згідні, щоб я вашу дочку брав?</p>
	<p>А той чого не буде згідний? Зробили весілля і живуть там по сьогоднішній день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Гвоздівці, Сокирянського району, Чернівецької області 17 березня 1979 року Ґанґал Федір Кирилович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
