<!--#include virtual="/-/inc/general__page_start.inc" -->
<title>Обоє рябоє ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Обоє рябоє» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Обоє рябоє.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Обоє рябоє <br><span class="article__headerDescription">Українська народна казка Чернігівщини</span></h1>
	<p>Мав раз один багатий чоловік гарну доньку. Ось і засватали її. Надавали батьки і коні, й воли, й корови за чорнії брови.</p>
	<p>Коли це й тижня не пройшло, женуть ті коні, і воли, й корови назад. І дівка йде в сльозах. Мати до неї:</p>
	<p>— Донечко, а що ж таке?!</p>
	<p>— Ой, мамо, недоля! -одказує.</p>
	<p>Коли це так перегодя засватали її вдруге. А по селу пішла вість, що придане багате дуже дають: і коні, і воли, й корови за чорнії брови. Коли це не пройшло й тижня, женуть назад ті коні, і ті воли, і ті корови. І дівка за ними в сльозах іде. Мати до неї:</p>
	<p>— Донечко! Та що ж таке?!</p>
	<p>— Недоля, мамо! — відказує та.</p>
	<p>Коли це, перегодя, посватали її вже з чужого села, бо й туди дійшла чутка, що за дівкою дають добренне придане. Вирядили її батьки з кіньми, волами, коровами, з скринею добром набитою вщерть. Та й ждуть назад.</p>
	<p>А воно і тиждень проходить, немає. А воно й другий проходить, нема. Ось уже й місяць — як сокира у воду. Тоді й каже жінка:</p>
	<p>— Ану, чоловіче, запрягай коней, поїдемо! Може її рідної вже й на світі немає.</p>
	<p>Їдуть, серцем тлять. Коли це край того, чужого, села здибали чоловіка.</p>
	<p>— Та живе вона там, живе! — хвалиться той. — По двору пішла, знаття!</p>
	<p>Доїжджають батько-мати до того двору. А дочка ще здалеку побачила, біжить весела така, щаслива. Мати її обіймає і питає:</p>
	<p>— Доню, а як тобі тут?</p>
	<p>— Ой доленька, матінко, доленька! — сміється та. — Ото ж я вцюркуюсь, а він ще гірше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (4508). Обоє рябоє. СУС —. Записав Просяник Іван Герасимович. Просяник Герасим Дмитрович (1896-1981). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
