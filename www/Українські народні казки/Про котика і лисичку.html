<!--#include virtual="/-/inc/general__page_start.inc" -->
<title>Про котика і лисичку ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про котика і лисичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про котика і лисичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про котика і лисичку <br><span class="article__headerDescription">Українська народна казка Полтавщини</span></h1>
	<p>Жила собі, була собі, горя не знала, хліб їдала у одному місті родина, що складалася з баби та сина. А ще у них була котина, так наче мала дитина. Трохи мишей ловив, трохи кашу їв, трохи на печі валявся, а до роботи не дуже брався. А молодий хазяїн його жалів.</p>
	<p>Та пройшов час бабця вмерла, а син постарів. І кіт, замість того, щоб у пригоді хазяїну бути, весь час йому заважав, то нявкав, то стрибав. Набридло це все хазяїну, розсердився він дуже та й відвіз котяру. А він розкішний такий був, здоровий. Хазяїн відвіз його у ліс та й покинув там.</p>
	<p>От лежить наш котяра під кущем, аж біжить мимо лисичка, глянула й мало не вмерла, так їй сподобався кіт. Зупинилася та й просить, щоб пішов до неї жити, а вона вже його годуватиме. Той і погодився.</p>
	<p>От живуть вони, живуть, хліб жують, пташиною заїдають. Аж якось ходила лисонька на полювання, притомилася, лягла в холодочку спочити, аж бачить, заєць щодуху біжить та голосно так від страху кричить. Не встигла вона до нього обізватися, як він на вовка налетів, той його схопив та й питає:</p>
	<p>— А що ж так тебе злякало, зайцю-сіроманцю!</p>
	<p>— Ой, ой. Там щось страшне таке у лисиці в хижі живе, — каже заєць.</p>
	<p>— Та хто ж воно там? — здивувався вовк.</p>
	<p>— А це в мене Котофей Іванович живе, родич наш, вони здалеку приїхали, — відказує лиска, бо здогадалась як із цієї пригоди користь здобути.</p>
	<p>— А що ж воно за один? — запитує вовк.</p>
	<p>— Е, та це звір страшний із родини тигрів, він у себе дуже знатна особа, все мені скаржиться, що у нашому лісі його не примічають.</p>
	<p>— Так у чому ж річ? Ми ось усім скажемо, зберемося та й вас із гостем на гостину запросимо. Прийдете? — запитав вовк.</p>
	<p>— Та вже ж попрошу Котофея Івановича, тільки ж ви стережіться, бо як розсердиться, то…</p>
	<p>І побігла до своєї хатини, а вовк із зайцем пішли скликати раду. Зібралися усі звірі, поприносили всякої всячини та й послали зайця по гостей. Прийшов заєць до лиски, а кіт саме їв куряче крильце та все:</p>
	<p>— Мя-у, мя-у!</p>
	<p>Почув те заєць, ледве встиг запросити та й навтьоки. Прибіг на галявину, де гостину накривали, а сам весь труситься. Його ж і питають:</p>
	<p>— Ну що там та як?</p>
	<p>А він як розплачеться та й каже:</p>
	<p>— Ой, боюсь я його, бо лисиця йому каже про нашу гостину, а він їй: «А чи не буде там усього мало?»</p>
	<p>Полякалися звірі та й поховалися хто куди. Сидять, тремтять. А лисиця із котом прийшли, бачать нікого нема, а стіл накритий, сіли вони, добре наїлися, а що змогли, із собою взяли, а решту так покинули, але оскільки і кіт, і лисиця жаднюгами були, то вони хоч не все поїли і забрали, так понадкушували.</p>
	<p>Заспокоївшись прийшли звірі назад, аж там повний розгардіяш, все поперевертане, покусано. Ще більше злякалися і не стали більше ходити поблизу лисячої хатки.</p>
	<p>Оце й казці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>220 (4926). Про котика і лисичку. СУС 103. Записала Литка Ірина 2008 року.Литка Марія Луківна (1932). Полтавська область, Миргородський район, Миргород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
