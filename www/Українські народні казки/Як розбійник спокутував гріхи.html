<!--#include virtual="/-/inc/general__page_start.inc" -->
<title>Як розбійник спокутував гріхи ☼ Українська народна казка ☼ Народна творчість</title>
<meta name="Description" content="Українська народна казка Буковини «Як розбійник спокутував гріхи» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як розбійник спокутував гріхи.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як розбійник спокутував гріхи <br><span class="article__headerDescription">Українська народна казка Буковини</span></h1>
	<p>Їден чоловік був великим розбійником — убив дев’яносто дев’ять чоловік. Його мама пояснювала йому, що так робити не можна, що він наробив великих гріхів. А він розсердився і вбив рідну маму. За молодих літ не думав про гріхи. А як трохи постарівся, то подумав: «Багато гріхів я маю — убив цілих сто чоловік. Треба найти когось, щоб сказав мені, як ті гріхи спокутувати...» Найшов він їдного діда, розказав про свої гріхи, а дід каже йому:</p>
	<p>— Іди та бери зернятко з яблука. Йди на оту гору та посади його. А з річки носи на ту гору ротом воду і поливай то зернятко, щоб воно зійшло. А як зійде — поливай далі, поки не виросте яблуня і не вроди. А як уроди, то обтруси на ній яблука, — сказав дід. — Як упадуть усі яблука, то, значить, прощені твої гріхи.</p>
	<p>На ту гору треба було лізти по-пластунськи. Багато років носив він ротом воду, аж поки не виросла яблуня і не зачала родити. Як уродила яблуня, став він її трусити. Трусив, трусив, усі яблука впали, а їдно ніяк не впаде. Лишив він то яблуко і пішов до того старенького діда, Та й каже йому:</p>
	<p>— Всі яблука попадали, а їдно ніяк не паде. А дід:</p>
	<p>— Тобі не прощено гріх за маму: ти вбив свою маму, і це — твій найбільший гріх, Іди до коваля і замов залізні постоли та залізну палицю. Хай він закує твої ноги в ті постоли, а паличку прикує до руки. І йди світом. Коли впадуть постоли з ніг і палиця з руки, тоді будеш знати, що прощений твій гріх за маму.</p>
	<p>Багато років ходив він дорогами, блукав лісами й горами, а постоли й палиця ніяк не падуть. Підходи до їдного села. Дорога туди вела попри кладовище, а на тому кладовищі якийсь п’яний б’є бучарою по могилі. Б’є й кричить:</p>
	<p>— Вставай з гробу!</p>
	<p>Не міг цего старий розбійник витримати. «То ти ще й мертвому спокою не даєш?» — думає він. Заходи на кладовище, іде до п’яного і каже:</p>
	<p>— Що ти не даєш спокою умершому?</p>
	<p>А п’яний обертається до него і хоче його бити. Розбійник подумав: «Багато гріхів я маю, то зроблю ще їден». Вдарив п’яного своєю залізною палицею і вбив. А як убив, то так усе залізо й попадало з него.</p>
	<p>Іде він до діда та й каже:</p>
	<p>— Я думав, що більше гріхів зароблю, а вбив п’яного — і прощено мені за це найтяжчий гріх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 11 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
