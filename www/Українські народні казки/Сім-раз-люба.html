<!--#include virtual="/-/inc/general__page_start.inc" -->
<title>Сім-раз-люба ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Сім-раз-люба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сім-раз-люба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сім-раз-люба <br><span class="article__headerDescription">Українська народна казка Гуцульщини</span></h1>
	<p>Був собі чоловік і жінка. І мали вони дуже файну дочку. Вона була велика красуня. Звали її Сім-Раз-Люба. Пішла вона в неділю до церкви. А лице в неї було закрите сіткою, щоб ніхто не бачив, яка вона красуня. А до церкви в той день прийшов і царський син. Подивився він, що вона такий гарний стан має, але лиця її не видно, закрите воно. Вийшли всі з церкви надвір. Він підійшов до неї та й каже:</p>
	<p>— Здойми покривало з обличчя, щоб я побачив, яка ти є. Вона підняла покривало. І він уздрів, що це красуня. Спитав:</p>
	<p>— Як ти ся називаєш і де жиєш? І вона сказала:</p>
	<p>— Я називаюся Сім-Раз-Люба.</p>
	<p>Та й сказала вона, де жиє. А він каже:</p>
	<p>— Ти вийди ввечір під того дуба, що коло вашої хати. Я прийду і маю тобі щось сказати.</p>
	<p>Підходить вона ввечір під того дуба. Та й він приходить. Та й зачав казати, що він хоче взяти її за жінку. А вона сказала:</p>
	<p>— Це не може бути, бо ти царський син, а я бідна дівчина. Твій батько цар, він може за це вбити і мене, і моїх родичів.</p>
	<p>А він їй сказав, щоб вона була під тим дубом ще й на другий вечір. Прийшов він другого вечора і приніс їй золотий перстень. Та й сказав:</p>
	<p>— Я тебе хочу взяти за жінку. Та взяз її і повів до свого батька.</p>
	<p>Привів він її до царських палат та й зразу не сказав про це цареви, аж потому признався, що він привів собі дівчину. А як признався, цар приказав слугам її вбити. А вона сказала:</p>
	<p>— Я тікаю геть.</p>
	<p>І втекла з царського двора. А цар розлютився та й сказав убити її родичів, тата й маму.</p>
	<p>Та й ходила вона блудом, і ніхто про неї нічого не знав. А потому перебралася на хлопця і пішла найматися в царя. Цар подивився — такий файний слуга! І наймив її. Цар спитав її, як вона ся називає, а вона сказала:</p>
	<p>— Недоля.</p>
	<p>Служить вона в царя, а цар надумав сина женити. Підшукав він синови княгиню. Вона була не дуже файна, але царева донька. Син не хотів брати її. Але тато приказав, і він мусів. Справили весілля, ідуть усі до шлюбу. Та й той слуга красний з ними йде. І так гірко їй. Ідуть усі до шлюбу та й виспівують. Та й вона ззаду співає. А князь чує, як вона співає:</p>
	<p>Поки була в свого батечка,</p>
	<p>Сім-Раз-Люба називалася тоді.</p>
	<p>А тепер пішла від батечка</p>
	<p>Та й Недолею назвалася в біді. Вона співає, а царський син усе слухає. Що це співає слуга? «Сім-Раз-Люба називалася тоді». Тут вона знов проспівала те саме. Тоді він узяв та й вернувся. Та й лишив княгиню.</p>
	<p>— Що ти, слуго, співаєш? — спитав він її. А вона сказала:</p>
	<p>— Дивися на цей перстень. Хто це дав мені його під тим дубом? Не йде він до того шлюбу, а вертається назад до свого тата. А там</p>
	<p>їдять, п’ють, забава йде. Прийшов царський син та й питає всіх гостей, цілого весілля:</p>
	<p>— Я каже, — загубив ключ від свої течки. І доробив собі другого ключа. А тепер найшов ми ся той перший ключ. Тепер ви, гості, мені скажіть та й ви, тату, скажіть, котрим ключем я маю відмикати течку? Тим, що прироблений, чи тим першим, що я був загубив?</p>
	<p>А цар та й тоти всі гості сказали:</p>
	<p>— Перший ключ ліпший, ніж той другий. Тоді він сказав:</p>
	<p>— Найшовся мій перший ключ — Сім-Раз-Люба. Та й я з нею женюся. І всі признали, що це є правильно.</p>
	<p>Та й найшовся горнець, та й казці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 11 квітня 1983 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
