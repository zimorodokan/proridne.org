<!--#include virtual="/-/inc/general__page_start.inc" -->
<title>Батьківський дарунок ☼ Українська народна казка ☼ Народна творчість</title>
<meta name="Description" content="Українська народна казка Поділля «Батьківський дарунок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батьківський дарунок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батьківський дарунок <br><span class="article__headerDescription">Українська народна казка Поділля</span></h1>
	<p>Жив собі цар і було у нього три сини: Іван, Степан і Грицько.</p>
	<p>Цар старий був, помер. А перед смертю сказав, щоб сини чергували біля гробу. Старші сини не хотіли стерегти гроба, а все просили Грицька. От прийшов Грицько першу ніч. Сидить собі. Опівночі відкривається гріб, чути голос батька:</p>
	<p>— То ти, Іване?</p>
	<p>— Ні.</p>
	<p>— То ти, Степане?</p>
	<p>— Ні.</p>
	<p>— То ти, Грицьку?</p>
	<p>— Я.</p>
	<p>І гріб назад закрився.</p>
	<p>На другу ніч Степан послав Грицька за себе. Знов відкрився гроб і голос батьків спитав:</p>
	<p>— То ти, Степане?</p>
	<p>— Ні.</p>
	<p>— То ти, Іване?</p>
	<p>— Ні.</p>
	<p>— Ти, Грицьку.</p>
	<p>— Я.</p>
	<p>На третю ніч було теж саме. А потім батько каже:</p>
	<p>— Все, що мало бути вам трьом, буде тобі, сину.</p>
	<p>Дав йому волосинку і каже:</p>
	<p>— Встромиш цю волосинку в одне вухо, виймеш з другого і прибіжить кінь. Все, що ти йому загадаєш — зробить.</p>
	<p>А в другому царстві цар об’явив:</p>
	<p>— Хто вискочить на коневі на дванадцятий поверх і зніме перстень з пальця моєї дочки, той буде моїм зятем.</p>
	<p>Два брати Степан та Іван осідлали коней і поїхали. А Грицько пересадив волосинку з вуха у вухо; прибув до нього кінь незнаної краси. Замовив одежу — очі вбирає. Сів на коня, догнав братів, по нагайці їм дав. Прискочив, розігнався і вискочив на третій поверх. Повернувся і поїхав.</p>
	<p>— Брати теж вернулися і розказують, що був там дуже славний молодець і доскочив аж до третього поверху. На другий раз знов на клич царя поїхали брати. А Грицько кликнув коня гнідого із срібною вуздечкою, приодягся, як князь, і погнав коня у сусіднє царство, догнав братів, дав по нагайці і з розгону доскочив до 6 поверху та й повернув додому.</p>
	<p>А брати, як вернулися, вихваляють незнайомого молодця. А Грицько каже:</p>
	<p>— То я був.</p>
	<p>Ті сміються з нього:</p>
	<p>— Е, дурню, не сміши.</p>
	<p>На третій раз, як брати поїхали щастя питати, Грицько пересадив волосину з одного вуха в друге, і явився перед ним білий кінь із золотою вуздечкою і золотим сідлом. Скочив на нього Грицько і погнав вище хмар. Братів догнав аж біля двора. А народу сила-силенна. Всім охота подивитися, хто ж зятем царевим буде.</p>
	<p>Грицька ніхто не впізнав. А він розігнався і в одну мить, аж на дванадцятому поверсі опинився. Ледь встигла царівна перстень йому на палець надіти.</p>
	<p>Коли повернулись брати, не могли нарозказуватись, що то за красень перстень зняв у царівни.</p>
	<p>А Грицько вже на печі сидить. Зняв ганчірку з пальця, так піч засіяла.</p>
	<p>А брати кричать на нього:</p>
	<p>— Ти що там палиш, ще піч згорить.</p>
	<p>— То це ж перстень золотий світиться.</p>
	<p>— Дурень-дурнем.</p>
	<p>Зібрав цар всіх молодців, щоб царівна впізнала, хто ж то такий славний та гожий. Поїхали і брати. Грицько одяг свитину латану-перелатану, став аж у самому краю. Царівна обійшла всіх і до Грицька підходить. Питає, чого в нього палець замотаний. Розмотала, глядь, а то перстень царський. Взяла його за руку та й веде до батька. Той поблагословив, зіграли весілля. Стали жити-поживати і добра наживати. І до сьогодні живуть, мед-вино п’ють</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (6027). Батьківський дарунок. СУС 530. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
