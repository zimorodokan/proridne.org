<!--#include virtual="/-/inc/general__page_start.inc" -->
<title>Хитрий солдат ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хитрий солдат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий солдат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий солдат <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі солдат. Відслужив в царя службу і вертався додому. Хоч служив він вірою і правдою, та з пожитків мав кілька мідних монет, рюкзак за спиною і браву солдатську пісню. Ішов він не один день полями та лісами, містами та селами, поки не потрапив до одного села. Грошей в солдата майже не залишилося, дорога додому була ще далека, а їсти хочеться. Ось зустрів він одного бідного чоловіка та й питає:</p>
	<p>— А скажи мені, добрий чоловіче, а де тут можна поїсти!</p>
	<p>— Ой, солдате, не знаю що й казати, в селі в нас цього року неврожай був. Є тут одна баба Ліда, але вона дуже скупа. Одну краплю олії продає за одну копійку, — відповідає чоловік.</p>
	<p>Розпитав солдат, де живе баба Ліда і пішов до неї на ніч проситися.</p>
	<p>— Пустіть мене, бабусю, переночувати, та нагодуйте солдата супчиком, а я у вас кілька крапель олії куплю.</p>
	<p>А баба думає: «Пущу солдата та вторгую трохи грошей.» Та й питає:</p>
	<p>— А в тебе, солдатику, гроші є?</p>
	<p>— Є бабусю!</p>
	<p>— То заходь!</p>
	<p>Наварила баба ріденького ячмінного супчику. Ставить тарілку перед солдатом. Та й допитується:</p>
	<p>— Та, чи багато будеш олії купувати, солдатику?</p>
	<p>А він монетами потрушує та відповідає:</p>
	<p>— Ви крапайте та рахуйте плями в тарілці, а я скажу коли вистачить.</p>
	<p>А баба себе по кишені похлопує, та така задоволена, олію капає та все рахує плямки. Ось накапала три краплі, а нарахувала вісім плямок. Та питає:</p>
	<p>— Ще, солдатику?</p>
	<p>А він хитро посміхається та відповідає:</p>
	<p>— Ще, бабусю, ще!</p>
	<p>Знов накапала три краплі, а вони розпливлися на багато плям, баба тішиться:</p>
	<p>— Ще солдате?</p>
	<p>— Давайте, ще трішки!</p>
	<p>Знов накапала, а воно раз і все злилося у одну велику суцільну пляму у тарілці. Солдат посміхнувся, дав бабі Ліді одну копійку, поїв, переночував, подякував. І попрямував далі.</p>
	<p>Ось і казочці кінець, а хто слухав молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (5128). Хитрий солдат. СУС — 1544**. Записано 2008 року. Присяжнюк Ганна Трохимівна (1921). Черкаська область, Монастирищенський район, Половинчак</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
