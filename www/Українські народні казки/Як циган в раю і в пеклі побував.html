<!--#include virtual="/-/inc/general__page_start.inc" -->
<title>Як циган в раю і в пеклі побував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган в раю і в пеклі побував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган в раю і в пеклі побував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган в раю і в пеклі побував <br><span class="article__headerDescription">Українська народна казка Гуцульщини</span></h1>
	<p>Лишився циганчук сирота. Та й ходив, що ходив, межи люди, та й крутив, що крутив, як звикле цигани крутять, і дуже його воші присіли. Він увидів, що кусаються пси, та й думав, що то вони обіскаються. Та й каже:</p>
	<p>— Панове пси, пообіскайте й мене.</p>
	<p>А пси зачали гаркати, як звичайно пси, та й ’го трохи покусали. А він каже:</p>
	<p>— Ви задуже мене обіскаєте, мене болить. Та й ходив він по земли, що ходив, та й каже:</p>
	<p>— Йду на гори, аби-м вийшов на небо.</p>
	<p>Пішов він на гори та й вийшов помаленьку на небо. Та й куди йти? Йде до бога. Прийшов, а бог сидить в кріслі. Та й питає його:</p>
	<p>— Ти чого, цигане, сюди прийшов? А циган каже:</p>
	<p>— Боже, не питайте мене, але пустіть мене в то крісло, би я сів, бо мене дуже ноги болять.</p>
	<p>Господь каже:</p>
	<p>— Ти, цигане, не меш тут сидіти.</p>
	<p>— Йой, чого, як ми так ноги болять?</p>
	<p>— Ну то, — каже, — сідай.</p>
	<p>А він сів у то крісло, а з него все на земли видко. Він подивився вниз та й додивився, що перуть на річці багачка та й бідна. Та й багачка в бідної краде, котре ліпше шмаття. Циган каже:</p>
	<p>— Боже, дайте мені поліна, най її вгрію, аби не крала. А бог каже:</p>
	<p>— Та я більше на світі вижу, та й не б’ю поліном. Не меш ти сидіти в цім кріслі.</p>
	<p>Господь десь пішов, а цигана на домарстві лишив. Та й сказав господь циганови:</p>
	<p>— Як прийде Смерть, аби-с їй сказав, най іде в ту й ту державу і най там малих і великих вистинає.</p>
	<p>Смерть приходить та й поковтала. Циган питає:</p>
	<p>— Хто там?</p>
	<p>— Та я, я.</p>
	<p>— Та хто ти?</p>
	<p>— Та я, Смерть.</p>
	<p>— А, — каже циган. — Аби-с у ту й ту державу пішла і великі дуби й малі — аби-с усе поскорчовувала.</p>
	<p>А Смерть як пішла туди, то рік корчувала. А в рік приходить до Господа. І вже лиш трошки тепла. А господь питає:</p>
	<p>— Що з тобою, що ти така марна? А вна каже:</p>
	<p>— Ваш комірник сказав, аби я йшла в ту державу стяти дуби малі й великі.</p>
	<p>А господь каже:</p>
	<p>— Та я сказав, аби в тій державі люди вистинати. Та й до цигана:</p>
	<p>— Та я тобі, цигане, що сказав? Аби вона в тій і тій державі люди вистинала великі й малі.</p>
	<p>Та й сказав бог:</p>
	<p>— Коли ти так ізбрехав, іди геть від мене!</p>
	<p>А циган став та й подумав: «Та куди я буду йти? Ану поверну я в пекло». Він повернув у пекло, а там йому сказали під кітли ватру класти. Він кладе ватру, а то з кітла щось говорить до него, аби дуже не гайцував ватру. А чорти йому сказали, аби не дивився в котел. Він уже й слухає їх, не дивиться. Нарешті вони десь забралися з пекла, усі чорти. А він каже:</p>
	<p>— Та чому би я не подивився в котел?</p>
	<p>Він подивився, а в кітлах повно шкварок смажиться. А він бере та й їсть тих шкварок. Як наївся, та й найшов якийсь мішок. Але де він годен узяти всі шкварки в мішок? А він що? Розгорнув свій кожух та й, скільки міг умістити тих шкварок у кожух, набрав. І схапав то на плечі, і тікати з пекла.</p>
	<p>Утік він з пекла та й вийшов на горб. Та й дуже ’му ся задрімало. Та й ляг та й заснув. Пробудився він, а то так багато народу зробилося з тих шкварок, що ні в той бік, ні в той кінця не видно. А він устав та й каже:</p>
	<p>— Люди, та що ви з мене хочете, що ви мене так присіли? А вни кажуть:</p>
	<p>— Ти нас вибрав з пекла. Веди нас десь, ми тебе не лишаємося. Циган каже:</p>
	<p>— Та я загнівався з богом.</p>
	<p>— Нічого, але ми тебе не лишимося. Та й сказав циган:</p>
	<p>— Гнів гнівом, а я беру вас до бога. Привів їх циган до бога, а бог каже:</p>
	<p>— Що ти привів?</p>
	<p>— Та, — каже, — люди. Та куди я їх поведу? А господь каже:</p>
	<p>— Ну, як-ис привів ці люди, та й ти вже з ними меш, та й люди будуть тут.</p>
	<p>Та й усе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 16 лютого 1986 року Кицелюк Грицько Васильович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
