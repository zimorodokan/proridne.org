<!--#include virtual="/-/inc/general__page_start.inc" -->
<title>Мал і його кінь ☼ Українська народна казка ☼ Народна творчість</title>
<meta name="Description" content="Українська народна казка Буковини «Мал і його кінь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мал і його кінь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мал і його кінь <br><span class="article__headerDescription">Українська народна казка Буковини</span></h1>
	<p>Одному дідови приснилося, що хтось йому каже: «Ти не маєш дітей. Йди в ліс, назбирай пташиних яєць і посади на них замість квочки свою бабу». Пішов дід у ліс, назбирав різних яєць, і баба висиділа з них тридцять одного хлопця. Хлопці добре росли, а один з них був менший за всіх. Назвали його Мал.</p>
	<p>Поїхав дід у місто і купив синам тридцять кіс. А для Мала коси не було. Мал і каже:</p>
	<p>— Чого ж мені косу не привіз?</p>
	<p>— Для тебе не було коси. Вони підуть косити, а ми з тобою будем щось інше робити.</p>
	<p>У старого був великий луг, і пішли тридцять хлопців косити на тому лузі траву. А мати зварила обід та й каже:</p>
	<p>— Я понесу обід сама.</p>
	<p>— Тату, я понесу, — каже Мал.</p>
	<p>Його не хтіли пускати, але він наперся: «понесу» та й «понесу». Та й поніс.</p>
	<p>Прийшов Мал у ліс, виліз на високу деревину. Бачить — косять тридцять косарів. Приносить він обід, а брати дивуються, як Мал їх знайшов і як таку вагу приніс. Пообідали вони та й полягали спочити. Подивився Мал, що вони лишили норму косити для него й для батька, почекав, поки брати заснули, хапнув дубка, вирвав його з коренем та й збив траву на тих двох ділянках. Як косою скосив. Встають брати, а в Мала сіно вже в копицях.</p>
	<p>Прийшов Мал додому, а батько питає:</p>
	<p>— Ну, що там?</p>
	<p>— Все добре. Вони й для нас лишили ділянки.</p>
	<p>— То попросимо когось, щоб поміг нам скосити, — каже старий.</p>
	<p>— Не треба нікого просити, я вже все зробив.</p>
	<p>Приходять тоти тридцять додому. Дивуються, як це Мал так скоро скосив. Вони своє докосили аж на другий день. Через день каже старий:</p>
	<p>— Роботу ви зробили, але треба пазити, щоб ніхто наше сіно не забрав.</p>
	<p>Почали вони пазити. На ніч пішли до сіна зразу десять хлопців. Пазили, пазили, а на ранок побачили, що одна копиця пропала. На другу ніч пішов другий десяток, і знов одну копицю щось з’їло. Те ж саме було і на третю ніч, коли пішов пазити третій десяток.</p>
	<p>На четверту ніч пішов Мал. Виліз на копицю та й ляг. Чує, щось іде. Подивився — іде до сіна тридцять одна кобила. І за кожною кобилою — лоша. Скочив Мал із копиці, вхопив за гриву найкращу кобилу та й вискочив на неї. Кобила пустилася бігти, а він її буком та буком. Забігла вона в ліс, а він усе б’є та б’є. Почала кобила проситися.</p>
	<p>— А нащо ви з’їли в нас стілко сіна? — питає він.</p>
	<p>— Ми тобі за те сіно дамо наших лошат, — каже кобила. — Аж тридцять одно. Пожени їх додому і скажи браттям, най кожен вибере собі лоша, а собі візьми те, що лишиться. Пусти його на три дні на луг, а тоді жени до річки та обмий. І те лоша скаже тобі, що робити.</p>
	<p>Брати вибрали собі добрі лошата, а йому лишили найгірше та й сміються: «Він не має добра в голові».</p>
	<p>Паслося Малове лоша три дні на лузі, а тоді повів він його на річку і помив.</p>
	<p>— Ну, тепер скажи, чого ти хочеш? — людським голосом спитало лоша.</p>
	<p>— Хочу, щоб я і всі мої браття мали якусь службу.</p>
	<p>— Добре. Відправляй усіх своїх братів у дорогу, а сам лишайся, бо скоро помруть твої батьки. Треба буде їх поховати. А тоді ми братів доженемо.</p>
	<p>Послухав Мал свого коня. Скоро помер його тато, а за ним і мама. Мал поховав їх, а тоді сів на коня і поїхав наздоганяти братів. Доганяють вони братів, а Мал і питає:</p>
	<p>— То ви так мало проїхали?</p>
	<p>— Та ми ж і не спочивали, — кажуть брати.</p>
	<p>— Ну, то тримайтеся мене. Та й поїхали.</p>
	<p>Під вечір приїхали в гори. Дивляться, хата. Заїхали, а хазяйка й каже:</p>
	<p>— Ночуйте у мене.</p>
	<p>— Але нам треба тридцять одну дівку, щоб ми могли поженитися.</p>
	<p>— То йдіть до мої сестри, її спитайте. Поїхали до її сестри, а та каже:</p>
	<p>— У мене є тілко тридцять, а одної нема. Ідіть до нашої третьої сестри, у неї є тридцять одна дівка.</p>
	<p>Поїхали вони до третьої — є тридцять одна дівка. Пригостила їх хазяйка, дала коням їсти. Вивела дочок.</p>
	<p>— Вибирайте, котрий яку хоче.</p>
	<p>Вибрали вони по дівці. Поставила стара в ряд ліжка і поклала всіх спати.</p>
	<p>— Позав’язуйте білі хустки, — стиха сказала дочкам. — Ви лягайте в чорних шапках, — голосно сказала браттям.</p>
	<p>Так вони всі й зробили.</p>
	<p>А Мал не спить. Вийшов до коня, а той каже:</p>
	<p>— Стара хоче вас усіх знищити. У неї е меч-самосєч. Той меч має вночі повідрубувати всі голови в чорних шапках. Коли дівки заснуть, візьміть з їх голів хустки і пов’яжіться, а їм одягніть шапки. А як меч повідрубує їм голови і вилетить, то швидко тікайте.</p>
	<p>Так вони й зробили. Меч-самосєч увігнався до хати і повідрубував голови всім дочкам чарівниці. А як тілко меч вилетів у двері, всі хлопці хода відти. Але куди йти? Мал каже:</p>
	<p>— Ходімо на службу до царя.</p>
	<p>Приїхали вони до царя. Цар приймив їх, а Мала поставив над ними за старшого.</p>
	<p>Браттям не подобалось, що Мал усе за старшого над ними, і хотілося їм, щоб Мал пропав. Розказали вони цареви, що в чарівниці є меч-самосєч і гуди-самогуди, які самі грають і самі гуляють. Вони бачили ті гуди-самогуди, як були в чарівниці.</p>
	<p>— ... Один лиш Мал може меч і гуди дістати, — сказали браття цареви.</p>
	<p>І післав цар Мала за мечем. Спитався Мал свого коня, де лежить меч-самосєч і як його взяти.</p>
	<p>Приніс меча, а цареви захотілося ще й самогуди взяти. І знов поміг йому кінь. Приніс Мал і самогуди.</p>
	<p>А через кілька днів побачили всі, що Сонце йшло, йшло, а потому стало над морем і дві години простояло на місці. Чого воно спинилося?</p>
	<p>— Це може дізнатися лише Мал, — кажуть браття цареви, бо дуже хотіли знищити його. Цар йому:</p>
	<p>— Іди і дізнайся.</p>
	<p>А Мал знов до коня.</p>
	<p>— Що робити?</p>
	<p>Кінь дав йому хустину.</p>
	<p>— Бери цю хустину. Як будеш іти через вогонь, накидай на себе хустину і не згориш. Як прийдеш до Сонця, то застанеш удома лиш матір Сонця та його дочку. Коли вони спитають, чого ти прийшов, розкажи їм усе, як воно є.</p>
	<p>Добрався Мал через вогонь до Сонцевого дому і розказав усе матері й дочці Сонця. А мати Сонця й каже:</p>
	<p>— Стань за пічкою.</p>
	<p>І дала йому шкіру, щоб він накинув її на себе, бо як прийде Сонце, то буде так пекти, що не витримаєш. А дочка дала горнятко води.</p>
	<p>— Як буде тебе Сонце пекти, то обливайся.</p>
	<p>Зайшло Сонце в хату, сіли вони вечеряти. А мати Сонця й питає:</p>
	<p>— Що ти цікавого видів, як ходив по світі? Сонце розказало.</p>
	<p>— А чого ти такої-то днини затримався на дві години? — питає мати.</p>
	<p>— Бо я побачив, як у морі дівчина золотий човен золотим веслом гнала. Зроду такої гарної не бачив.</p>
	<p>Як Сонце лягло відпочивати, подякував гарно Мал Сонцевій матері й дочці та й пішов.</p>
	<p>Розказує Мал цареви про дівчину в морі, а браття бачать, що Мал живий, і ще більше захотілося їм, щоб він пропав.</p>
	<p>— Ти добудь мені ту дівку, — каже цар Малови.</p>
	<p>Мал каже, що це дуже трудно, але цар і чути нічого не хоче — лиш повторює:</p>
	<p>— Давай сюди дівку!</p>
	<p>Знов іде Мал до коня. Та й розказує йому, яке важке завдання дав цар.</p>
	<p>— Це ще не завдання, — каже кінь. — Завдання ще буде. Ти скажи цареви, щоб він збудував над морем ресторан і в ньому було все, чого тілко душа забажає. І нехай він дасть тобі меч-самосєч, щоб той меч коло тебе був.</p>
	<p>Цар усе це виконав. Поставили ресторан, а цар сів та й торгує в ньому.</p>
	<p>Коли це одного разу далеко в морі з’явився золотий човен. Глянула дівчина — щось нове стоїть на березі моря. Під’їхала ближче, прочитала вивіску, і захотілося їй пити. Підкликала вона Мала до берега та й каже:</p>
	<p>— Дай пити.</p>
	<p>Налляв він у склянку смачного напою, вона протягнула весло і каже:</p>
	<p>— Став на весло.</p>
	<p>Поставив він склянку на весло, вона випила, подякувала та й подалася в море на своїм золотім човні.</p>
	<p>На другий день знову приїхала та й просить пити. Випила, від’їхала, а тоді повернулася та й каже:</p>
	<p>— Хороший напій, дай іще.</p>
	<p>— Я вам дам, але такого в мене більше нема, а є луччий. Наллю вам більшу склянку, тілко на весло не дам, бо розіллється. Під’їдьте ближче та візьміть у руку.</p>
	<p>Натягнувся він, а вона з човна й собі натягнулася. Лише за склянку, а він її — хап за руку!</p>
	<p>— Ходи сюди!</p>
	<p>Просилася дівчина, просилася, але Мал не відпустив.</p>
	<p>— Мене послав цар, і я мушу тебе привести.</p>
	<p>— Так не буде, як задумав цар, — каже вона.</p>
	<p>Віддав Мал цареви дівчину і золотий човен з золотим веслом, а цар його за це генералом поставив.</p>
	<p>— Ну що ж, будемо вінчатися, — каже цар тій дівчині.</p>
	<p>— Як же вінчатися? А де моя одежа? Вона ж у скрині на дні морськім.</p>
	<p>І знов є робота для Мала. Посилає його цар за тою одежею. Знов питає Мал поради в коня.</p>
	<p>— Оце вже завдання, — каже кінь. — Нехай цар дасть тобі меч-самосєч. Коли приїдеш до моря, прив’яжи меч на ланцюг і кинь у воду. Меч буде нищити рибу. Тоді припливе найстарша рибина і буде питати, чого ти хочеш. Але стережися і не приступай близько до води, як будеш говорити з тою рибою.</p>
	<p>Так він і зробив. Вийшла риба, спитала його, а він каже:</p>
	<p>— Тут, на морськім дні, є скриня. Викинь її мені.</p>
	<p>— Добре. Але як будемо викидати, тебе затопить вода. Утікай подалі, — каже риба.</p>
	<p>Витяг він з води меч-самосєч і понісся на коні від берега. А позаду гуркоче вода. Якби гірший кінь, то наздогнала б. Упала скриня і вгрузла в землю. Почекав він, поки вода спаде, взяв скриню і повіз цареви.</p>
	<p>А дівчина далі крутить:</p>
	<p>— Що з того, що є скриня. А де ключ від неї?</p>
	<p>Викликає цар Мала, аби знайшов ключ. А Мал знов до коня:</p>
	<p>— Що робити? Цар посилає за ключем.</p>
	<p>— Це ще нічого, — каже кінь. — Він тобі ще не таке завдання дасть. Ключ ти знайдеш так, як скриню.</p>
	<p>Пішов Мал до моря, знов закинув самосєч — почав меч рубати рибу. Припливла найстарша рибина.</p>
	<p>— Чого ти хочеш?</p>
	<p>— Ключа від скрині.</p>
	<p>Скликає вона всіх риб і раків і посилає шукати ключ. А ключ був замулений, і вони ніяк не могли його знайти. Зібралися докупи, а ключа нема. Аж дивиться найстарша риба — нема найстаршого рака. Почекали його, коли бачать, пливе він і несе ключ. І сказала найстарша риба Малови:</p>
	<p>— Тікай відци. Як ми кинемо цей ключ, то він потягне за собою хвилю.</p>
	<p>Від’їхав Мал. Ключ упав, і страшна хвиля пішла. Як спала вода, взяв Мал ключ і повіз цареви. А кінь каже йому:</p>
	<p>— Буде тобі ще одне завдання. Найважче. Але ти витримаєш і це. Лише цар не витримає. Буде йому кінець — допоможе тобі царева наречена.</p>
	<p>Віддав Мал цареви ключ, і став цар його боятися. Хоче дати таку роботу, щоб Мал не зміг її зробити.</p>
	<p>— Одну ще роботу зроби, і все. Зроби мені за добу монастир, щоб у нім попи правили, півчі співали. І щоб міст був до монастиря, а по обох краях мосту щоб дерева зеленіли і цвіли. І щоб світло горіло в монастирі.</p>
	<p>Іде Мал до царевої нареченої та й каже:</p>
	<p>— Як же я за ніч усе це зроблю? А вона йому:</p>
	<p>— Не журися, лягай спати — все буде добре.</p>
	<p>Ляг він, виспався, рано встає, дивиться — усе, як мало бути: стоїть монастир, у вікнах світло, а через річку міст, і на нім дерева цвітуть. Морська дівчина каже Малови:</p>
	<p>— Ми з царем підемо вінчатися. Цар буде казати тобі йти вперед, а ти не йди. Най сам цар іде.</p>
	<p>Ідуть вони вінчатися. Приходять до мосту, а під ним смола кипить. Цар каже Малови:</p>
	<p>— Іди вперед.</p>
	<p>А Мал йому:</p>
	<p>— Мені нема як іти вперед. Ганьба вам буде, якщо я піду вперед.</p>
	<p>— Правильно, — каже молода цареви, — ти йди вперед, а я за тобою.</p>
	<p>Цар пішов, але... щось із царем зробилося, упав у смолу і згорів. А молода підійшла до Мала і каже:</p>
	<p>— Це давно треба було зробити. Я й по морю плавала, бо тебе виглядала. Якби-м не любила тебе, хіба б далася, щоб ти мене з моря витяг?</p>
	<p>Повінчалися вони. І став він царем, а вона — царицею. І правили тим царством багато літ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 22 травня 1976 року Білівський Ілля Васильович (1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Мал і його кінь <br><span class="article__headerDescription">Українська народна казка Буковини</span></h1>
	<p>Одному дідові приснилося, що хтось йому каже: «Ти не маєш дітей. То йди в ліс та назбирай пташиних яєць і посади на них замість квочки свою бабу». Пішов дід у ліс, назбирав різних яєць, і баба висиділа з них тридцять одного хлопця. Хлопці добре росли, і один з них був менший за всіх. Назвали його Мал.</p>
	<p>Поїхав дід у місто і купив синам тридцять кіс, а для Мала коси не було. Мал і каже:</p>
	<p>— Чого ж мені косу не привіз? .</p>
	<p>— Для тебе не було коси. Вони підуть косити, а ми з тобою будемо щось інше робити.</p>
	<p>У старого був великий луг, і пішли тридцять хлопців косити на тому лузі траву. А мати зварила обід та й каже:</p>
	<p>— Я повезу обід сама.</p>
	<p>— Тату, я понесу, — каже Мал.</p>
	<p>Його не хтіли пускати, але він наперся: «понесу» та й «понесу». Та й поніс.</p>
	<p>Прийшов Мал у ліс, виліз на високу деревину. Бачить, косять тридцять косарів. Приносить він обід, а брати дивуються, як Мал таку вагу приніс і як їх знайшов. Пообідали вони та й полягали спочити. Подивився Мал, що вони лишили норму косити для нього й для батька, почекав, поки брати заснули, та хапнув дубка, вирвав його з коренем та й збив траву на тих двох ділянках. Як косою скосив. Встають брати, а в Мала сіно уже в копицях.</p>
	<p>Прийшов Мал додому, а батько питає:</p>
	<p>— Ну, що там?</p>
	<p>— Все добре. Вони й для нас лишили ділянки.</p>
	<p>— То попросимо когось, щоб поміг нам скосити, — каже старий.</p>
	<p>— Не треба нікого просити. Я вже все зробив.</p>
	<p>Приходять тоті тридцять додому. Дивуються, як це малий так скоро скосив. А своє вони докінчили аж на другий день.</p>
	<p>Через день каже старий:</p>
	<p>— Треба стерегти, щоб ніхто наше сіно не забрав.</p>
	<p>Почали вони стерегти. На ніч пішли до сіна зразу десять хлопців. Стерегли, стерегли, а на ранок побачили, що одна копиця пропала. На другу ніч пішов другий десяток, і знов одну копицю щось з’їло. Те ж саме було й на третю ніч, коли пішов стерегти третій десяток.</p>
	<p>На четверту ніч пішов Мал. Виліз він на копицю та й ліг. Чує, щось іде. Подивився він, прямує до сіна тридцять одна кобила. І за кожною кобилою — лоша. Скочив Мал із копиці, вхопив за гриву найкращу кобилу та й вискочив на неї. Кобила пустилася бігти, а він її буком та буком. Забігла вона у ліс, а він усе б’є та б’є. Почала кобила проситися.</p>
	<p>— А нащо ви з’їли у нас стільки сіна? — питає він.</p>
	<p>— Ми тобі за те сіно дамо наших лошат, — каже кобила. — Аж тридцять одно. Пожени їх додому і скажи браттям, най кожен вибере собі лоша, а собі візьми те, що лишиться. Пусти його на три дні на луг, а тоді жени до річки та обмий і те лоша тобі скаже, що робити.</p>
	<p>Брати вибрали собі добрі лошата, а йому лишили найгірше. Сміються брати: «Він не має добра в голові».</p>
	<p>Паслося Малове лоша три дні в лузі, а тоді він повів його на річку і помив.</p>
	<p>— Ну, тепер скажи, чого ти хочеш? — людським голосом спитало лоша.</p>
	<p>— Хочу, щоб я і всі мої браття мали якусь службу.</p>
	<p>— Добре. Відправляй усіх своїх братів у дорогу, а сам лишайся, бо скоро помруть твої батьки. Треба буде їх поховати. А тоді ми братів доженемо.</p>
	<p>Послухав Мал свого коня. Скоро помер його тато, а за ним і мама. Мал їх поховав. А тоді сів на коня і поїхав наздоганяти братів.</p>
	<p>Доганяють вони братів, а Мал і питає:</p>
	<p>— То ви так мало проїхали?</p>
	<p>— Та ми ж і не спочивали, — кажуть брати.</p>
	<p>— Ну, то тримайтеся мене. Та й поїхали.</p>
	<p>Під вечір приїхали у гори. Дивляться, хата. Заїхали, а хазяйка й каже:</p>
	<p>— Ночуйте у мене.</p>
	<p>— Але нам треба тридцять одну дівку, щоб ми могли поженитися.</p>
	<p>— То йдіть до мої сестри, її спитайте. Поїхали до сестри, а та каже:</p>
	<p>— У мене е тільки тридцять. Ідіть до нашої третьої сестри, у неї тридцять одна дівка.</p>
	<p>Поїхали вони до тої третьої — є тридцять одна дівка. Пригостила їх хазяйка, коням їсти дала. Вивела дочок. «Вибирайте, котрий яку хоче».</p>
	<p>Вибрали вони по дівці. Поставила стара в ряд ліжка і поклала всіх спати.</p>
	<p>— Позав’язуйте білі хустки, — стиха сказала дочкам. — Ви лягайте в чорних шапках, — сказала голосно браттям.</p>
	<p>Так вони всі й зробили.</p>
	<p>А Мал не спить. Вийшов він до коня, а той каже:</p>
	<p>— Стара хоче вас усіх знищити. У неї є меч-самосєч. Той меч має вночі повідрубувати всі голови в чорних шапках. Коли дівки заснуть, візьміть з їх голів хустки і пов’яжіться, а їм одягніть шапки. Як меч вилетить, то швидко тікайте.</p>
	<p>Так вони й зробили. Меч-самосєч увігнався до хати і повідрубував голови всім дочкам чарівниці. І як тільки меч вилетів у двері, всі хлопці хода відти. Але куди йти? Мал каже:</p>
	<p>— Ходімо до царя на службу.</p>
	<p>Приїхали вони до царя. Цар їх прийняв, а Мала поставив над ними за старшого.</p>
	<p>Браттям не сподобалося, що Мал усе за старшого над ними. Хотілося їм, щоб Мал пропав. І розказали вони цареві про меч-самосєч і гуди-самогуди, які самі грають і самі танцюють (вони бачили ті гуди-самогуди, як були в чарівниці). «Тільки Мал може меч і гуди дістати». І послав цар Мала за мечем. Спитався Мал у свого коня, і той розказав, де лежить меч-самосєч і як його взяти.</p>
	<p>Приніс Мал меча, а цареві захотілося ще й самогуди мати. І знову поміг Малові кінь. Приніс він і самогуди.</p>
	<p>А через кілька днів побачили всі, що сонце йшло, йшло, потому стало над морем і дві години простояло на місці. Чого вони спинилося?</p>
	<p>— Це може дізнатися лише Мал, — кажуть браття цареві.</p>
	<p>— Іди і дізнайся, — посилає його цар. Мал знову до коня.</p>
	<p>— Що робити?</p>
	<p>Кінь дав йому хустину.</p>
	<p>— Бери цю хустину, і як будеш іти через вогонь, накидай на себе, і ти не згориш. Як прийдеш до Сонця, то застанеш у хаті лиш матір Сонця і його дочку. Коли спитають, чого ти прийшов, розкажи усе, як воно є.</p>
	<p>Добрався Мал через вогонь до Сонцевого дому і розказав усе матері й дочці Сонця. А мати Сонця й каже:</p>
	<p>— Стань за пічкою.</p>
	<p>Дала вона йому шкіру, щоб накинув на себе, бо як прийде Сонце, то буде так пекти, що не витримаєш. А дочка дала горнятко води,</p>
	<p>— Як буде тебе Сонце пекти, то обливайся.</p>
	<p>Зайшло Сонце в хату, сіли вони вечеряти. А мати Сонця й питає:</p>
	<p>— Що ти цікавого бачив, як ходив по світі? Сонце розказує.</p>
	<p>— А чого ти такої-то днини затримався на дві години? — питає мати.</p>
	<p>— Бо я побачив, як у морі дівчина золотий човен золотим веслом гнала. Зроду такої гарної не стрічав.</p>
	<p>Сонце — на спочинок, а Мал подякував гарно Сонцевій матері й дочці та й пішов.</p>
	<p>Розказує Мал цареві про дівчину в морі. А браття бачать, живий Мал, і ще більше захотілося їм, щоб Мал пропав.</p>
	<p>— Ти добудь мені ту дівку, — каже цар. Мал говорить, що це дуже трудно, а цар і чути не хоче, бо тридцять братів сказали, що лише Мал це може зробити.</p>
	<p>Знов іде Мал до коня. Розказує йому, яке важке завдання дав цар.</p>
	<p>— Це ще не завдання, — каже кінь. — Завдання ще буде.</p>
	<p>Ти скажи цареві, щоб він звелів збудувати над морем корчму і в ній було все, чого тільки душа забажає.</p>
	<p>Поставили корчму, а Мал сів та й торгує в ній.</p>
	<p>Коли це одного разу далеко в морі золотий човен з’явився. Глянула дівчина, щось нове стоїть на березі моря. Під’їхала ближче, прочитала вивіску. І захотілося їй пити. Підкликала вона Мала до берега та й каже: «Дай пити». Налляв він у склянку смачного напою, вона протягнула весло і каже: «Став на весло». Поставив він склянку на весло, вона випила, подякувала та й подалася в море на своїм золотім човні.</p>
	<p>На другий день вона знову приїхала та й просить пити. Він знову налляв. Випила вона, від’їхала, а тоді повернулася та й каже:</p>
	<p>— Хороший напій, дай іще.</p>
	<p>— Я вам дам, але такого в мене більше нема, а є май луччий. Наллю вам більшу склянку, тільки на весло не дам, бо розіллється. Під’їдьте ближче та візьміть у руку.</p>
	<p>Натягнувся він, а вона з човна й собі натягнулася. Лише за склянку, а він її хап за руку! «Ходи сюди!» Просилася дівчина, просилася, але Мал не відпустив.</p>
	<p>— Мене цар послав, і я мушу тебе привести.</p>
	<p>— Так не буде, як цар задумав, — каже вона.</p>
	<p>Віддав Мал цареві дівчину і золотий човен з золотим веслом, а цар його за це генералом поставив.</p>
	<p>— Ну що ж, будемо вінчатися, — каже цар тій дівчині.</p>
	<p>— Як же вінчатися? А де ж одежа моя? Вона ж у скрині на дні морськім.</p>
	<p>І знов є робота для Мала. Посилає його цар за тою одежею. Знову питає Мал поради у коня.</p>
	<p>— Оце вже завдання, — каже кінь. — Нехай цар дасть тобі меч-самосєч. Коли приїдеш до моря, то прив’яжи меч на ланцюг і кинь у воду. Меч буде нищити рибу. І тоді припливе найстарша рибина та й буде питати, чого ти хочеш. Тільки стережися і не приступай близько до води, як будеш говорити з тою рибою.</p>
	<p>Так він і зробив. Вийшла риба, спитала його, а він каже:</p>
	<p>— Тут, на морськім дні, є скриня. Викинь її мені.</p>
	<p>— Добре. Але як будемо викидати, тебе вода затопить. Утікай подалі, — каже риба.</p>
	<p>Витяг він меч-самосєч і понісся на коні від берега. А позаду гуркоче вода, якби гірший кінь, то наздогнала б. Упала скриня і вгрузла у землю. Почекав він, поки вода спаде, взяв скриню і повіз цареві.</p>
	<p>А дівчина далі крутить:</p>
	<p>— Що з того, що є скриня. А де ключ від неї? Викликає цар Мала, аби знайшов ключ. А Мал знов до коня.</p>
	<p>— Що робити? Цар посилає за ключем.</p>
	<p>— Це ще нічого, — каже кінь. — Він тобі ще не таке завдання дасть. Ключ ти знайдеш так, як скриню.</p>
	<p>Пішов Мал до моря, знову закинув самосєч. Почав меч рубати рибу. Припливла найстарша рибина.</p>
	<p>— Чого ти хочеш?</p>
	<p>— Ключа від скрині.</p>
	<p>Скликає вона всіх риб і раків, посилає шукати ключ. А ключ був замулений, і ніяк не могли вони його знайти. Зібралися докупи, ніхто не знайшов ключа. Аж дивиться найстарша риба — нема найстаршого рака. Почекали його, коли бачать, пливе він і несе ключ. І сказала найстарша риба Малові:</p>
	<p>— Тікай звідси. Як ми кинемо цей ключ, то він потягне за собою хвилю.</p>
	<p>Від’їхав Мал. Упав ключ, і страшна хвиля пішла. Як спала вода, взяв Мал ключ і повіз цареві. А кінь каже:</p>
	<p>— Буде тобі ще одне завдання. Найважче. Але ти витримаєш і це. Лиш цар не витримає. Цареві буде кінець. Допоможе тобі царева наречена.</p>
	<p>Віддав Мал цареві ключ. І почав цар боятися Мала та й загадує таку роботу, щоб той не міг зробити її:</p>
	<p>— Зроби мені за. добу монастир. Щоб у нім попи правили і півчі співали. І щоб міст був до монастиря, а по обох краях по всьому мосту щоб дерева зеленіли й цвіли.</p>
	<p>І щоб світло горіло в монастирі. Іде Мал до царевої нареченої й каже: — Як же я за ніч усе це зроблю? А вона йому:</p>
	<p>— Не журися, лягай спати, все буде добре.</p>
	<p>Ліг він, виспався, вранці встає, дивиться — усе, як мало бути! Стоїть монастир, у вікнах світло, а через річку міст і на нім дерева цвітуть.</p>
	<p>Морська дівчина каже Малові:</p>
	<p>— Ми з царем підемо вінчатися. Цар буде казати тобі йти вперед. А ти не йди. Най сам цар іде.</p>
	<p>Ідуть вони вінчатися. Приходять по мосту, а під ним смола кипить. Цар каже Малові:</p>
	<p>— Іди вперед. А Мал йому:</p>
	<p>— Мені нема як іти вперед. Ганьба буде вам, якщо я вперед піду.</p>
	<p>— Правильно, — каже молода цареві, — ти йди вперед, а я за тобою. — Цар пішов, але... щось із царем зробилося, упав цар у смолу і згорів. А молода підійшла до Мала і каже;</p>
	<p>— Так і мало бути. Я й по морю плавала, то тебе виглядала. Якби-м не любила тебе, хіба б далася, щоб ти мене з моря витяг?</p>
	<p>І одружилися вони. Та й був він царем, а вона царицею. І правили вони тим царством багато літ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Мал і його кінь. Невказані сюжети + Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 327В (епізод). Записано 22 травня 1976 року в селі Рукшині Хотинського району Чернівецької області від Іллі Васильовича Білівського (1898 року народження, колишній емігрант у Канаду і США, учасник двох світових воєн і Хотинського повстання, пенсіонер). Варіанти запису 9 лютого 1979 року в селі Вашківцях Сокирянського району Чернівецької області від Параски Федорівни Чорної (1901 року народження, вдова, колгоспна пенсіонерка) та 29 травня 1980 року, там же від Є. О. Гамана (1926 року народження).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
