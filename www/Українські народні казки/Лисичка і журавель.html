<!--#include virtual="/-/inc/general__page_start.inc" -->
<title>Лисичка і журавель ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Лисичка і журавель» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка і журавель.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка і журавель <br><span class="article__headerDescription">Українська народна казка Кіровоградщини</span></h1>
	<p>Лисичка з журавлем дуже дружили, навіть кумами стали. Один раз лисичка покликала журавля в гості:</p>
	<p>— Приходь, куме! Приходь, дорогий!</p>
	<p>Зібрався журавель до лисички в гості. А вона тим врем’ям наварила каші з молоком, розмазала по тарілці і поставила перед кумом щоб він їв.</p>
	<p>— Їж, куме, їж, дорогенький, сама варила.</p>
	<p>Журавель стукає дзьобом по тарілці і піймати нічого не може. А лисичка тим врем’ям кашку всю сама поїла. Та ще й вибачення попросила в журавля, що нема більше каші. Журавель подякував кумі за гостини і запросив до себе в гості.</p>
	<p>На другий день приходить уже лисичка до журавля. Він наварив м’яса, буряків, картоплі, квасольки, порізав на маленькі шматки і склав у високий глечик. А горщик той був з вузенькою шийкою. Поставив перед лисичкою та</p>
	<p>1Зверніть увагу, що та ж сама розповідачка попередню казку (про Петра Першого) подала на російській мові, а цю — на українській. (М. Зінчук).</p>
	<p>й припрошує:</p>
	<p>— Їж, кумо, їж, дорогенька!</p>
	<p>Гарно пахне їжа в горщику. Встромляє в нього свою голову лисиця, а дістати не може. Крутиться кругом горщика, але нічого зробити не може. А журавель тим часом дзьобає їжу та й виїв усе.</p>
	<p>— Вибачай, кумонько, — сказав він, — чим багаті, тим і раді. Більше я на цей раз нічого не приготував.</p>
	<p>Ось так і закінчилася дружба між лисичкою і журавлем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>130 (8013). Лисичка і журавель. СУС 60. Записала Прохорова Вікторія 2010 року. Кукура Ніна Павлівна (1940). Кіровоградська область, Маловисківський район, Злинка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка і Журавель <br><span class="article__headerDescription">Українська народна казка Чернігівщини</span></h1>
	<p>Зустрілися журавель і лисичка. От вони й потоваришували. Лисичка запрошує журавля:</p>
	<p>— Журавлику, прийди до мене в гості.</p>
	<p>Журавлик зрадів, думає: «От прийду, пообідаю».</p>
	<p>Приходить журавлик, а лисичка понасипала всякої їжі в маленькі блюдечка. Ходив він, ходив, їсти хочеться, а не може. Дзьоб у нього довгий, а їжа на дні тарілочок. Так він і пішов додому голодний. «Ну, — думає, — лисичко, я тебе провчу. От і я тебе запрошу в гості». Пройшов якийсь час і він каже:</p>
	<p>— Лисичко, я до тебе в гості приходив і ти до мене приходь.</p>
	<p>— Прийду, — каже лисичка. А сама зраділа, думає: «От прийду до журавлика і медку там поїм».</p>
	<p>А журавлик все підготував у таких кухликах та гладушечках, щоб туди лисиччина голова не влізла. Приходить лисичка в гості, а він всі кухлики розклав — там мед, там молочко та все таке добре.</p>
	<p>— Сідай же, лисичко, будемо вечеряти.</p>
	<p>Журавлик то в той глечик, то в інший свого дзьобика встромить. А лисичка кругом бігає, бігає і поїсти не може.</p>
	<p>«Оце я тебе провчив, — думає журавлик, — щоб ти була добродушна».</p>
	<p>Так лисичка і пішла додому голодна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>170 (4028). Лисичка і журавель. СУС 60. Записав Микола Зінчук 29 жовтня 2007 року. Литовка Зінаїда Іванівна (1938). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка і журавель <br><span class="article__headerDescription">Українська народна казка Чернігівщини</span></h1>
	<p>Жив був собі журавель і була в нього в кумах лисичка. От вирішив він запросити її в гості. Наварив кашки ріденької, насипав у глечик поставив на стіл, а сам став її дожидать.</p>
	<p>Увечері приходить до нього лисичка кума. От він її запрошує до столу, а лисичка і рада. Стала вона пригощатись, а не може нічого з глечика дістать. І сяк, і так, і перетак, а нічого не виходить.</p>
	<p>Пооблизувалась вона і стала прощатись. Через деякий час лисичка вже запросила в гості до себе журавля. Готувалась як могла, зварила молочну кашу, масельцем присмачила і в міленьку тарілочку насипала. Наділа намисто, нову кохту і сіла журавля ждать.</p>
	<p>От вечором іде до неї кум журавель. Вона його зустріла гарненько і посадила за стіл. Дивиться журавель на кашу, а їсти не може, бо в мілке насипано. Розсердився він на лисицю і з того часу журавель і лисиця більше не ходили разом кумувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>198 (4380). Лисичка і журавель. СУС 60. Записала Моруга Тетяна Михайлівна 17 січня 2008 року. Левченко Галина Олексіївна (1939). Чернігівська область, Ніжинський район, Почечино</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
