<!--#include virtual="/-/inc/general__page_start.inc" -->
<title>Палиця ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Палиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Палиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Палиця <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Приходе один дід у корчму, а в руках у нього гарна палиця. В корчмі тій сиділо два чоловіка, й давай чіплятися ні сіло, ні впало до діда.</p>
	<p>— Дивись, — говорять, — це старшини палиця! А ти її де узяв, діду? Украв, га? Сознавайся!</p>
	<p>Дід як у рот води набрав, злякався, хотя палиця та не крадена, а його власна. А тут якраз ввіходить старшина до корчми. Тії причепилися ураз до нього:</p>
	<p>— А правда, шо то ваша палиця? Чи не вкрав її дід у вас?</p>
	<p>Старшина глянув на палицю: та й гарна! І схотілося йому тую палицю забрати.</p>
	<p>— А й так, це моя! Де ти її взяв, діду?</p>
	<p>Дід потроху до того врем’я оханувсь, питає:</p>
	<p>— Чуєте, пане старшино, то ваша палиця? Возьміте, коли ваша!</p>
	<p>Старшина бере.</p>
	<p>— Ото, — каже дід, — добре! У нашому селі злодії обікрали церкву і ту палицю там покинули, забули. А люди дали мені її, щоб я ішов у світ. Хто буде казати, що то його палиця, той церкву обікрав.</p>
	<p>Старшина туди — сюди... А робить нічого. Не те що палицю оддав, а ще й дідові платив, щоб не казав нікому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (7279). Палиця. СУС —. Записали учні ЗНЗ № 1. Садиріна Анастасія Михайлівна (1926). Дніпропетровська область, Синельниківський район, Синельникове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
