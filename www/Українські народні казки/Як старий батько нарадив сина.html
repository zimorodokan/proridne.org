<!--#include virtual="/-/inc/general__page_start.inc" -->
<title>Як старий батько нарадив сина ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як старий батько нарадив сина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як старий батько нарадив сина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як старий батько нарадив сина <br><span class="article__headerDescription">Українська народна казка Гуцульщини</span></h1>
	<p>Служили колись у армії по дванадцять років. Оден пішов у армію, а тата сховав у пивницю, бо був такий закон, що старих треба добивати. А той не хотів свого тата добивати і все радився у него. Служив він уже три роки, а ще дев’ять мав служити. І був він розумний на всю армію, бо ходив на відпускне додому та й тато йому все підказував.</p>
	<p>Старшини при армії вздріли, що він такий мудрак, та й кажуть:</p>
	<p>— Даруємо тобі цих дев’ять років і даємо мундур, зброю й коня, лиш вибери золото з моря. Воно лежить на дні, на пристані, де шифи&nbsp;<sup>*</sup> пристають.</p>
	<p>А він каже:</p>
	<p>— Я виберу, але ви пустіть мене у відпускне додому. Вони його пустили. Він прийшов і розказав татови:</p>
	<p>— Пускають мене з війська і дають коня, карабін і мундур, аби лиш я вибрав золото з моря. Порадьте мене, як його вибрати.</p>
	<p>А тато каже:</p>
	<p>— Там нема ніякого золота. Якби воно там було, вони би його сами вибрали.</p>
	<p>І запитав тато сина:</p>
	<p>— Чи є там коло моря дерево?</p>
	<p>— Відей є, — каже син. А тато каже:</p>
	<p>— На тому дереві є гніздо, і в тім гнізді щось блищить і відбиває в воді. І то їх туманить, вони думають, що на дні золото.</p>
	<p>Вертається він до війська, прийшов на берег моря, дивиться, а там є три тополі. Він каже старшинам:</p>
	<p>— Я хочу вилізти на тополю і подивитися з неї, як то заглибоко. Виліз він, а там гніздо, а в тім гнізді золото. Він його поклав до кишені і зліз. Старшини глянули в море, а там уже не блищить.</p>
	<p>— Е, — кажуть, ти мудрак.</p>
	<p>Знайшли вони в него в кишени золото, забрали та й питають:</p>
	<p>— Хто тебе на це нарадив? Він каже:</p>
	<p>— Тато.</p>
	<p>— А де той тато?</p>
	<p>— В пивници.</p>
	<p>І вони пустили його. І дали йому зброю й коня. І відтоді невільно старих людей добивати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ши́фа — корабель.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 10 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
