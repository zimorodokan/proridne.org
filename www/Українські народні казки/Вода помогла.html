<!--#include virtual="/-/inc/general__page_start.inc" -->
<title>Вода помогла ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вода помогла» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вода помогла.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вода помогла <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жалілась одна молодичка, що їй от чоловіка жизні немає. Як тіки вони сходяться, так зразу і начинають ругаються і проклинають один одного.Потом чоловік її і бить начав.І так оце в їх було почти каждий день. Терпіла-терпіла молодичка та і пішла шукать шоб їй хтось поміг в отакій біді. Скіки бабок обійшла!</p>
	<p>Як тіки вони не заговорювали, та нічого не помагало, ще сильніше почав чоловік бить. Раніше він не пив, а як почали скандалить, так і запив. Ходила вона і по святих місцях молиться, сім п’ятниць поснічала, давала чоловікові пить отвари із трави, та це нічого не давало.</p>
	<p>Посовітували добрі люди молодиці сходить до одного дідка. А дідок той жив близенько коло села, коло мостика. Він ловив рибу, людей перевозив на лодці, з цього й жив.</p>
	<p>Прийшла молодиця до діда і пожалувалась про свою біду. Старичок послухав її і дав бутилку води,а потом сказав:</p>
	<p>— На оцей отвар. Як прийде чоловік додому, візьми оцього отвару в рот, тіки не ковтай, а все время держи в роті. Чоловік тебе не тіки бить перестане, а ще й уважать буде.</p>
	<p>Поблагодарила жіночка старичка і пішла додому. Як тіки мужик зайшов у хату, а вона зразу набрала в рот дідового отвару, держе і мовчить. Так пройшов день, другий, цілий тиждень, а чоловік не трога її і пальцем. Радіє молодиця, вихваляє всім цього діда, що поміг їй. Тіки вода в бутилці закінчилася, вони вп’ять почали ругаться і скандалить. Молодиця знову пішла до діда по зілля. Дав їй старик води, а як пішла жінка в третій раз, то він їй сказав:</p>
	<p>— Ой, молодичко, молодичко, та хіба ж ти не бачиш, що це звичайна вода. Вона тобі і помогла. Набереш ти її в рот та й мовчиш. Напевно ж не даром кажуть: «Набравши в рот води, слова не скажуть», — а як ти мовчиш, то і чоловікові приходиться мовчать. Бабу всігда б’ють за довгий язик. Старі люди казали: «За губу та по губі». Іди собі з богом та і не кажи нічого проти чоловіка. Все буде у вас ладно.</p>
	<p>З того время зажили вони мирненько і дружненько.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>252 (7397). Вода помогла. СУС —. Записала Коваленко Вікторія 2009 року. Макаренко Галина Степанівна (1943). Дніпропетровська область, Межівський район, Славне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
