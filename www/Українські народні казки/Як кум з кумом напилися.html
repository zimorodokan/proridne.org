<!--#include virtual="/-/inc/general__page_start.inc" -->
<title>Як кум з кумом напилися ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як кум з кумом напилися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кум з кумом напилися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кум з кумом напилися <br><span class="article__headerDescription">Українська народна казка Гуцульщини</span></h1>
	<p>Кум з кумом пішли на базар. І у вікно увиділи фляшку з горівкою. І говорить кум до кума:</p>
	<p>— Куме, зайдемо та вип’ємо по чарці.</p>
	<p>— Та давай, куме.</p>
	<p>Заходять вони, в селі порожньо, тільки столи стоять. Кум з кумом стали. Підходить офіціянт. — Що стоїте? Сідайте.</p>
	<p>Кум з кумом сіли. На столі нема нічого, тільки один ґудзик. Кум глянув на кума.</p>
	<p>— А он, — куме, в тебе на сардаці немає ґудзика. Візьми собі. Кум за ґудзик, ґудзик засвистав на всю салю. Приходить офіціянт.</p>
	<p>— Що вам треба?</p>
	<p>Кум на кума подивився.</p>
	<p>— Що, куме?</p>
	<p>— Та що, куме? Півлітру та й миску огірків.</p>
	<p>Приносить офіціянт півлітру та й миску огірків. Кум з кумом випили, закусили.</p>
	<p>— Що, куме, підем додому?</p>
	<p>— Та ні, куме, давай ще одну на дорогу.</p>
	<p>Кум за ґудзик, ґудзик задзвонив. Приходить офіціянт.</p>
	<p>— Що вам треба?</p>
	<p>— Півлітру й миску огірків.</p>
	<p>Підніс їм офіціянт півлітру й миску огірків. Відходить від стола й думає: «Що за люди, що за козарюги?» Кум з кумом випили, закусили.</p>
	<p>— Та що, куме, йдемо?</p>
	<p>— Та ти взяв півлітру?</p>
	<p>— Та й ти взяв півлітру.</p>
	<p>— То давай візьмемо ще одну разом і підемо додому. Кум за ґудзик, ґудзик задзвонив. Приходить офіціянт.</p>
	<p>— Що вам ще треба?</p>
	<p>— А ти не кричи. Давай півлітру та й миску огірків. Ми з тобою розрахуємося.</p>
	<p>Офіціянт приносить півлітру й миску огірків. Ми з кумом випили, закусили, розрахувалися і пішли додому. Прийшли й полягали спати. Рано дві куми пішли воду брати і зустрілися коло керниці.</p>
	<p>— Як, кумо, спала?</p>
	<p>— Добре, кумо.</p>
	<p>— А як твій чоловік?</p>
	<p>— Та як? — каже. — Прийшов, ляг і спить, якби його заморило.</p>
	<p>— А мій, кумо, цілу ніч вередує.</p>
	<p>— Та що таке?</p>
	<p>— Та гладив мене по животі. Намацав пупець і тисне, і тисне. І кричить: «Півлітру і миску огірків!» Не знаю, що з чоловіком ся стало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 10 квітня 1983 року Марчук Юрій Федорович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
