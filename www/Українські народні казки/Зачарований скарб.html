<!--#include virtual="/-/inc/general__page_start.inc" -->
<title>Зачарований скарб ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Зачарований скарб» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зачарований скарб.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зачарований скарб <br><span class="article__headerDescription">Українська народна казка Полтавщини</span></h1>
	<p>Жили в одному селі три бідняки. Та такі злидні в кожного, що вже й перепічки ні з чого спекти.</p>
	<p>Зібралися вони одного разу й домовилися піти у світ щастя шукати. Ідуть день, ідуть другий, а на третій підходять до великої гори. Побачили в ній печеру і вирішили зупинитися там на ночівлю.</p>
	<p>Прокидаються рано, коли бачать, у кутку печери щось блищить. Цікаво їм стало, що ж воно таке? Роздивилися, а то мішок із золотом! Зраділи подорожні скарбові.</p>
	<p>Два старші бідняки були хитрішими, і надумали вони позбутися молодшого. Послали його по харчі в село. Самі ж міркують собі удвох, як зробити, щоб усе золото їм дісталося. Знайшли два дрючки, заховалися за деревом і чекають. А молодший іде та й теж думає: «От якби мені самому цей мішок золота! Купив би я і землі, і корову, і волів пар п’ять. Одружився б та й господарював собі щасливо».</p>
	<p>І надумав він отруїти своїх супутників їжею. Купив у селі молока, хліба, отрути дістав. Кинув у молоко та й поспішив назад.</p>
	<p>Підходить до гори, а з-за дерева вискакують змовники та по голові приятеля дрючками! Упав він мертвий.</p>
	<p>От раді були подорожні. І золото в руках, і попоїсти є що перед далекою дорогою додому. Випили по ковтку молока і богові душу віддали.</p>
	<p>Багато людей побувало в печері, та ніхто з них додому не повернувся. А мішок із золотом так і стоїть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>73 (4686). Зачарований скарб. СУС 763, вар. 271. Записала Вартікян Юлія (9 клас) 2008 року. Огородня Галина Кирилівна (1933). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
