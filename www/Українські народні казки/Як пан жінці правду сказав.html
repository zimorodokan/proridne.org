<!--#include virtual="/-/inc/general__page_start.inc" -->
<title>Як пан жінці правду сказав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як пан жінці правду сказав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан жінці правду сказав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан жінці правду сказав <br><span class="article__headerDescription">Українська народна казка Гуцульщини</span></h1>
	<p>Був собі багатий дідич. І як умирав, сказав синови:</p>
	<p>— Синку, поки будеш жити, аби-с у бідного ґроші не зичив і жінці правду не сказав. А його син був такий великий пан, що його двір поліція обстерігала. Поїхав він одного разу на польовання. І вбив цапка дикого. Приніс його в мішку т’хаті та й каже жінці:</p>
	<p>— Жінко, я вбив чоловіка. Де я маю його діти? А вона говорить до него:</p>
	<p>— Зриваймо в кухни підлогу і закопаймо там.</p>
	<p>Пан зірвав підлогу, викопав там яму, закопав цапа в мішку і прибив дошки назад.</p>
	<p>А на другий день пан пішов до сусіда-коваля і каже:</p>
	<p>— Позич мені дві тисячі. І коваль позичив йому.</p>
	<p>Зробив пан бай. Гості гостяться. А пан ніби п’яний та й ударив двома пальцями паню по писку. А вона до него:</p>
	<p>— Ти вбив чоловіка та й мене б’єш!</p>
	<p>Він усміхнувся — вже нагадав татове слово.</p>
	<p>На тім баю був поліціянт, учув він, що жінка сказала, та й до пана:</p>
	<p>— Руки вгору! Я вас арештую.</p>
	<p>У пана хліб їв, панови чоботи пуцував і пана арештував. На бричку і везе пана в прокуратуру. А коваль уздрів, що пан арештований, вибіг та й каже:</p>
	<p>— Пане, вас у тюрму везуть, а хто мені ґроші віддасть, що ви в мене позичили?</p>
	<p>— Хтось віддасть.</p>
	<p>Привезли його в прокуратуру, а пан засміявся.</p>
	<p>— Що є з вами? — питає прокурор. А пан каже:</p>
	<p>— Ходіть, будете видіти. Приїхали до пана. Питають його:</p>
	<p>— Де той чоловік, що ви вбили?</p>
	<p>Пані повела їх на кухню і показала на підлогу. Зривають підлогу, розкопують. Витягають мішок з мертвим тілом, а то цапок дикий. Тоді пан каже прокуророви:</p>
	<p>— Як у мене батько умирав, мені таке слово сказав, щоби я в бідного гроші не зичив і жінці правду не казав. А я ще до того додам: щоб і поліції правду не казав ніколи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 19 березня 1983 року Біланюк Никола Іванович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
