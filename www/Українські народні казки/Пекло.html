<!--#include virtual="/-/inc/general__page_start.inc" -->
<title>Пекло ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Пекло» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пекло.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пекло <br><span class="article__headerDescription">Українська народна казка Полтавщини</span></h1>
	<p>Давно-давно жив чоловік і жінка. Мали вони десятеро дітей. Їсти не було чого, тоді батько вимів у коморі жменьку зерна і пішов у млин змолоти, щоб дітям зварити затірки. Вийшов і думає: «Подивлюся, чи вистачить тут муки на затірку». А вітер як дмухнув, так і висіяв ту муку. Розсердився чоловік та й пішов шукати вітра. Іде, іде, коли бачить діда.</p>
	<p>— Куди йдеш, чоловіче добрий? — питає той.</p>
	<p>— Іду вітра позивати.</p>
	<p>— Ну то іди далі, по дорозі побачиш діда. Ото і буде вітер.</p>
	<p>Він пішов і побачив обірваного голодного діда. Каже до нього:</p>
	<p>— Допоможи мені, чоловіче добрий.</p>
	<p>А дід отвічає:</p>
	<p>— Іди додому і скажи: «За моїм велінням, за дідовим проханням, стіл розкрийся». Пішов він додому, сказав слова, а перед ним з’явився стіл, повен наїдків та напоїв.</p>
	<p>Зраділа родина, що не будуть більше бідувати. Але одного разу задумав чоловік побачити рідного батька, який помер. Він промовив:</p>
	<p>— За моїм велінням, за дідовим проханням я хочу, щоб переді мною став кінь і я полетів до батька.</p>
	<p>І тут з’явився гарний-прегарний кінь. Сів він на коня і полетів на небо і бачить: скрізь гарно, дерева цвітуть, пташки щебечуть. Він зрозумів, що то був рай. Зрадів, а тоді думає: «Піду я до бога».</p>
	<p>Побачив він чорний замок на дверях, та такий великий, що зроду-віку в житті такого не бачив. Прийшов до бога та й каже:</p>
	<p>— Господи, багато я повидав, та такого замка ще не бачив.</p>
	<p>Бог йому відповідає:</p>
	<p>— На ключі, одіпри і подивися, що там.</p>
	<p>Він пішов, відкрив двері, а там величезний казан. В ньому смола кипить, а в смолі — люди. Серед них він побачив і свого батька. Той кричав:</p>
	<p>— Сину, витягни мене!</p>
	<p>Як не намагався, не міг чоловік витягнути батька. Тоді він вернувся до бога та й каже:</p>
	<p>— Господи, я бачив свого батька, він просив, щоб його витягнути.</p>
	<p>Бог і каже:</p>
	<p>— В тім казані киплять грішники, які крали, убивали, не поважали старших, жадібні, скупі. Спитай у свого батька, чи дав він що-небудь якомусь жебракові при житті.</p>
	<p>Пішов чоловік та й питає. А батько каже:</p>
	<p>— Ні, нікому нічого не дав і старших не поважав.</p>
	<p>Розповів про все чоловік богові, а той каже:</p>
	<p>— Спитай, може у нього хтось щось вкрав.</p>
	<p>Спитав син, а батько відповів:</p>
	<p>— На базарі у мене дівка вкрала часнику вінок. І стареньку жінку я підсадив на віз.</p>
	<p>Почув це бог та й каже:</p>
	<p>— Чоловіче, візьми той вінок та й простягни батькові. Так його і витягнеш.</p>
	<p>Узяв чоловік вінок, простягнув один кінець батькові. Той вхопився і почав вилазили. Але за нього почали чіплятися інші. Він як оглянеться та як закричить:</p>
	<p>— Куди ви чіпляєтеся, неокаянні душі?!</p>
	<p>Той вінок відразу обірвався. Бог побачив це і сказав:</p>
	<p>— Твій батько і сам грішник, то як він може судити інших? Тому він вічно кипітиме в смолі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>268 (5047). Пекло. СУС 804. Записано 2008 року. Шинкаренко Галина Федорівна (1933). Полтавська область, Семенівський район, Заїчинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
