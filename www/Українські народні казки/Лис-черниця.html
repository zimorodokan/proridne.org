<!--#include virtual="/-/inc/general__page_start.inc" -->
<title>Лис-черниця ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лис-черниця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лис-черниця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лис-черниця <br><span class="article__headerDescription">Українська народна казка про тварин</span></h1>
	<p>Лисові погано жилося, так він надумав зробиться черницею. Поліз у одній хаті (що в ній ніхто не жив) у комин, вимазався в сажу, причепив хрестик на шию, назбирав собі голуба, гусака, півня, селезня, пішов у Київ богу молиться.</p>
	<p>Ішли та й ішли. Аж ось їм на дорозі трапилась річка. Лис і каже:</p>
	<p>— Перш, чим нам бристи через оцю річку, треба вам усім висповідатись у мене. Я залізу в нору і буду вас по черзі кликати. А то всерівно вам (хто з вас грішний) доведеться втопитись.</p>
	<p>Заліз в нору. Покликав першого голуба. Голуб пита:</p>
	<p>— Чим же я грішний? Лис каже:</p>
	<p>— Тим ти грішний, що ти по полю літаєш та зерно збираєш, те, що його сіють люди. А тому ти втопишся.</p>
	<p>Взяв та й з’їв. Покликав півня.</p>
	<p>— Чим же я винен перед богом? А лис йому:</p>
	<p>— А тим ти грішний, що ти рано встаєш, співаєш і людям досипать не даєш.</p>
	<p>З’їв й півня. Кличе гусака. Гусак пита:</p>
	<p>— В чім я согрішив? Лис відповіда:</p>
	<p>— В тім, що ти ходиш по чужих городах та їси чужу капусту. От через те ти й не перепливеш річки.</p>
	<p>З’їв й гусака. Кличе останнього — селезня.</p>
	<p>— Ану, йди, голубчику, розкажу тобі, в чому ти грішний. Селезень як увійшов у нору, як побачив самі головки з його товаришів, вискочив та й каже:</p>
	<p>— Я піду приведу гусей та качок. Нехай скажуть, що я ні в чім не грішний.</p>
	<p>Як його лис не просив — та він не згодився. Пішов дорогою. Коли на його натрапив охотник. Хотів убити. А селезень упав та й качається, каже охотникові:</p>
	<p>— Я тобі лиса покажу, тільки не вбивай мене. Та й повів до нори, де сидів лис.</p>
	<p>Прийшли до нори. Нора була під коренем одного дерева. Охотник засів під деревом. Селезень підійшов до нори та й гука:</p>
	<p>— А вийди, подивися, скільки я тобі свідків привів!</p>
	<p>— Хай ідуть сюди! — гука лис.</p>
	<p>— Та їх дуже багато, всі не вмістяться і хочуть тебе бачити тут, — каже селезень.</p>
	<p>Лис тільки голову висунув, а охотник його бах та й убив. Узяв додому. І селезень пішов із ним жити додому. Та й досі десь так живуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лис-черниця. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. К. Бувайло в 1930 р. у Кременчуцькій окр. на Полтавщині. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 785, арк. 162—164. Пор.: Julian Krzyżanowski, Polska bajka ludowa w układzie systematycznym, Wrocław — Warszawa—Kraków, t. I, 1962., стор. 56.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
