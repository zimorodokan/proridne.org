<!--#include virtual="/-/inc/general__page_start.inc" -->
<title>Не в породі щастя ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Не в породі щастя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не в породі щастя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не в породі щастя <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це сталося в одній казковій країні. Бродячі собаки і цуценята, які жили зграєю, осіли в невеличкому лісочку поряд з містом.</p>
	<p>Такси повиривали нори для всієї зграї. Мисливські собаки полювали. Ті звірі, які раніше працювали в цирку, теж заробляли собі на життя, виконуючи різні циркові номери в модних куточках містечка.</p>
	<p>Так з’явилося справжнісіньке собаче царство. Повелителькою була біленька пухнаста болонка. Вона жила самотньо, бо такого самого песика в їхній зграї не було. Повелителька бачила, як живуть собачі родини поряд з нею, виховують цуценят і сумувала.</p>
	<p>Одного разу над їхнім містечком пронісся шквальний вітер. І мав він таку силу, що ламав дерева і кущі, вив і кружляв, все руйнуючи на своєму шляху.</p>
	<p>Декілька собачих родин загинуло під стовбурами зламаних дерев. Біленька пухнаста болонка жалібно скімлила, але нічого не могла вдіяти. Поряд зі своєю домівкою вона почула писк маленьких цуценят. Вихід з їхньої нори був завалений зламаним кущем. Цуценята могли загинути там без своєї матері і тепла.</p>
	<p>Аж раптом поруч з норою з’явився великий кудлатий сірий пес. Він своїми зубами почав перегризати і відтягувати гілки. Довго-довго він звільняв цуценят. І потім, коли вхід до нори було відкрито, непритомний рятівник заснув поруч.</p>
	<p>Малесенькі цуценята вилізли з нори і притулилися до нього, як до своєї матусі. Їм стало тепло, затишно і спокійно.</p>
	<p>Біленька пухнаста болонка спустилася до них і сіла поруч. Вона думала про те, що не варто шукати собі пару такої ж породи. В цьому величезному сірому кудлатому псові вона побачила справжнього вожака. Сильного, сміливого, дотепного. Це він врятував життя і пригрів біля себе осиротілих цуценят. Тепер він буде їх охороняти і ростити. Стане їм справжнісіньким батьком.</p>
	<p>Вона підійшла ще ближче. Потім лизнула його спітнілу морду і прийняла по-материнському доглядати малесеньких. В їхньому собачому царстві після лиховія, переживши і переборовши всі випробування долі, з’явилася нова родина, яку очолив великий кудлатий пес — справжній вожак зграї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (7247). Не в породі щастя. СУС —, новотвір. Записала Сидорчук Анна 2009 року. Губа Валентина Іванівна (1953). Дніпропетровська область, Новомосковський район, Новомосковськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
