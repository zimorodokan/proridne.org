<!--#include virtual="/-/inc/general__page_start.inc" -->
<title>Де третій зайвий ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Де третій зайвий» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Де третій зайвий.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Де третій зайвий <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Ой, дитино, всього було. Багато на віку бачила і чула. Ще, знаю, мати моя розказувала...</p>
	<p>Було у селі дві дівки. Ще в Бородіна служили. Не такі там виписні, ну, такі, як усі. Ходив до одної парубок, наче як Кирилом звали. Це до тої, що Домаха була. А подруга ж її, Ганна, та й собі в нього влюбилась. Ну а Кирило собі як хлопець — хватало совісті і туди, і сюди навідуваться. Ну хіба ж ти його так довго набігаєшся?! Пішли балачки по селі. От Домаха й рішила звести Ганну з світу. Ну, щоб соперничества не було.</p>
	<p>Пригласила її в гості. Та ж думала Ганна, що Домаха нічого про неї з Кирилом не знає. То й пішла собі. А Домаха й нагодувала її крашаночками. Чи сама Домаха щось знала, чи підказав хто, тіки Ганна з того врем’я боліть почала. До весни геть зсохла, вже пойняли, що вмре скоро. Уже геть злягла.</p>
	<p>Ну вже, як пішло перше тепло, вона батька просить, щоб той її в ліс повіз. А Петро зразу й не хотів, при смерті ж Ганна. Ну а потом і погодився. Привіз у ліс, а та й просить, щоб поклав її під дерево та й покинув на всю ніч. Скільки просив її Петро додому їхать, а вона в одну душу:</p>
	<p>— Не поїду, тут останусь. Завтра мене заберете.</p>
	<p>Ну і вговорила. На другий день застав її Петро під тим самим деревом. Спить його Ганна з одкритим ротом, а з рота гадюка лізе. Тож воно таке — жило, жило в животі, а потом у ліс захотіло.</p>
	<p>А Ганна потім таки за Кирилом щось, по-мойому, до дев’яноста з гаком год дожила.</p>
	<p>А що з Домахою? Та я вже, дитино, й не знаю. Я ніколи про неї й не чула нічого.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>234 (5543). Де третій зайвий. СУС —. Записано 2008 року. Погоріла Килина Феодосіївна (1922). Черкаська область, Кам’янський район, Телепине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
