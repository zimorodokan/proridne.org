<!--#include virtual="/-/inc/general__page_start.inc" -->
<title>За що кума вбралася ☼ Українська народна казка ☼ Народна творчість</title>
<meta name="Description" content="Українська народна казка Покуття «За що кума вбралася» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За що кума вбралася.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За що кума вбралася <br><span class="article__headerDescription">Українська народна казка Покуття</span></h1>
	<p>Жили собі жінка з чоловіком. Була жінка в церкві старшою сестрицею. Ходила щонеділі, щосвята до церкви. Але одного разу приходить додому та й говорить чоловікови: — Не буду я, чоловіче, більше ходити до церкви. Питає її чоловік:</p>
	<p>— Чому, жінко?</p>
	<p>— Бо як я прийду в церкву, то мене піп погладить, то мене дяк погладить, то паламар. Зачіпають мене в Божім домі.</p>
	<p>Каже її чоловік:</p>
	<p>— Чудна ти, жінко. Ти до церкви йди в неділю. Як вони тебе будуть гладити, ти скажи попови: «Чого ви мене, отче, в Божому домі гладите? Цего вечора мій чоловік поїде до млина, то ви прийдіть до мене додому та й гладьте. На дев’яту годину я зварю файну вечерю, повечеряєм та й будете мене гладити».</p>
	<p>Приходи вона в неділю до церкви, а піп її починає гладити. А вона й каже йому, як чоловік їй сказав.</p>
	<p>— Добре, я прийду, — сказав піп. Підходи дяк та й собі гладить. А вона каже:</p>
	<p>— Чого ви мене тут гладите? Мій чоловік сьогодні ввечір поїде до млина, ви приходьте до мене на десяту годину, я зварю файну вечерю, повечеряєм та й будете мене гладити.</p>
	<p>— Добре, я прийду.</p>
	<p>Прийшов паламар — також гладить. А вона каже:</p>
	<p>— Чого ви мене в Божім домі гладите? Мій чоловік сьогодні ввечір поїде до млина. Приходіть до мене на одинадцяту годину. Я зварю вечерю, повечеряєм файно та й будете мене гладити.</p>
	<p>— Добре, я прийду.</p>
	<p>Прийшла вона додому, на дев’яту годину зварила пирогів, піджарила курку, приготовила стіл. А чоловік заховався в стайні. Вона дивиться на дзиґарок, уже дев’ята година.</p>
	<p>Приходи піп.</p>
	<p>— Добрий вечір!</p>
	<p>— Добрий вечір. Я вже все для вас приготовила. Уже вечеря стоїть. Сіли вони за стіл, почали вечеряти, а тут чоловік уже перед хатою кричить: «Прр-у-у!» Приїхав! Каже вона:</p>
	<p>— Вже чоловік приїхав.</p>
	<p>— Що мені робити? — каже піп.</p>
	<p>— Лізьте під лужко.</p>
	<p>Заліз він під лужко і тихо дихає. Входи чоловік у хату, а вона його питає:</p>
	<p>— Чого ти не змолов і так скоро вернувся?</p>
	<p>— Ти знаєш що, жінко? Заслаб мельник і нема кому молоти. Мусів я вертатися додому.</p>
	<p>А жінка моргає на чоловіка, що зараз має прийти дяк. Чоловік знов пішов до стайні. Прийшов дяк, вона поставила йому їсти, вгостила горівкою. А чоловік знов перед хати кричить: «Прр-у-у!» Дяк питає:</p>
	<p>— Що робити? Хто це?</p>
	<p>— Чоловік приїхав.</p>
	<p>— А куди мені діватися? — питає дяк.</p>
	<p>— Лізьте під лужко.</p>
	<p>Заліз дяк під лужко, входить чоловік до хати та й знов жінці каже:</p>
	<p>— Не змолов я, вернувся. Мельник заслаб.</p>
	<p>І вийшов чоловік знов до стайні. Приходить паламар. Сіли з жінкою, вечеряють, випили по келішкови горівки. А чоловік знов під хатою: «Прр-р-у-у!» А паламар:</p>
	<p>— Що це? Вона каже:</p>
	<p>— Чоловік приїхав.</p>
	<p>— Ну а що мені робити?</p>
	<p>— Лізьте під лужко.</p>
	<p>Заліз паламар, дивиться, а там уже є піп і дяк. І сидять усі тихо. Входи чоловік до хати та й каже:</p>
	<p>— Не змолов, мельник заслаб. Давай, жінко, щось вечеряти. Кладе жінка чоловікови вечерю. Каже чоловік до жінки:</p>
	<p>— Хтось у нас, жінко, був, бо дуже чути в хаті парфуми.</p>
	<p>— Нікого, чоловіче, в нас не було.</p>
	<p>— Е ні, жінко, я таки подивлюся в хаті. Що це пахне? Подивився чоловік під лужко, а там уся церковна команда: піп, дяк</p>
	<p>і паламар.</p>
	<p>— Ану вилазьте відти! Давай, жінко, вужище, най я отцеви руки назад в’яжу. І тачівку. Буду вести отця селом, бити і казати, що я їмив його у свої жінки.</p>
	<p>Каже отець:</p>
	<p>— Чоловіче добрий, даю тобі, що хочеш, лиш не веди мене селом і не ганьби мене. Що ти хочеш?</p>
	<p>— Я хочу п’ятсот золотих.</p>
	<p>Витяг піп з кишени п’ятсот золотих, віддав чоловікови і пішов додому, як парубок. А чоловік каже до дяка:</p>
	<p>— Ну а ти що?</p>
	<p>— А я не маю грошей. Хіба бичка прижену.</p>
	<p>— То йди гони.</p>
	<p>Пригнав дяк бичка, прив’язав у стайні і пішов додому.</p>
	<p>— Ну а ти, паламарю, що?</p>
	<p>— Та що я? Я бідний паламар, нічого не маю. Що мені в церкві дадуть, то я маю: хліб, муки мисчину. Сами знаєте.</p>
	<p>— То будеш за попом свічку добу носити. Куди буде піп іти, туди будеш свічку носити. Цілу добу.</p>
	<p>На другу неділю купила собі кума чоботи червоні рампасові, файну сукенку, хустку. Убралася й прийшла до церкви. А піп прави службу та й співає:</p>
	<p>— Файна наша кума-а-а, файно ся зібрала-а-а! А дяк:</p>
	<p>— Не задурно — за ваші гроші, за мого бичка-а-а!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 22 червня 1987 року Джиґолик Василь Іванович (1933)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
