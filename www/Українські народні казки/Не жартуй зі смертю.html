<!--#include virtual="/-/inc/general__page_start.inc" -->
<title>Не жартуй зі смертю ☼ Українська народна казка ☼ Народна творчість</title>
<meta name="Description" content="Українська народна казка Буковини «Не жартуй зі смертю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не жартуй зі смертю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не жартуй зі смертю <br><span class="article__headerDescription">Українська народна казка Буковини</span></h1>
	<p>В однім селі дуже помирали люди. Батюшка зібрав усіх і каже:</p>
	<p>— Люди добрі, браття, сестри. Нам треба виділити двох людей, щоб копали яму на цвинтарі, двох людей, щоб домовини робили, а решта всі — в поле, збирати хліб, бо жнива. В кого хто помре, дасте мені знати, і я буду хоронити сам.</p>
	<p>А їден хитрун хотів знати, як піп сам хоронить. Ліг на лавку і зробився мертвий. Каже жінці:</p>
	<p>— Іди до батюшки і скажи, що помер Петро. Жінка приходить плачучи до батюшки та й каже:</p>
	<p>— Батюшка, помер мій чоловік. Батюшка каже:</p>
	<p>— Хай він спочиває, а ти бери серп та йди жито жати. Я сам поховаю.</p>
	<p>А батюшка той здоровий був. Бере він домовину, приходить до Петра та в домовину його. Приносить на цвинтар. А Петро лежить тихо. Коли піп опустив його в яму, Петро подумав: «Це не жарт. Треба вставати». Хотів вилізти, а батюшка його коліном у голову, кинув у домовину, закрив. І засипав землею. Похоронив, але дуже намучився.</p>
	<p>На другий день робить батюшка знов збори і каже:</p>
	<p>— Браття й сестри. Як у кого хто помре, не кваптеся мені казати. Хай пройде три дні, щоб добре вмер. Бо я з покійним Петром дуже намучився, заким похоронив його.</p>
	<p>З тої пори стали тримати покійника три дні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 18 березня 1980 року Сікорський Олексій Васильович (1909)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
