<!--#include virtual="/-/inc/general__page_start.inc" -->
<title>Золота бджілка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Золота бджілка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золота бджілка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золота бджілка <br><span class="article__headerDescription">Українська народна казка Полтавщини</span></h1>
	<p>— Як ніч надходить, то й казка приходить, — щовечора повторювала бабуся. От колись і розказала таке.</p>
	<p>Жили в одному селі дід Маковей та баба Параска. Дід за бджолами доглядав, а баба про хатнє господарство дбала. І в дворі в них лад, і у хаті, як у вінку. Та одна біда не обійшла цих хазяйновитих людей — не було в них дітей. Чи то кара якась Божа, чи то лихі люди наврочили .Поки молоді були, начебто не так і журились цим, а як постаріли, то душа пеклась не раз.</p>
	<p>Одного погожого дня заглядав дід у вулики. Потихеньку гомонів до них, упізнавав кожну комашку. Дідові любе їхнє дружнє дзижчання. Він міг подовгу сидіти під липами та й дивитися на працьовитих маленьких трудівниць. «Якби ж то й люди були такі неледачі, як ці бджілки», — не раз думав старий. От колись бджолине гудіння і приспало діда. Задрімав та сниться йому сон.</p>
	<p>Іде він по пишному лісі, зелено й гарно навколо. Квіточки схиляються під ноги, пташки радісно цвірінькають. Як у раю, все красиве й чисте. Аж раптом уздрів повалене дерево, а на ньому рій причепився. Тьохнуло серце пасічника. Кинувся роя ловити! Спотикнувся—і розпластався на землі. Хотів підвестися, аж бачить під кущем сповиточок лежить. Придивився, а то дитинка. Руки простяг до неї, а бджола як укусить його! Так боляче, дід аж кинувся. Сів, очі тре. Аж тут і бабка тупцює до пасіки. Не втерпів дід та й розказав старій сон. А та каже:</p>
	<p>— А може, це Божий знак. Давай, завтра діждемося та й сходимо в ліс. Він же тут близенько.</p>
	<p>Дідові ця бесіда чудною здалася, та не став перечити жінці. От вранці ще роса не спала, а вони подалися в ліс. Ходили-ходили під кожний кущик заглядали, ніякої дитинки нема.</p>
	<p>Сіли на суху деревину та й пожурилися. А ж тут опустилася на руку дідові бджола. Обережно Маковей торкнувся комашки й зачудувався:</p>
	<p>— Та це ж золота бджілка! Що за диво?</p>
	<p>Підлетить трішки і сіда на плече дідові.</p>
	<p>— Що це значить?—дивується баба.</p>
	<p>А дід слідкує за комахою. Знову вона піднялася, загуділа і сіла під кущ. Глянули старі, а на тім місці сповиточок з’явився. Кинулися до нього дід і баба, а там—дитинка. Взяли згорточок, та й додому подалися. Летіли, як на крилах. Розгорнули в хаті, а то дівчинка. Гарнюсінька — страх, всміхається до них. А в ручечці— золота бджілка. І стала та дівчинка старим за дитину. Тішиться подружжя її добрим серцем. Та все дякують золотій бджілці за щедрий дарунок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>155 (4798). Золота бджілка. СУС —. Записано Озмитель М. А. 2008 року. Пругло Марія Федорівна. Полтавська область, Зіньківський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
