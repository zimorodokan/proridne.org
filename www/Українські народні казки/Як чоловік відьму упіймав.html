<!--#include virtual="/-/inc/general__page_start.inc" -->
<title>Як чоловік відьму упіймав ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як чоловік відьму упіймав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік відьму упіймав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік відьму упіймав <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік із жінкою. Мали вони дітей. Було у них і господарство — корова. Якось прийшла жінка і каже своєму чоловікові:</p>
	<p>— Оце, Микито, ходила я корову доїти, а молока немає.</p>
	<p>— Дивно, — каже чоловік.</p>
	<p>Наступного дня знову молока нема. І так дня з чотири. А в народі ходило повір’я, що якщо в корови нема молока, то її відьма доїть. Ото чоловік і каже жінці:</p>
	<p>— Сьогодні ввечері я піду і підслідкую, чи то раптом не відьма нашу корову доїть.</p>
	<p>Ввечері прийшли до Марії і Микити жінки гуляти, а Микита пішов до корови, заліз у жолоб і лежить. А тут дивиться хтось іде. Прийшла, погладила корову, щось їй сказала і сіла доїть. Здоїла, взяла відро у руки і тільки йти, а чоловік виліз із ясел і до неї. Відьма тікать, а він її за коси і до хати, щоб людям показати.</p>
	<p>Раптом, відьма перетворилася на кішку і давай проситися, щоб нікуди не ніс. Потім на собаку перетворилася, на цуценя. Микита все ж приніс її до жінок та й каже їм:</p>
	<p>— Ось я вам відьму приніс, яка крала у нас молоко.</p>
	<p>— Де ж вона? У тебе ж кішка у руці, а не відьма!</p>
	<p>А чоловік до відьми:</p>
	<p>— Перетворюйся на кого хочеш, та я все одно не відпущу!</p>
	<p>Відьма знову собакою стала. Він знову до неї:</p>
	<p>— Покажись людям, хто ти, а ні, то я лапи повідрубую!</p>
	<p>І раптом відьма перетворилася на людину. Виявилося, що то була їхня сусідка. Вона не в одній хаті так молоко крала. А коли вже дізналися, хто то був, всі стали остерігатися її.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>100 (5573). Як чоловік відьму упіймав. СУС —. Записано 2008 року. Дерев’янко Ірина Іванівна (1922). Черкаська область, Чигиринський район, Суботів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
