<!--#include virtual="/-/inc/general__page_start.inc" -->
<title>Як солдат із зуба борони юшку варив ☼ Українська народна казка ☼ Народна творчість</title>
<meta name="Description" content="Українська народна казка Поділля «Як солдат із зуба борони юшку варив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як солдат із зуба борони юшку варив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як солдат із зуба борони юшку варив <br><span class="article__headerDescription">Українська народна казка Поділля</span></h1>
	<p>Один солдат стояв на постої у дуже скупої баби. Трудненько доводилось солдатові добувати собі кожен окраєць хліба, а що вже про варену страву, то він і забув, яка вона на смак. Занудився він зовсім на тик бабиних сухарях з водою і почав крутити головою, що б таке вигадати, щоб і себе вдовольнити і бабу не прогнівати? Солдатики хитрі на всякі витівки, бо голод — не тітка.</p>
	<p>Знайшов він старого, заіржавленого зуба від колишньої борони, приніс до хати та почав стругати та мити, щоб баба бачила, та все з примовою:</p>
	<p>— Оце буде юшка, так юшка! І курятини не треба! Дозвольте, бабко, горщика і води!</p>
	<p>Зацікавлена баба дала горщика і, заливши зуб від борони водою, приставила до жару. Кипить, а солдат все пробує та хвалить:</p>
	<p>— От буде юшка, так юшка! Дозвольте, бабко, дрібок солі!</p>
	<p>Дала бабка дрібок солі. Згодом солдат просить ще й пшона трохи. Дала баба пшона, бо то ж цікава штука, яка то юшка вийде з боронячого зуба.</p>
	<p>Згодом просить солдат кілька картоплинок і цибулю. Дала баба і сала, бо то ж дуже цікава і нечувана штука — юшка з боронячого зуба!</p>
	<p>А коли вже зуб добре уварився, що вже пшоно і цибуля розкипіли, то солдатик вийняв його з горщика сказавши, що він ще не на один раз згодиться, поклав обережно на полицю.</p>
	<p>А юшка була нічого собі і така на смак, неначе й не із зуба від борони варена.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (6390). Як солдат із зуба борони юшку варив. СУС 1548. Записано 2009 року. Пастух Іван Йосипович (1945). Вінницька область, Погребищенський район, Чапаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як солдат із зуба борони юшку варив <br><span class="article__headerDescription">Українська народна казка Кіровоградщини</span></h1>
	<p>Один солдат стояв на постої у дуже скупої баби. Трудненько доводилося солдатикові добувати собі кожен окраєць хліба. А що вже про варену страву, то він і забув, яка вона на смак. Занудився він зовсім на тих бабиних сухарях з водою і почав крутити головою, що б таке вигадати, щоб і себе вдовольнити, і баби не прогнівити.</p>
	<p>Знайшов він старого заіржавілого зуба від колишньої борони, приніс до хати та почав стругати, мити, щоб баба бачила. Та все примовляє:</p>
	<p>— Оце буде юшка, так юшка! І курятинки не треба! Дозвольте, бабко, горня і води.</p>
	<p>Баба зацікавлена дала горня і воду. Заливши зуб від борони водою, приставила у піч. Кипить, аж весело дивитися. А солдат все пробує та хвалить:</p>
	<p>— От буде юшка, так юшка! Дозвольте, бабко, дрібку солі.</p>
	<p>Дала баба солі. Згодом просить солдат ще й пшона трохи. Дала баба пшона, бо то ж цікава штука, яка з зуба вийде юшка. Згодом просить солдат кілька картоплин, цибулю. Дала баба й те.</p>
	<p>— От коли б, бабусенько, ще й сала шматочок!</p>
	<p>Дала баба й сала. А коли вже зуб добре уварився, солдат витягнув його і сказав, що зуб ще не на один раз пригодиться.</p>
	<p>А юшка була нічого собі, така на смак, ніби й не з боронячого зуба варена.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>298 (8201). Як солдат із зуба борони юшку варив. СУС 1548. Записано 2010 року. Брейткрейц Надія Данилівна (1940). Кіровоградська область, Новгородківський район, Новгородка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
