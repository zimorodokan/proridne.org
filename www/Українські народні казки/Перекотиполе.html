<!--#include virtual="/-/inc/general__page_start.inc" -->
<title>Перекотиполе ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини, Подніпров’я (Наддніпрянщини) «Перекотиполе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Перекотиполе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Полтавщини</span></h1>
	<p>Жили собі чоловік та жінка. Мали вони невеличке господарство. Особливою втіхою була корова Лиска, яка хоч і не багато давала молока, але його вистачало. До кормів невибаглива, не норовлива, завжди охайна, чепурненька, трималася двору, добре розуміла своїх хазяїнів, їхню людську мову.</p>
	<p>Господар був чоловік спокійний, скупий на слово, але працьовитий і добрий. Ніхто в селі не сказав би про нього нічого поганого. Завжди кожному дасть пораду, поділиться, чим зможе, хоч і в самого великих достатків не було.</p>
	<p>Жінка ж, навпаки, ніколи не вгавала, тільки її й чути. Та ще біда: не вміла тримати язик за зубами. Що б чоловік не сказав, що б не зробив: не сьогодні-завтра знатиме все село. Не вміла берегти таємниць. І просив, і приказував, нічого не допомагало. Ні з чим не можна було втаїтися. Скрізь вона встигала з своїм довгим язиком. Здається, хоч ти її зачини в погребі на сім замків, все одно вилізе і побіжить з новиною по всьому селу.</p>
	<p>Тому чоловік завжди мовчав, ні про що жінці не розповідав, ні з чим з нею не ділився. Бо добре знав її «невиліковну хворобу».</p>
	<p>Хата їхня стояла на краю села, а далі, скільки сягнеш оком, розстелявся степ, безкрайній та широкий. Влітку він ненадовго укривався різнотрав’ям, а восени все навкруги засихало, а перекотиполе чималенькими клубками розбігалося по всьому безмежному степу. А коли здіймався вітер, воно відривалося від землі і котилося невідомо куди, несучи звістку про наближення зими із холодними морозами та злими хуртовинами, а само ховалося десь на балках та ярах.</p>
	<p>Сталося так, що до весни нічим було догодувати Лиску. Чоловік бідкався, не знав, що робити, як діяти. Корова мовчки дожовувала останнє сіно. Іти красти — гріха боявся, а як же бути, не знав. Вирішив уночі піти до пана і все ж таки вкрасти невеличку копичку сіна. Он скільки в нього!</p>
	<p>Жінці наказав, щоб нікому ні слова. Через тиждень-два потеплішало, блиснуло сонечко, і вже виткнулася зелененька травичка. Жінка вигнала корову в степ. Лиска мовчки паслася, а господиня все приказувала, бо ж не вміла мовчати.</p>
	<p>— Пасись, корівко, бо ж немає вже й того сіна що Степан украв.</p>
	<p>Почуло це перекотиполе та й покотилося степом. А пан вийшов на своє обійстя і постеріг, що не стало копички сіна, пішов поглянути, чи зазеленіла трава у степу. Дивиться, котиться перекотиполе. Він за ним, а воно вперед, ніби манить за собою.</p>
	<p>Так і привело до двору, де жив той чоловік, що вкрав у нього сіно. Розгнівався пан, хотів забрати корову, та жінка почала плакати та вмовляти, щоб змилувався. А сама все думала та гадала: «І кому ж це я розповіла про крадіжку? Хто ж доніс панові?»</p>
	<p>Перебирала в пам’яті всіх жінок та так і не могла здогадатися, звідки лихо взялося. А сама собі дала слово, що треба таки менше язиком плескати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>186 (7095). Перекотиполе. СУС-. Записала М. В. 2009 року. Бойко Галина Максимівна (1924). Полтавська область, Чорнухинський район, Богодарівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись давно-давно у селі Веселий Кут жили два сусіди Іван і Микола. Жили дружно.</p>
	<p>Одного літа пішли вони на заробітки у далекі краї. Працювали ціле літо, заробили добрі гроші. Повертались додому пішки, через чужі краї, безкраї</p>
	<p>степи. А коли стомилися, лягли перепочити серед степу широкого. Іван зразу ж заснув, а Миколі не спалося. Він все думав, як прийде додому, купить землі, пару волів і стане хазяїном. І тут до нього підкралася зла думка: «А що, якби мені ще й Іванові гроші? Я б збудував ще й хату».</p>
	<p>І він зробив страшний вчинок — почав душити Івана.</p>
	<p>А в цей час мимо них котилося перекотиполе. Іван, як до останньої надії, звернувся до нього:</p>
	<p>— Перекотиполе, покотись на мою батьківщину, скажи, що я загинув від Іванових рук.</p>
	<p>Микола прийшов додому, купив землі, воли, побудував нову хату. Став</p>
	<p>хазяїном.</p>
	<p>І ось одного разу вони з жінкою їхали волами в поле. А тут назустріч їм котиться перекотиполе. Микола почав дуже сміятися. Дружина причепилася</p>
	<p>до нього, чого він сміється. Микола почав придумувати різні причини, але</p>
	<p>Мотря не вірила. І вона довела його до того, що він розказав їй правду.</p>
	<p>Пройшов деякий час. Микола і Мотря не вжилися, дуже посварилися. Жінка побігла у волость і все розказала про чоловічий гріх. Жандарми забрали Миколу, посадили у темницю.</p>
	<p>Так зло, заподіяне людиною, не проходить безкарно. Воно пізно чи рано але повертається до грішника.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>192 (5420). Перекотиполе. СУС 960А. Записано 2008 року. Гапич Параска Мусіївна (1938). Черкаська область, Тальнівський район, Веселий Кут</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно колись жили в Кулебівці два брати. Обидва неодружені були. Прийшов час, привів старший молоду дружину, гарну струнку, милу та привітну. І впала вона в око молодшому брату. І задумав він недобре.</p>
	<p>Час минув. Зібралися брати на заробітки в далеку сторону. Працювали тяжко, грошей заробили — час і додому повертати. Довгою дорогою молодший брат повів розмову зі старшим:</p>
	<p>— Хочу гроші твої забрати, дружину-красуню за себе взяти.</p>
	<p>— Не роби цього, брате. Бо дізнаються люди і проклятим будеш.</p>
	<p>— А хто ж про це чує у чистім полі? Ані деревини, ані людини навкруг.</p>
	<p>Котилося полем перекотиполе. І став кликати старший брат на допомогу:</p>
	<p>— Перекотиполе, перекотиполе, котишся ти по всьому світу. Розкажи у рідній стороні, як вчинив зі мною молодший брат.</p>
	<p>Подув вітер, покотилося колесом, шумлячи перекотиполе. Повернувсь додому молодший брат один. Грошей привіз, волів купив і став хату будувати. Братову за себе взяв. Став безжурно жити.</p>
	<p>Роки спливали. Одного разу їхали з дружиною із ярмарку. Добре ярмаркувалося, веселі додому поверталися. Аж раптом вихор здійнявся і зашуміло навкруги. То покотилося через дорогу перекотиполе. Глянув чоловік, згадав братове застереження і посміхнувся сам собі. Дружина запитала:</p>
	<p>— Чому посміхаєшся?</p>
	<p>Чоловік промовчав. А вона все в одну душу:</p>
	<p>— Скажи та скажи.</p>
	<p>Не витримав чоловік та й розповів усе. А перекотиполе далі покотилося. І, здавалося б, що те перекотиполе, а всю правду розповіло.</p>
	<p>Давно те було. Стільки того перекотиполя в степу росло, людям служило і домівки обігрівало, килимком для ніг слугувало. Але й по сьогоднішній день ніхто його в Кулебівці не зустрічає. Мабуть, закотилося десь собі, слушного часу дожидаючи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>105 (7269). Перекотиполе. СУС 960А. Записала Чаюн Катерина 2009 року. Сеник Ольга Кирилівна (1925). Дніпропетровська область, Новомосковський район, Кулебівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це давно. Так давно, що мало хто й пам’ятає цю історію, хіба що оті старенькі бабусі яким літ-літ, як на ясенку листя. Жили в нашому селі чоловік і жінка. Побралися молодята, як кажуть, за кого бог послав. Начебто й любилися спочатку, а там хто його зна. Може, то тільки на людях була та любов. Посватався парубок до жінки, бо в неї була хата. А тоді як було: в тебе хата, то ти й багачка. Отак-то жили вони собі в купі, дітей не було, то тільки й дбали про хазяйство. Мало-помалу розбагатіли та й стали хазяїнами. З роками чоловік уже так привик до жінки, що вона йому надоїдати стала.</p>
	<p>От одного разу пішов чоловік в шинок та й зустрів там Гапку. До чого ж гарна була молодиця, не одне парубоче серце сохло по ній. А треба сказати, що була вона вдовою. Де її чоловік дівся ніхто і не пам’ятає. Тілько запала Гапка в душу нашому Івану так, що почав чоловік марити нею. Він до неї і так, і сяк, а вона йому одвороти-повороти дає . Було й каже Іванові:</p>
	<p>— Якби ж то ти був сам, без жінки, то я ще б і подумала.</p>
	<p>Ці слова Гапки так глибоко засіли в голові Івана, що вирішив він позбутися законної жінки. Довго мізкував, а тоді вирішив заманити жінку на поле та там і вбити.</p>
	<p>Раненько, як ще не сходило сонце, почав збиратися з жінкою в поле. От як виїхав далеко від села та й почав бити жінку. Та проситься до рідного батька і каже:</p>
	<p>— Не вбивай мене, бо люди побачать і посадять тебе в допру.</p>
	<p>Чоловік як засміється:</p>
	<p>— Хто побачить?</p>
	<p>— Он те перекотиполе й розкаже, якщо не люди, — тихо вмираючи сказала жінка.</p>
	<p>Зарив Іван дружину в полі, сам вернувся додому. В селі сказав, що зникла жінка. Через рік оженився і взяв за жінку Гапку та й зажив з любкою в щасті. Отак-то прожили вони років десять. Та одного разу взяв дружину в поле.</p>
	<p>От їдуть вони на возі, дивляться, аж котиться перекотиполе по полю. Як розсміється чоловік:</p>
	<p>— А казала жінка, що перекотиполе розкаже про мій гріх!</p>
	<p>— Про що це ти, чоловіче?»- поспитала Гапка.</p>
	<p>А той і давай розказувати, як убивав першу жінку. Гапка вислухала чоловіка, на другий день заявила куди треба. Забрали того мужика в тюрму та й більше його ніхто й не бачив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48 (5507). Перекотиполе. СУС 960А. Записала Танцюра Галина. Слободяник Олександра Марківна. Черкаська область, Смілянський район, Ковилиха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Чернігівщини</span></h1>
	<p>Кажуть, що було це давно. Поверталися два парубки Семен та Роман з лісу додому. Дрова заготовляли чи що, вже й не пам’ятаю. Дорога далека, слово за словом — зав’язалася суперечка. Та така, що й до бійки дійшло. А характер у Семена тяжкий, запальний. Побив дуже Романа, звалив його з ніг. Але не зупиняється, ще б’є. Зовсім покидають сили Романа, відчуває, що кінець йому.</p>
	<p>А навколо нікого, і матері ніхто не скаже, хто вбив її сина. Аж ось перекотиполе котиться. Спраглими губами тихо прошепотів Роман «Будь же хоч ти, перекотиполе, моїм свідком».</p>
	<p>Пройшов час, Семен одружився, живе собі та господарює. Одного разу поїхав з дружиною в ліс по дрова. Їдуть вони польовою дорогою, аж ось перекотиполе котиться.</p>
	<p>— Ха-ха! — засміявся Семен. — Свідок покотився.</p>
	<p>Дружина давай допитуватися, що за свідок. Почав відмовлятися чоловік.</p>
	<p>— Та було колись одне діло, навіщо воно тобі?</p>
	<p>— Та що за діло?- образилася жінка. — Хіба я тобі не вірна дружина, що ти правди мені не кажеш?</p>
	<p>Причепилася до чоловіка от він і каже:</p>
	<p>— Знаєш, колись убили Романа? То я убив. А коли вбивав, котилося перекотиполе, то Роман просив, щоб воно було його свідком.</p>
	<p>Через деякий час посварився Семен з дружиною. А щоб більше налякати, то ухопився за сокиру. А жінка почала кричати:</p>
	<p>— Це ти і мене хочеш вбити, як того Романа, що тільки перекотиполе було його свідком?!</p>
	<p>Ось так через довгий час виявилося, хто вбив Романа. Отримав Семен відповідну кару за вчинок, свідком якого було лише перекотиполе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (4219). Перекотиполе. СУС 960А. Записано 2008 року. Титон Ганна Михайлівна (1944). Чернігівська область, Козелецький район, Карпилівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перекотиполе <br><span class="article__headerDescription">Українська народна казка Чернігівщини</span></h1>
	<p>Поїхали чоловік з жінкою в поле робити. Полаялися щось там і чоловік жінку сильно побив. Лежить жінка, чує, що вмирає. А полем котилося перекотиполе. От вона й каже до нього:</p>
	<p>— Будь моїм свідком, перекотиполе.</p>
	<p>Пройшло багато років, чоловік одружився вдруге. Пішли вони з жінкою в поле робити. Їдуть, а по дорозі котиться перекотиполе. А чоловік каже:</p>
	<p>— Ну, що свідок, посвідчив?</p>
	<p>Почула це жінка і стала питати, що то означає. От чоловік і признався, що колись вбив свою жінку. Через деякий час вони розлучилися, а жінка всім розказала про злочин свого чоловіка. Він поніс відповідну кару.</p>
	<p>Ось так перекотиполе посвідчило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>124 (4075). Перекотиполе. СУС 960А. Записано 2007 року. Костюк Віра Михайлівна (1931). Чернігівська область, Новгород-Сіверський район, Тиниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
