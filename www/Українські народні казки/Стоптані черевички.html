<!--#include virtual="/-/inc/general__page_start.inc" -->
<title>Стоптані черевички ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Стоптані черевички» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Стоптані черевички.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Стоптані черевички <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі король і було в нього дванадцятеро дочок. Кожного вечора король заходив до спальної кімнати своїх дочок. Потім він замикав двері в спальню, а ключа ховав у горщик з квітами.</p>
	<p>Коли зранку король відкривав кімнату, то їхні черевички були стоптані. Батько принцес оголосив оголошення: той, хто розшукає, де вони всю ніч танцюють, той візьме собі в дружину одну з моїх дочок, а після його смерті стане королем.</p>
	<p>Минув один день. І один молодий солдат взявся за цю справу. Ось іде він стежкою, тут до нього підходить бабуся. Почала вона розпитувати куди він іде.</p>
	<p>— Я йду до короля по оголошенню. Я повинен спостерігати куди йдуть його доньки танцювати, бо кожного ранку в них стоптані черевики.</p>
	<p>— Я тобі дам пораду. Не пий вина. Старша принцеса насипле туди снодійного. Прив’яжи до підборіддя трубочку і проведи під сорочкою та встроми її в пляшку. А коли вони до тебе зайдуть, прикинься наче міцно спиш.</p>
	<p>Потім бабуся дала солдату плащ і сказала:</p>
	<p>— Якщо його накинеш на себе, станеш невидимим і зможеш слідкувати за принцесами.</p>
	<p>Доки старенька і солдат говорили, то вже дійшли до палацу. Король і слуги прийняли чоловіка добре, навіть одягли у королівський одяг.</p>
	<p>Ввечері, коли треба було лягати спати, до нього в кімнату прийшла старша донька з кубком вина. Солдат на її очах випив, але не забув поради бабусі. Всі полягали спати.</p>
	<p>Настав час. Принцеси почали одягатися. Одна з них пішла подивитися чи спить солдат. А той, почувши невеликий шум, закрив очі.</p>
	<p>Старша донька у своїй кімнаті зняла килим, а там були двері, які вона швиденько відкрила. А тим часом солдат накинув на себе плащ і пішов за принцесами. Замітив він, що дванадцята донька відстала від усіх. Вийшли принцеси з будинку, за ним тече річка. Біля берега стояло дванадцять човників, а в них сиділо дванадцять принців. Сів солдат у човник до меншої доньки.</p>
	<p>Всі човни пливли до великого замку. І саме там цілу ніч принци та принцеси танцювали.</p>
	<p>Настав час принцесами відправлятися додому. Принци переправили своїх подруг через річку додому. На цей раз солдат сів у човен до старшої доньки.</p>
	<p>На ранок солдат пішов до короля і все розповів. Король подякував солдату за все. А на другий день молодий чоловік одружився з найменшою донькою.</p>
	<p>І стали вони жить-поживать та добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>251 (7396). Стоптані черевички. СУС 306. Записала Горобець Анна 2009 року. Горобець Олександра Андріївна (1939). Дніпропетровська область, Межівський район, Богданівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
