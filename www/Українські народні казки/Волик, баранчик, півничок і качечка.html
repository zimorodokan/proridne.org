<!--#include virtual="/-/inc/general__page_start.inc" -->
<title>Волик, баранчик, півничок і качечка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Волик, баранчик, півничок і качечка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Волик, баранчик, півничок і качечка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Волик, баранчик, півничок і качечка <br><span class="article__headerDescription">Українська народна казка про тварин</span></h1>
	<p>От був собі волик і баранчик, і півничок, і качечка. От вони собі поставили в лісі хатку і там вони собі жили.</p>
	<p>А вовк про те почув і хтів їх з’їсти, щоб самому в тій хатці сидіти з своїми дітками. Але волик був у лісі та й підслухав, що казав вовк. От він приходить додому і розказав баранчику, півничку і качечці. Ну, та й вже ввечер, зовсім пізно, вони наварили собі вечері, взяли повечеряли, зачинили добре двері та й полягали спати. Волик з баранчиком лягли коло дверей, а качечка на покуті, а півничок то на жердочці.</p>
	<p>Вночі приходить вовк. До дверей — а вони підперті. От він каже:</p>
	<p>— Волику, волику, одчини!.. Волик не одчиняє.</p>
	<p>Допіро він виломив двері, а волик та й рогами припер його до стіни. А баранчик як розбіжиться та все вовка рогами, та все його рогами, рогами...</p>
	<p>А качечка з покутя примовляє:</p>
	<p>— Так, так! — каже.</p>
	<p>А півень на жердочці кричить:</p>
	<p>— Кукуріку, подайте мені його сюди, я його ще лучче!</p>
	<p>Вовк насилу видерся та й став втікати, та й в снігу застряг та й здох. Вовченята боялися вже зачіпати волика, баранчика, півничка і качечку.</p>
	<p>А ті собі паслися в лісі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Волик, баранчик, півничок і качечка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 130. Зап. Л. Ленчевський в 1911 р. у с. Карабіївка на Кам’янець-Подільщині. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 29-3, од. зб. 294, арк. 7—9.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
