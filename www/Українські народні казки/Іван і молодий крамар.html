<!--#include virtual="/-/inc/general__page_start.inc" -->
<title>Іван і молодий крамар ☼ Українська народна казка ☼ Народна творчість</title>
<meta name="Description" content="Українська народна казка Покуття «Іван і молодий крамар» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван і молодий крамар.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван і молодий крамар <br><span class="article__headerDescription">Українська народна казка Покуття</span></h1>
	<p>Колись був багатий жид, мав свою крамницю, мав коні, мав наймита. І був у него молодий син. Мав уже років з двадцять, а ще не вмів нічого: ні якусь роботу робити, ні торгувати. Тато одного разу говорить йому так:</p>
	<p>— Сину, вчися торгувати, а то все я та й я. А син каже:</p>
	<p>— Тату, та я ще не вмію.</p>
	<p>— Ти бери вчись, — каже тато. — Завтра базарний день, бери, що треба, і їдь на базар.</p>
	<p>Впрягає Іван коні, і молодий жид їде на базар. Іван думає так: «Як я їхав із старим жидом, то все брав курку, та й там продавав, та й купував собі щось їсти й закурити». Та й добре було йому, та й думає він собі: «Як завтра їде молодий, то я беру дві курки». І він дві курки вкрав, сховав у опалку. Рано вони зібралися та й їдуть, доїхали до роздоріжжя, права дорога веде до міста, а ліва в ліс. Каже молодий жид:</p>
	<p>— Їдемо в ліс, звертай наліво.</p>
	<p>— Та чого в ліс? — питає Іван.</p>
	<p>— Ти їдь туди, куди я тобі кажу.</p>
	<p>Іван думає: ’То ж таки хазяїн, хоч і молодий, а хазяїн». Та й звернув у ліс. А жид каже:</p>
	<p>— Іване, ти випрягай коні і пускай пасти, а сам лягай під віз та спи. А я буду торгувати.</p>
	<p>— Та з ким?</p>
	<p>— А що тебе обходить?</p>
	<p>Іван іде під віз та й думає собі: «Мой, та я сьогодні украв дві курки, щоби продав. Та я мав би файний ґешефт, а тепер сиди під возом та й дрімай».</p>
	<p>А жид розіклав свої товари та й каже:</p>
	<p>— Що вам треба? Кіко берете? Не пхайтеся? Чого ви лізете?! Так він поводиться, ніби коло воза було п’ятдесят людей.</p>
	<p>А Іванови то все надоїло. Він потихеньку встав, відчепив орчик, зайшов ззаду та як калатне того по плечу. Та й ліг собі, та й ніби спить. А той каже:</p>
	<p>— Чуєш, Іване, ти не видів, хто мене вдарив? А Іван каже:</p>
	<p>— А відки я можу знати, як було так багато народу?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 2 листопада 1986 року Козьмик Василь Тодорович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
