<!--#include virtual="/-/inc/general__page_start.inc" -->
<title>Я три роки конем був ☼ Українська народна казка ☼ Народна творчість</title>
<meta name="Description" content="Українська народна казка Покуття «Я три роки конем був» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Я три роки конем був.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Я три роки конем був <br><span class="article__headerDescription">Українська народна казка Покуття</span></h1>
	<p>Ксьондзам усе мало. Оден ксьондз лишив село та й іде шукати вищої плати. Іде він, а назустріч ідуть два чоловіки. А то йшли Сус Христос і святий Петро. Вони його питають: — Куди ти йдеш? А він каже:</p>
	<p>— Я йду шукати вищої плати. Бо мені тут мало дають.</p>
	<p>А Сус Христос переблагословив його на коня. І дав його Петрови та й каже:</p>
	<p>— Веди.</p>
	<p>Ідуть вони попід ліс, а чоловік несе з лісу кавалок дерева. Так упрів. А вони його питають:</p>
	<p>— Нащо ти це несеш?</p>
	<p>— Я, — каже, — принесу додому, порубаю, у місті продам і буду мати на кавалок хліба дітям.</p>
	<p>А вони кажуть:</p>
	<p>— На тобі цего коня. І вози ним. І камінням його годуй. Як йому було зле попом, то най возить дрова. А за рік би-с нам його пригнав. Ми будем тут.</p>
	<p>За рік він пригнав коня, а вони питають:</p>
	<p>— Ти гонив ним?</p>
	<p>— Гонив.</p>
	<p>— Бив?</p>
	<p>— Бив.</p>
	<p>— По чім бив?</p>
	<p>— По ногах.</p>
	<p>— Добре мав. Бери його ще на рік. І знов би-с нам за рік його пригнав. Ми будем тут.</p>
	<p>За рік він того коня пригнав, а вони третій раз кажуть:</p>
	<p>— Бери ще на рік. Через рік приженеш.</p>
	<p>І він їм ще за рік пригнав. Він уже собі сам постарав коні й віз. А сего коня пригонить їм. Їдуть вони з тим конем у село й питають:</p>
	<p>— Що у вас нового? А люди кажуть:</p>
	<p>— У нас піп пропав.</p>
	<p>— І нема чутки?</p>
	<p>— Нема.</p>
	<p>І йдуть вони до попаді, просяться на ніч.</p>
	<p>— Ви би нас не приймили на ніч?</p>
	<p>— Прийму, — каже.</p>
	<p>— Ми ще й коня маєм.</p>
	<p>— Я й коня маю де загнати. Коневи маю сіно. Питають її:</p>
	<p>— А де ваш чоловік?</p>
	<p>— Та був, — каже, — попом. Та як пішов, та й пропав.</p>
	<p>— І нема чутки?</p>
	<p>— Нема, — каже.</p>
	<p>Вона їм зготувала їсти, повечеряли вони й переночували. А рано кажуть вони:</p>
	<p>— Ви нас, ґаздинько, файно приймили, то ми вам коня лишаєм. Відійшли вони, і Сус Христос переблагословив коня на чоловіка. Та й іде піп до хати. Борода до пояса і так схуд. Жінка несе йому кавалок хліба надвір, бо старець до хати йде. А він каже:</p>
	<p>— Ти мені несеш кавалок хліба? Я, — каже, — твій чоловік.</p>
	<p>— А де ж ти був дотепер?</p>
	<p>— Я, — каже, — три роки конем був.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кулачківці, Снятинського району, Івано-Франківської області 6 вересня 1987 року Кофлюк Ілько Федорович (1906)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
