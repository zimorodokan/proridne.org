<!--#include virtual="/-/inc/general__page_start.inc" -->
<title>Лелеки ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лелеки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лелеки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лелеки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>На полі у пана люди жито жали. Серед них була і молода дівчина. Тяжко вона працювала і дуже журилася від того, що бідні люди працюють, а багаті лише гуляють.</p>
	<p>Сіла дівчина відпочити на хвилину і полинула думками далеко-далеко… Хотілося її розбагатіти і працювати на себе.</p>
	<p>Над головою у неї пролетіли лелеки. Дівчина й звернулась до них з прохання про допомогу. Покружляли лелеки, послухали дівчиноньку і скинули її по пір’їночці. Долетівши до землі, пір’я перетворилося на золоті монети. Дівчина зраділа, зібрала всі монети і пішла додому. Вдома вона розповіла своїм рідним про те, що з нею сталося. Батьки дуже зраділи, що їхнє бідування скінчилося. З того часу вони працювали лише на себе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>227 (6201). Лелеки. СУС-. Записано 2009 року. Низенька Анастасія Якимівна. Черкаська область, Драбівський район, Новомиколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лелеки <br><span class="article__headerDescription">Українська народна казка Кіровоградщини</span></h1>
	<p>З мальовничому селі, що розкинулося по обидва боки річки Гептурки, поселилися лелеки. Облюбували собі тиху місцину аж на окраїні села. З року в рік осіле сімейство висиджувало лелеченят та пускало їх у самостійне життя, аж поки не трапилася біда.</p>
	<p>В спекотну літню днину чи то від недопалка чийогось, чи чого зайнялася полум’ям суха трава. Вогонь миттю обійняв стару закостричену клуню, на якій примостилося дбайливо доглянуте лелече гніздо. А в ньому чекали на обід троє підлітків-лелеченят. Вогонь все вище і вище підіймався до стріхи, а безпомічні птахи тремтіли від страху.</p>
	<p>Вчасно підоспів до свого гнізда батько-лелека. Він ухопив перше пташеня і поніс його через річку на інший берег. Пролітаючи над водою, він раптом, запитав своє дитя:</p>
	<p>— Чи ти й мене, сину, рятуватимеш, коли на старість яка біда спіткає? Кажи мерщій правду, бо вкину у воду.</p>
	<p>Лелеченя-підліток, потерпаючи від батьківських погроз, швиденько поспішило запевнити:</p>
	<p>— Аякже, таточку, буду рятувати, годувати, доглядати.</p>
	<p>— Неправду ти говориш, сину.</p>
	<p>І шубовснув його у воду. Несе лелека й другого сина подалі від біди. Знову вони над річковою гладдю, а батько звертається до сина:</p>
	<p>— Чи вболіватимеш ти за мною так, як я за тобою, сину? Кажи правду, бо впущу у воду.</p>
	<p>Лелеченя злякалося, але не розгубилося:</p>
	<p>— Вболіватиму, тату, вболіватиму.</p>
	<p>— Я тобі не вірю, — сказав лелека та й цього пустив у річку.</p>
	<p>Несе свою останню надію і питає:</p>
	<p>— Чи носитимеш і мене, доню, так турботливо, як я тебе? Кажи правду, бо втоплю.</p>
	<p>— Ні, таточку любий, — відповідає дочка лелеки, — не буду я тебе носити, бо матиму своїх дітей і муситиму за них вболівати так, як ти за нас.</p>
	<p>— Твоя правда, дочко, ти не злукавила.</p>
	<p>Переніс лелека своє дитя на інший берег та й став шукати тиху місцину, аби знову побудувати гніздо і продовжити свій рід.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (7947). Лелеки. СУС 244***. Записала Сукач Аліна 2010 року. Лінчевська Любов Василівна (1926). Кіровоградська область, Новомиргородський район, Турія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
