<!--#include virtual="/-/inc/general__page_start.inc" -->
<title>Для кого грали музиканти ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Для кого грали музиканти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Для кого грали музиканти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Для кого грали музиканти <br><span class="article__headerDescription">Українська народна казка Закарпаття</span></h1>
	<p>Жили, де не жили, в однім селі на Закарпатті музиканти, цигани. По всій верховині їх ходили запрошувати на свальби. А недалеко від того села була гора. Називалася вона Симерки. Із тих країв прийшли запросити циган-музикантів на свальбу. Заплатили їм і сказали:</p>
	<p>— Приходьте.</p>
	<p>А в нас давно так було, що свальба починалася ввечері. Зібралися музиканти, скрипаль, басіста й інші, і пішли через гори пішки. То не було давно машин. Ідуть вони, ідуть через високу гору, сіли коло єдної дороги, відпочили, напилися води. Мали з собою хліб і сало, перекусили. Позирають, їде тою дорогою парадний коч. На нім сидять великі пани. Поклонилися пани й питають:</p>
	<p>— Куди ви путь тримаєте, музиканти?</p>
	<p>— Ідеме, — відповідає, — до єдного села на свальбу.</p>
	<p>— Но, — каже, — добре. Але ви не йдіть на ту свальбу, а ходіть з нами. Ми вам заплатиме, даме великі гроші. Великі а великі. Сідайте на коч, поїдете з нами й будете нам грати.</p>
	<p>— Е ніт, ми договорилися. Договір дорожче... Ми мусиме там іти.</p>
	<p>— Ніт, ви сідайте, ми вам даме золота, великі гроші, даме, що будете хотіти.</p>
	<p>Посідали з ними музиканти на коч і поїхали. Привезли їх тоти панове до єдної великої палати в лісі. Позлізали з коча музиканти, завели їх до палати. І стали музиканти грати, а тоти пани танцюють, танцюють, танцюють. А єден музикант і змучився і думає: «Піду я собі провітрюся». Вийшов надвір, а коні суть запряжені в той коч. Каже єден коник:</p>
	<p>— Ох, — каже, — ти не знаєш, кому ти граєш. Чи ти знаєш, що ти граєш чортам? Слухай, я з того й того села. Ти піди до мої пані. На оцю жеболовку і з тим іди, бо інакше вона тобі не повірить, що то я її чоловік. Я був піп і од одної вдовиці взяв гроші й службу їй не скінчив. І більше є таких провин, що я гроші брав. Тепер я маю велику кару, я мушу возити чортів. Ти піди до неї й скажи, щоби вона наяла служби, молебені. Молилася за мене, щоби мене висвободити. І щоби давала бідним, би ся молили за мене, бо я велику кару маю, мушу тоти чорти возити.</p>
	<p>— А ти, — каже, — піди подивися. Там така вода є. Ти грай, грай коло них, а тоді замочи палець у ту воду й протри очі. І ти увидиш, кому ти граєш. А коли будете йти дому, будуть вам платити, будуть давати золото. Ти золото не бери, бери вугля. Кажи, що ти ковач, тобі треба вугля. Вони не будуть тобі давати, а ти лем вугля бери.</p>
	<p>А коли доїдете до єдного місця, вони мене будуть дуже бити кербачами, а я буду припирати. Тоді би-сьте всі скоро з коча скакали, бо вони так завезуть, що вас ніхто більше не увидить. Скоро скочте всі.</p>
	<p>І так він і зробив, як сказав коник. Зайшов у тоту палату, побачив воду, замочив палець, протер очі. Йо-йой, видить він, же справді чортам грає. Чорти підуть здоймуть з клинка єдну пані, що ся повісила, танцюють, танцюють з нею. Тоді візьмуть з гордова другу пані, що ся втопила, самогубство вчинила. І танцюють, танцюють.</p>
	<p>Коли вже було коло півночі, кажуть:</p>
	<p>— Тепер ходіть беріть плату. Даєме вам золото, гроші — що хочете.</p>
	<p>Всі музиканти беруть золото, радуються, в мішки собі пакують. А той відмовляється:</p>
	<p>— Я не хочу нич, мені лем дайте вугля. Я ковач, мені вугля. Тоти другі сміються:</p>
	<p>— Та нащо тобі вугля, та вугля ми тобі дома даме. Бери золото, бери гроші.</p>
	<p>— Ніт, я не хочу, лем вугля.</p>
	<p>І напаковав той собі вугля. А чорти не хотіли давати вугля, лем золото.</p>
	<p>— Ніт, вугля, вугля.</p>
	<p>— Ну що, раз тото просить, мусиме дати.</p>
	<p>І дали. Всі понесли на коч своє золото, а він вугля. І їдуть. Коли кінь став дуже припирати, чорти дуже били коня, але він усе тихше й тихше йшов. І вони всі поскакали. На тім самім місци, де їх брали чорти на коч.</p>
	<p>Поскакали вони і йдуть, і сміються:</p>
	<p>— Ей, цімборо, та ти, — каже, — що зробив? Та ти, — каже, — взяв вугля. А ми золото.</p>
	<p>Вийшли собі на єдну полянку, сіли, відпочили й стали висипати з мішків і лічити золото, гроші. А той спокійний:</p>
	<p>— А я вугля не висипаю й не рахую.</p>
	<p>Сиплють тоти з мішків, а в тих, що було золото та гроші, в мішках вугля. А той, що мав вугля, висипав — саме золото. І погнівалися вони на нього.</p>
	<p>Прийшли в село. А той був добрий цімборо й поділився з ними тим золотом.</p>
	<p>Приходить він і дає жінці:</p>
	<p>— Но, жінко, будеме мати золото. Маєме много. Повідає він:</p>
	<p>— ...Слухай, я іду до нашої попаді, бо так і так ся стало. Наш піп, — каже, — возить чортів. Він не скончив єдній вдовиці службу. І я мушу йти.</p>
	<p>Він узяв тоту жеболовку, що дав йому кінь, приходить до попаді, поздоровився.</p>
	<p>— Слухайте, пані, — каже, — я був з вашим чоловіком, з попом. З паном превелебним.</p>
	<p>— Та де? — каже. — То не може бути. Мій, — каже, — вже два роки, як умер.</p>
	<p>— Я, — каже, — знаю, що вмер, але я був з ним.</p>
	<p>— Та де ти був?</p>
	<p>І він усе розповів попаді.</p>
	<p>— ...Коли не вірите, позирайте, ось ваша жеболовка.</p>
	<p>Попадя впізнала жеболовку й повірила тому музикантови. Пішла до церкви і наяла служби, великі молебені. А коли скінчилася служба, видно було, як світла біла мушка переходила через Євангеліє. То означало, що піп уже переходив од чортів до царства. Вже одмолилися за попа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 28 березня 1988 року Козак Марія Юріївна (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
