<!--#include virtual="/-/inc/general__page_start.inc" -->
<title>Ворона і гадюка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ворона і гадюка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ворона і гадюка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ворона і гадюка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>На дупластій вербі звила ворона собі гніздо. Не надіючись лиха, нанесла яєць, висиділа, а коли повикльовувалися вороненятка, стара ворона полетіла шукати для них їжу.</p>
	<p>Та в дуплі тієї верби загніздилася чорна гадюка. Тільки стара вилетіла з гнізда, гадюка вилізла до своєї нори, залізла до гнізда, вхопила одне вороненя і понесла з собою.</p>
	<p>Прилетіла ворона, бачить, що однієї дитини нема, покаркала, пожурилась та й перестала. А на другий день, уже й другої дитини немає. А через тиждень воронині діти всі пощезали. Каркала, плакала стара ворона, але ніщо не помогло.</p>
	<p>Знесла воно ще раз яйця, висиділа їх. Та за другим разом таке саме лихо. Гадюка вилазила на вербу і крала пташенят. Та ось підгляділа Ії ворона, хто її злий ворог. Побачила, як гадюка брала останнє її вороненя. Крику було на все поле.</p>
	<p>Та криком нічого не вдієш. І ворона пішла просити поради до куми лисички. Вислухала лисичка ворону, головкою похитала, хвостиком покрутила і каже:</p>
	<p>— Тут, кумонько, сила не допоможе, тут хитрощі потрібні.</p>
	<p>— Знаю, знаю, — мовила ворона.</p>
	<p>— Тут у річці часто проходить князівна купатись. Підстережи її, а коли вона</p>
	<p>положить на березі срібний перстень або іншу блискучу річ, то ти вхопи ту річ і лети з нею. Лети просто до верби і вкинь її у гадючине дупло. Побачиш, що того буде.</p>
	<p>Послухала ворона лисиччиної ради. Тільки князівна прийшла купатися і положила на березі свій блискучий перстень, ворона прилетіла, схопила перстень у рот і давай тікати.</p>
	<p>Полетіла прямо до своєї верби, кинула перстень у гадючину нору, а сама сіла собі на дерево близенько і дивиться, що то буде.</p>
	<p>Прибігли слуги до верби. Почали нишпорить, а далі один, угледівши дупло, зазирнув до нього і побачив перстень в середині. Швидко вони розкопали нору, а там, звившись у клубок, лежить величезна чорна гадюка.</p>
	<p>Витягли її з нори, вбили, а ланцюжок узяли. А ворона від того часу жила собі спокійно і діток гляділа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111 (5316). Ворона і гадюка. СУС — 243F*. Записано 2008 року. Іваненко Ганна Степанівна (1915). Черкаська область, Черкаський район, Думанці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ворона і гадюка <br><span class="article__headerDescription">Українська народна казка Чернігівщини</span></h1>
	<p>На дупластій, головатій вербі над річкою звила собі ворона гніздо. Не сподіваючись ніякого лиха, нанесла яєць, висиділа, а коли повикльовувалися вороненята, стара ворона полетіла шукати для них поживи.</p>
	<p>Та в дуплі тої верби загніздилася гадюка. Вона тільки того й ждала, щоби ворона вивела молодих, і скоро тільки стара вилетіла з гнізда, зараз гадюка вилізла зі своєї нори, вповзла до гнізда, вхопила одне вороненя і понесла собі на страву. Прилетіла ворона, бачить, що однієї дитини нема, покрякала, покрякала та й перестала, бо що мала робити? А на другий день глянь! — уже й другої нема. Не минув тиждень, а воронині діти ще не оперившись, усі пощезали. Що вже крякала та нарікала стара ворона — ніщо не допомагало. Прийшлося нести ще раз яйця і висиджувати їх знову. Та ба, і за другим разом таке саме лихо. Скоро тільки вороненята повикльовувалися і мати полетіла шукати для них поживи, гадюка день поза день вилазила на вербу і брала собі одне вороненя за другим.</p>
	<p>Та ось одного разу підгледіла ворона, хто її ворог тяжкий. Побачила гадюку, як та брала її останнє вороненя. Ото крику було на все поле! Та що з того! Хоч ворона, стоячи при вході до гадючиної нори, надирала собі горло, лаючи та проклинаючи стару розбійницю, гадюка в норі хрупала її дитинятко і чула себе в безпеці. Ворона нічого не могла їй зробити.</p>
	<p>Поміркувала й сама ворона, що крик і плач ні до чого доброго не приведуть. Пішла до куми лисички, яка в крутім бережку мала свою домівку просити</p>
	<p>поради.</p>
	<p>— Ой, кумонько, — мовила ворона, — порадь мені, що маю чинити з поганою сусідкою, чорною гадюкою? Жиє в тій самій вербі, що і я. Два рази я вже висиджувала діточок і обидва рази ота дворушниця повитягала мені їх з гнізда і пожерла! А я ніяк не можу досягти її в тій норі!</p>
	<p>Подумала лисичка, головкою похитала, хвостиком помахала та й каже:</p>
	<p>— Тут, кумонько, силою нічого не візьмеш, тут треба до хитрощів вдатися.</p>
	<p>— Та я то й сама бачу, — мовила ворона, — коли бо на лихо собі, ніякої хитрості не вмію придумати.</p>
	<p>— Я тобі, кумо, ось що скажу. Ось тут, до річки часто царська дочка приходить купатися. Підстережи її, а коли царівна положить на березі золотий ланцюжок або яку іншу блискучу річ, то ти вхопи ту річ і лети з нею, але так, аби царські слуги тебе бачили. Вони будуть кричати і бігти за тобою, а ти лети просто до верби і вкинь річ у гадючине дупло, а сама лети набік. Побачиш тоді, що з того буде.</p>
	<p>Послухала ворона пораду лисички. Скоро тільки царівна прийшла купатися і роздяглася на березі та положила на піску свій блискучий золотий ланцюжок, ворона прилетіла та хап той ланцюжок у рот і давай утікати. Побачили царські слуги, з криком кинулися за вороною, а та простісінько до своєї верби, кинула ланцюжок у нору гадюки, а сама сіла собі на іншім дереві близенько та й глядить, що з того буде.</p>
	<p>Прибігли слуги до верби. Вони бачили, що ворона з ланцюжком спускалася недалеко від землі, а потім відлетіла вже без ланцюжка. Значить, тут десь мусила його випустити! Почали шукати, шпортати, аж далі один, угледівши дупло, зазирнув до нього і побачив, що ланцюжок блищить всередині. Зараз вони розкопали нору, аж, бач, у норі, звившись у клубок, лежить величезна чорна гадюка. Не питали слуги, що гадюка в крадежі зовсім не винувата, витягли її з нори і вбили, а ланцюжок забрали. Ворона врадувалася вельми, бачачи смерть свого ворога і з того часу жила собі спокійно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>32 (4172). Ворона і гадюка. СУС —. Записала Скиба Т. І. 2008 року. Калініченко Олександра Петрівна (1931). Чернігівська область, Бобровицький район, Новий Биків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
