<!--#include virtual="/-/inc/general__page_start.inc" -->
<title>Три зустрічі за гуси ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Три зустрічі за гуси» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три зустрічі за гуси.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три зустрічі за гуси <br><span class="article__headerDescription">Українська народна казка Бойківщини</span></h1>
	<p>Була удовиця, мала одного сина, жила бідно, та й нічого ж не тримала — було в неї лише штири гуски. Каже вона синови: — Возьми їх, синочку, віднеси до міста та й продай, аби-смо мали за що хліба купити. Зібрав він тоти штири гуски та й поніс. Приніс до міста, а в місті треба було дати панови мито. Каже пан:</p>
	<p>— Давай одну гуску.</p>
	<p>А хлопчина не хоче дати. Пан закликав шендерів, шендери гуси забрали, а хлопцеви дали двадцять п’ять буків. Хлопчина заплакав і каже панови:</p>
	<p>— Ми ще ся, пане, три рази встрітим. Пішов додому та й до матері:</p>
	<p>— Гуси забрали, а мені дали двадцять п’ять буків. А мати каже:</p>
	<p>— Нічого, синку, ми ще прожиєм.</p>
	<p>Хлопчина підріс і йде до того пана проситися на роботу яко майстер, що вміє хати класти, столярку робити. Прийшов у панську їдальню та й каже одному робітникові:</p>
	<p>— Чи приймив би мене пан на роботу? А той робітник каже:</p>
	<p>— Добре, я запитаюся в пана. Пішов він питатися, а пан говорить:</p>
	<p>— Якщо він уміє щось робити, то я його прийму.</p>
	<p>А той робітник каже, що він уміє хати класти, вікна, двері робити. Панови це сподобалося.</p>
	<p>— Іди, кажи йому, най приходить. Приходить той панський робітник і каже:</p>
	<p>— Казав пан, що прийме тебе. А хлопчина:</p>
	<p>— То я йду до пана.</p>
	<p>Приходи він до пана, пан його питає:</p>
	<p>— Що вмієш?</p>
	<p>— Все вмію: і хати класти, і всю столярку робити. Завтра, пане, поїдем у ліс і будем вибирати собі дерево. Аби дурно не псувати ліс, брати лиш то, що треба.</p>
	<p>Пан говорить:</p>
	<p>— Мудрий ти майстер. Такого мені й треба. Рано повставали. Каже пан слузі:</p>
	<p>— Впрягай коні в бричку і поїдем у ліс — будеш вибирати дерево. А той хлопчина взяв паперу і понаписував, що в пана потроєні всі продукти і вода — все. Покидав тоті папірці попід ліжка, аби ніхто не видів, і поїхали в ліс. Той хлопчина говорить:</p>
	<p>— Ходім, пане, будем вибирати дерево. Котре я обійму, то буде на платви. У вас руки довші, як у мене. Котре дерево ви обіймете, то буде на підвалини.</p>
	<p>Вибрали дерево на платви. Став пан обіймати дерево, котре мали на підвалини. Пан обіймив дерево, а в той момент хлопчина вийняв з кишені шнурок, обмотав пана, прив’язав його до дерева та й каже:</p>
	<p>— Це, пане, наша перша зустріч за мої гуси.</p>
	<p>І зачав пана бити. Відрахував він йому свої буки, двадцять п’ять. Пан почав кричати. Фірман зачув, що пан кричить, і полетів у другий бік, бо в лісі так віддається звук. А хлопець в той час втік з лісу додому.</p>
	<p>Прибігають слуги — пан прив’язаний.</p>
	<p>— Пане, за яку кару ви тутка прив’язані? А пан говорить:</p>
	<p>— Мене прив’язав хлопець, в якого шендери взяли гуси. Відв’язують його, беруть у бричку і везуть додому. Коли пан приїхав, слуги якраз замітали і понаходили ті папірці. Стали їх читати і панови говорять:</p>
	<p>— То все він отруїв, той, що понаписував. Аби ви нічо’ не їли. І пан не їв.</p>
	<p>А на другий день той хлопець дістав парик, натяг на голову, дістав лікарське вбрання, взяв собі лікарську сумку і приходить до панської лікарні. Та й питає, що пан робить. А той відповідає:</p>
	<p>— Пан нічого не їсть, бо продукти отруєні. Пан слабий,</p>
	<p>— Ви йому скажіть, що на другім селі є такий лікар, який пана вилікує, аби приїхав на то друге село.</p>
	<p>Пан почув то та й каже:</p>
	<p>— Якщо є такий лікар, бігом упрягай коні, їдь і привези його. Фірман привіз того «лікаря», а «лікар» говорить:</p>
	<p>— Треба заплатити двіста рублів. Пан говори:</p>
	<p>— Дам, лише лікуй.</p>
	<p>Витягає двіста рублів, кладе на стіл, «лікар» каже всім слугам вийти з хати. Слуги повиходили, а «лікар» каже:</p>
	<p>— Роздягайтеся, пане, і лягайте на ліжко — будем уколи робити. Пан розібрався, ляг на ліжко, а «лікар» витягає шнурок, прив’язує його і віддає йому другу зустріч за гуси» — двадцять п’ять буків. Пан кричить, а він дав йому спирту попід ніс, той заснув і спить. «Лікар» забрав тих двіста рублів, і слуги відвезли його додому. Пан пробудився та й каже:</p>
	<p>— То не лікар, то той хлопець, котрого шендери били і гуси забрали. Найдіть його і вбийте.</p>
	<p>Один панський слуга каже панови:</p>
	<p>— Я його вб’ю. Дайте мені рушницю.</p>
	<p>Пан дав йому рушницю, і він пішов до матері хлопця. Та й питає матері, де він. Мати каже:</p>
	<p>— Він уже виріс, пішов хліба шукати.</p>
	<p>— Якщо його нема, то ви дайте його вбрання.</p>
	<p>Мати дала убрання, він то убрання звив і йде дорогою. А у фосі плавають качки. Він стелить вбрання на дорозі і стріляє у то вбрання. А тоді стріляє в качки. Бере тоти побиті качки, з качок кров тече, а він — на то вбрання, на тоти діри ту кров виливає. Потім складає то вбрання, завиває і несе панови. Приніс до пана, розложив та й каже:</p>
	<p>— Я його вбив, а вам приніс убрання, щоби ви вірили, що його нема.</p>
	<p>Пан з того всього зрадувався. І каже своїм слугам:</p>
	<p>— Будем робити забаву.</p>
	<p>Скликає панів з інших сіл. Стали пити, бавитися. А той хлопчина перевідується, що робиться з паном, і питається панського слуги, коли пан буде їхати на забаву до другого пана.</p>
	<p>— ...Аби ти мені сказав. Той каже:</p>
	<p>— Добре, я тобі скажу. Завтра він буде їхати тою дорогою, котру ти добре знаєш.</p>
	<p>Кличе той хлопчина з собою свого товариша. А на пасовиську паслися коні. Він зловив коня, дав товаришеви і каже:</p>
	<p>— Ходім зо мною.</p>
	<p>Ідуть вони дорогою і ведуть коня. Дивляться, вже є луг. Каже той хлопчина товаришеви:</p>
	<p>— Ти сідай на коня, а я буду за корчем. Якщо буде їхати пан, маєш крикнути: «Третя зустріч за гуси!» Маєш так крикнути і тікати. Тебе на кони ніхто не дожене. Нім панові слуги коні розпряжуть, ти втечеш.</p>
	<p>Так вони порадилися і так зробили. Їде пан, а той сидить на кони. Та й як закричить:</p>
	<p>— Третя зустріч за гуси! Пан слугам:</p>
	<p>— Ловіть його! Біжіть!</p>
	<p>Нім тоти коні розпрягли, нім посідали на коні й поїхали доганяти, той уже далеко втік. А хлопець виходить з-за корча і каже:</p>
	<p>— Аж тепер буде третя зустріч за гуси.</p>
	<p>І почав його бити. І бив, поки не вбив. Вбив і чекає. Приходять слуги.</p>
	<p>— Тепер, — каже, — будемо ділитися панським добром. Прийшли на панське подвір’я і стали ділитися тим добром. Поділилися і там жили. Може, й теперка жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 22 жовтня 1994 року Фединяк Дмитро Федорович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
