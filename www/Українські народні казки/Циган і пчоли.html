<!--#include virtual="/-/inc/general__page_start.inc" -->
<title>Циган і пчоли ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Циган і пчоли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган і пчоли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган і пчоли <br><span class="article__headerDescription">Українська народна казка Гуцульщини</span></h1>
	<p>Один циган жив близенько коло багача. А в багача була велика пасіка. Думає собі циган: «Закличу я цего багача в куми. Він має солонину, має велику пасіку — все має». Та й запросив багача в куми. І вже має нагоду до кума йти. Захотілося циганови солонини — пішов до кума.</p>
	<p>— Дайте, кумочку, солонини.</p>
	<p>Кум дав. Дав раз, дав другий. Кум, то кум. Та й унадився циган до кума на пасіку.</p>
	<p>— Вже, — каже, — фінок&nbsp;<sup>*</sup> ваш говорить: «Ме-ме-меду! Куме, дайте меду».</p>
	<p>Кум насипав глечок і дав йому. А за три-чотири дни циган приходить знов.</p>
	<p>— Ой кумочку, так діти рознадилися медом, що я не можу ради дати. Кричать усі: «Меду!»</p>
	<p>Кум не має що робити, дав знов. Але за пару день циган знов приходить.</p>
	<p>— Діти «меду» та й «меду». Не можу їм ради дати.</p>
	<p>А кум запряг коні, якраз їхати собі в поле хотів. Каже він:</p>
	<p>— Знаєте що, куме. Возміть собі самі меду. Бо я так не маю часу. Жінка вам покаже, бо я не маю коли. Я їду.</p>
	<p>Чоловік поїхав, а жінка найшла циганови капелюх, що пасічники мають. Та й каже:</p>
	<p>— Беріть собі цей капелюх на голову.</p>
	<p>Але той капелюх мав сітку зі шнурком, що тугенько затягувався на шиї. А вона йому про це не сказала. Навмисне. Тілько сказала:</p>
	<p>— Першу рамку виберіть, бо в першій нема меду. А другу беріть. Гезде є медарка&nbsp;<sup>*</sup>, викрутіть собі.</p>
	<p>Циган першу рамку відклав набік, поліз за другою. А пчоли як учули циганський дух, то кинулися на цигана сотками. А в него шия не зашнурована була. Налізли пчоли попід капелюх. Він кричить:</p>
	<p>— Ґвавт!</p>
	<p>Кинув рамку. А йому в чупир набилося пчіл — страшне! Вуйна не мала що робити, путню&nbsp;<sup>*</sup> води циганови бохнула на голову. А циган обтрясся і пішов. І більше вже циган не приходив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Фін (фінок) — хрещеник.</p>
			<p><sup>*</sup> Меда́рка — медогонка.</p>
			<p><sup>*</sup> Пу́тня — відро.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Рожнів, Косівського району, Івано-Франківської області 28 вересня 1986 року Намісниченко Теодозія Дмитрівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Циган і пчоли <br><span class="article__headerDescription">Українська народна казка Чернігівщини</span></h1>
	<p>Жив собі у селі кум. А в кума собі взяв цигана, який мав багато дітей. Мав кум пасіку, от циган й унадився до меду. Кожного дня ходить до кума.</p>
	<p>— Куме, — каже, — діти меду просять, діти меду просять!</p>
	<p>Кум давав, давав, а тоді вже розсердився та й каже:</p>
	<p>— Онде на дубі пасіка, лізь сам!</p>
	<p>А на тому дубі не було ніякого вулика, а тільки шершні, вельми кусючі. Поліз циган на дуб. Як запхав руку у те гніздо, а шершні як напали на нього та давай кусати.</p>
	<p>Кум засміявся та й забрав драбину з дуба. А вже як цигана добре покусали шершні, то він почав кричати:</p>
	<p>— Куме, куме, подайте мені лазило!</p>
	<p>А кум засміявся та й ходить, ніби не чує та й подає йому лозину.</p>
	<p>— Ні, не те! Подайте лазило!</p>
	<p>Кум знов подає йому якийсь дрючок. Циган не міг вже витерпіти і впав. Тоді кум питає:</p>
	<p>— Певно треба було вам драбини?</p>
	<p>— Так! Так! Драбину!</p>
	<p>Розсердився циган на свого кума та й більше не приходив за медом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>188 (4037). Циган і пчоли. СУС 1705В*. Записав Микола Зінчук 1 листопада 2007 року. Косташ Марія Василівна (1930). Чернігівська область, Носівський район, Лихачів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
