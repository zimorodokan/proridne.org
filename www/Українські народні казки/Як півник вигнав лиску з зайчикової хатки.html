<!--#include virtual="/-/inc/general__page_start.inc" -->
<title>Як півник вигнав лиску з зайчикової хатки ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як півник вигнав лиску з зайчикової хатки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як півник вигнав лиску з зайчикової хатки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як півник вигнав лиску з зайчикової хатки <br><span class="article__headerDescription">Українська народна казка про тварин</span></h1>
	<p>Жили собі лиска та заєць. У лиски була хатка льодяна, а в зайчика — луб’яна. Прийшла весна-красна, у лиски хатка розтала, а в зайчика стоїть по-старому. Лиска попросилась у зайчика переночовати та зайчика і вигнала.</p>
	<p>Іде дорогою зайчик та й плаче, а йому навстрічу пси: «Тяв, тяв, тяв! Чого, зайчику, плачеш?» А зайчик говорить: «Е, як же мені не плакати! Була у мене хатка луб’яна, а в лиски льодяна; запросилась она ко мні та мене й вигнала». — «Не плач, зайчику, — кажуть пси, — ми ю виженемо».</p>
	<p>Підійшли до хатки: «Тяв, тяв, тяв! Пійди, лиско, вон!» А вона їм з печі: «Як вискочу, як ухвачу, не стане і шерсті на хребту!» Пси настрашились і пішли.</p>
	<p>Зайчик знов іде і плаче. Здибує його медвідь. «Чого ти, зайчику, плачеш?» А зайчик говорить: «Е, дай мені спокій, медведю! Як же мені не плакати: була у мене хатинка луб’яна, а в лиски льодяна; запросилась она ко мні та мене і вигнала». — «Не плач, зайчику, — говорить медвідь, — я вигоню ю». — «Ні, не виженеш; пси гнали — не вигнали, і ти не виженеш». — «Ні, вижену!»</p>
	<p>Пійшли гнати: «Пійди, лиско, вон!» А вона з печі: «Як вискочу, як ухвачу, не стане і шерсті на хребту».</p>
	<p>Медвідь напудився і пішов.</p>
	<p>Іде знов зайчик та й плаче. Подибує його бик: «Чого ти, зайчику, плачеш?» — «Ба, та як же мені не плакати: була у мене хатинка луб’яна, а в лиски льодяна; запросилась она ко мні та мене і вигнала». — «Ходи, я ю вижену». — «Ні, не виженеш; уже пси гнали — не вигнали, медвідь гнав — не вигнав, та й ти не виженеш». — «Ні, я вижену».</p>
	<p>Підійшли до хатки: «Іди, лиско, вон!» А вона з печі: «Як вискочу, як ухвачу, не стане і шерсті на хребту!»</p>
	<p>Бик напудився і пійшов.</p>

	<figure class="illustration">
		<img class="illustration__image" loading="lazy" decoding="async" src="/-/i/Як півник вигнав лиску із зайчикової хатки — 01.png" alt="ЯК ПІВНИК ВИГНАВ ЛИСКУ ІЗ ЗАЙЧИКОВОЇ ХАТКИ — Українська Народна Казка Про Тварин" title="ЯК ПІВНИК ВИГНАВ ЛИСКУ ІЗ ЗАЙЧИКОВОЇ ХАТКИ — Українська Народна Казка Про Тварин">
		<figcaption class="illustration__caption">ЯК ПІВНИК ВИГНАВ ЛИСКУ ІЗ ЗАЙЧИКОВОЇ ХАТКИ — Українська Народна Казка Про Тварин</figcaption>
	</figure>

	<p>Іде знов зайчик та й плаче. Подибує його когут з косою. «Кукуріку! Чого, зайчику, плачеш?» — «Е, пійди геть! Як же мені не плакати: була у мене хатинка луб’яна, а в лиски льодяна; запросилась она ко мні та мене й вигнала». — «Ходім, я вижену». — «Ні, не виженеш! Пси гнали — не вигнали, медвідь гнав — не вигнав, і ти, когуте, не виженеш». — «Ні, я вижену».</p>
	<p>Підійшли до хатки: «Кукуріку! Несу косу на плечи, хочу лиску посічи! Пійди, лиско, вон!»</p>
	<p>А вона учула, напудилась, говорить: «Одіваюсь...» Когут знов: «Кукуріку! Несу косу на плечи, хочу лиску посічи! Пійди, лиско, вон!» А вона говорить: «Кожух надіваю». Когут в третій раз: «Кукуріку! Несу косу на плечи, хочу лиску посічи! Пійди, лиско, вон!»</p>
	<p>Лиска вибігла. Він ю зарубав косою і став з зайчиком жити та поживати та добра заживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як півник вигнав лиску з зайчикової хатки. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 212, Час і місце запису не зазначені. Золотая грамота. Іздаватель і отвічательний редактор Йосиф Н. Ливчак, Відень, 1865., стор. 6.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
