<!--#include virtual="/-/inc/general__page_start.inc" -->
<title>Премудрий рак ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Премудрий рак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Премудрий рак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Премудрий рак <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Біжить лисичка полем, добігає до річки, раптом дивиться, із річки рак вилазе на камінь і точе свої клешні.</p>
	<p>— Агов раче! — загукала лисичка. — Ти, мабуть, до косовиці готовишся, що клешні точиш об камінь?</p>
	<p>Рак теж поздоровався та й відповідає:</p>
	<p>— Я клешнями роблю те що ти зубами, так що треба, щоб гостріші були.</p>
	<p>— Так тепер я бачу, — каже лисичка, — не даром люди кажуть про тебе, що ти сім літ по воду ходив, приніс додому і ту на порозі розлив.</p>
	<p>А рак відповів:</p>
	<p>— Як його ходити, як на ногах зуби? Може, колись і правда була, а тепер брехня стала. Як хочеш то давай побіжимо наввипередки, — каже рак, — я тобі ще на один скок добавлю ходу.</p>
	<p>— Біжимо до тієї осики, що стоїть на узліссі, — каже лисичка.</p>
	<p>Повернулася до лісу, стала на один крок уперед проти рака, та й дожидає, коли той звелить бігти. Рак учепився своїми клешнями за лисиччиного хвоста, підібрав усі свої вісім ніг, та й гукнув:</p>
	<p>— Но!</p>
	<p>От лисичка й подалась вздовж поля, добігла до осички, стала та й повернулася, щоб подивитись, де ж той рак чимчикує, аж чує позаду себе:</p>
	<p>— Я вже й на осику лазив, тебе виглядав чи скоро ти прибіжиш!</p>
	<p>А лисичка аж рота роззявила, дуже здивувалася, що рак, і той одурив лисичку.</p>
	<p>І з тих пір лисичка з рака не сміялася. Ось і казочці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (7364). Премудрий рак. СУС 275. Записав Клименко Денис 2009 року. Денисова Галина Григорівна (1934). Дніпропетровська область, П’ятихатський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
