<!--#include virtual="/-/inc/general__page_start.inc" -->
<title>Два брати і песиголовець ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Два брати і песиголовець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Два брати і песиголовець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Два брати і песиголовець <br><span class="article__headerDescription">Українська народна казка Закарпаття</span></h1>
	<p>Жив один бідний-бідний чоловік. Він мав два сини. Тяжко він на них хліба заробляв. Ходив роблячи, служив, мучився, раз він каже:</p>
	<p>— Сини мої, ви вже виросли. Ідіть самі собі заробляйте хліба. Ідіть десь служити, або найміться в якогось багатого хазяїна та йдіть робіть, щоби ви вже й мені дали кусок хліба. А сини подумали, подумали та й відповідають:</p>
	<p>— Наймемося цілому селу пасти стадо овець на полонині.</p>
	<p>Ну й добре, пішли вони. Забрали з цілого села овець і пішли на полонину пасти. Браття любили один другого, і кожного тижня брат брата пущав у село. Раз Никола ходив у село за хлібом, другий раз ходив Іван. Одного разу кличе Микола:</p>
	<p>— Но, Іване, йди ти. Твоя черга. Принесеш хліба, соли, кромплів. Бери стілько, щоби ми тиждень прогодовалися.</p>
	<p>— Добре, — говорить Іван, — я йду. Чекай мене завтра увечері. І пішов Іван, а Микола зостався, пасе стадо, пасе. Вечір надходить, а Івана не є. Уже Іван мав бути, а його не є. Никола став дуже гойкати:</p>
	<p>— Іване-е! Іване-е!</p>
	<p>Раз чув, а якийсь голос озивається:</p>
	<p>— Гей, гей! Я ту! Ходи сюди! Ходи сюди! Ходи! Я ту! Озивається, озивається. «Недобре йому, — думає, — заблудився мій брат.» Іде і гойкає:</p>
	<p>— Іване, Іване!</p>
	<p>І чує він, що той голос усе ближче. Але щось йому той голос не любиться. «То не мій брат, бо в мого брата голос тонший. То якийсь звір, бо товстий голос має.» Задумався, але що робити? А воно далі гойкає:</p>
	<p>— Гей-гей!</p>
	<p>Тоді Никола відгукнувся:</p>
	<p>— Ходи, ходи! Ходи сюди! Я ту.</p>
	<p>Приходить воно, позирає Никола, а то страшний песиголовець. Леґінь дуже напудився та крикнув:</p>
	<p>— Йо-йой!</p>
	<p>Думає: «Мабуть, ти з’їв десь мого брата». Що було робити? Песиголовець каже:</p>
	<p>— Но, тепер ходи зо мною.</p>
	<p>І забрав песиголовець Николу. Никола йде за песиголовцем. Айбо всі овечки, коли увиділи, що Никола йде за песиголовцем, усі зобралися — і за Николою. Ідуть, ідуть, далеко-далеко лісом ідуть. І приходять до єдної печери. Одкрив песиголовець скалу:</p>
	<p>— Николо, заходи!</p>
	<p>Никола зайшов до тої печери, а за ним усі овечки. Каже йому песиголовець:</p>
	<p>— Сідай.</p>
	<p>Сів Никола. Песиголовець став класти огень.</p>
	<p>— Помагай, — наказує, — і ти. Я тебе, — повідає, — спечу й з’їм. Напудився Никола. «Що я тепер буду робити?» Думав, думав, а песиголовець клав огень. А на ковбиці лежала велика довбня. І, коли песиголовець нагнувся, Никола взяв тоту довбню і як бахнув його раз по голові — песиголовцьови нараз вискочило око. Песиголовець осліп. А Никола думає собі: «А що тепер робити?» А песиголовець скоро скочив до дверей:</p>
	<p>— Ого! Тепер тобі буде конець. Я тебе не випущу живого. Тепер буду з тебе живого м’ясо їсти!</p>
	<p>Напудився Никола. Що ту зробити? Песиголовець став вимітувати по одній овечці надвір. Вимітує, вимітує. А Никола мав коло себе ніж. Зарізав він скоро єдну овечку, здер з неї шкуру й надів на себе. А песиголовець вимітував овечки та попав на Николу. І скоро виверг Николу з тою овечою шкурою.</p>
	<p>Коли Никола був уже надворі, він подумав собі: «Тепер я хлоп. Тепер мене песиголовець не їме. Він сліпий, і я втікну. З вівцями втікну». А песиголовець своєї веде:</p>
	<p>— То ти, Николо? Но нич, ходи, Николо, сюди. Прийди, я тобі нич не буду робити. Коли ти мене послухаєш, я тобі подарую цей перстень золотий!</p>
	<p>А Никола зрадувався, що буде мати перстень. Коли Никола перстень носив? Та й думає собі: «То добре діло. Песиголовець мені перстень подарує. Він сліпий, і я з перстеньом утікну.»</p>
	<p>А песиголовець бере перстень і стягає з пальця.</p>
	<p>— Но, — каже, — кидай мені!</p>
	<p>Песиголовець кидає йому перстень через двері. Никола хапле той перстень, надіває на палець і втікає. І тут сталася біда. Перстень загойкав:</p>
	<p>— Я ту, я ту! Я ту!</p>
	<p>А песиголовець що робить? Біжить просто за Николою. Никола дуже напудився. Що йому робити? Біжить, біжить, а перед ним велика скала. Песиголовець уже доганяє його, вже скоро його хапле. Никола вже не знає, що має робити. Скоро прибіг до скали, узяв великий камінь, пересік, перерубав собі палець і верг долу скалою разом з перстеньом. А перстень зачав гойкати:</p>
	<p>— Я ту, я ту! Їмай мене, їмай мене! Я ту, я ту!</p>
	<p>І як побіг песиголовець за тим перстеньом, і долу скалою впав. І щез у тій прірві великій. І там пропав.</p>
	<p>А Никола з своїми вівцями забрався назад на полонину. І брат його прийшов. Жили щасливо. Вже вони ніколи не гойкали вночі. Тихо спали, тому що боялися інших песиголовців. Може, вони й тепер ще живуть, кеть не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 28 березня 1988 року Козак Марія Юріївна (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
