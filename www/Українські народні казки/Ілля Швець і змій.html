<!--#include virtual="/-/inc/general__page_start.inc" -->
<title>Ілля Швець і змій ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ілля Швець і змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ілля Швець і змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ілля Швець і змій <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Ото диво! Іван наш склав учетверо підошву і з одного разу перетяв зубами! А ремінного наконечника вшестеро склав, узяв і перекусив те відразу! Ото, кажіть, зуби! А як Ілля Швець та дванадцять шкур перервав!</p>
	<p>Цар оддав пожерти змієві свою дочку. Змій уподобав її і став жити з тією</p>
	<p>царівною. От царівна якось і просить у нього:</p>
	<p>— В мого батька, — каже, — є два голуби, такий і такий. Чи не можна б їх достати?</p>
	<p>Просить вона тих голубів та просить:</p>
	<p>— Достань мені їх од мого батька.</p>
	<p>А той змій, бачте, признався їй:</p>
	<p>— Мене ніхто не звоює, окрім одного. Є на світі Ілля Швець, то той Ілля мені страшний. Як він сидить у своїй хаті і шиє, то йде з нього пара, і за дванадцять верст видно стовп пари тієї. Але от який він є, а я його не боюся. Він не піде зі мною битися, бо не знають люди, як його просити. Хіба б послали до нього двісті дітей, що восьми літ кожне, то ті його впросили б.</p>
	<p>Як дістав змій тих двох голубів, царівна списала все і про змія, і про того Іллю Шевця написала та прив’язала голубам свого листа до ніг і пустила.</p>
	<p>Прилітають голуби до царя у двір, там їх угледіли й картку побачили, що висіла у голубів коло ніг. Дивляться в картку, аж то царівна пише. Прочитали те, що вона писала за Іллю Шевця.</p>
	<p>Робить цар так, як йому дочка написала. Послали дітей до Іллі. А він сидів у своїй хатині. Як угледів, що до нього діти рачкують та навколішки повзуть, то повернувся до вікна. Шкури держав у руках, дванадцять тих шкур і тріснуло. Після того взяв він триста пудів смоли і конопель десять возів, обмотавсь, обсмоливсь і пішов туди, де змієві жертву давали. Змій угледів та й каже Іллі:</p>
	<p>— Будемо битися чи будемо миритися?</p>
	<p>Ілля каже до нього:</p>
	<p>— Будем битися! Пожирай мене!</p>
	<p>Змій узяв його, а Ілля вже не боїться зубів та як ухватив його за язик, так змій і не може дальше Іллю поглинути. Ілля й каже до змія:</p>
	<p>— Що ж ти дальше зо мною будеш робити, куди мене кинеш?</p>
	<p>Той змій став сюди й туди та на всі боки ним крутити, а Ілля все йому язик чавить. Так змій метушив ним, метушив, кидав-кидав. То хоч Ілля і був добре засмолений, а все одно його в двох місцях пройняв той змій. Але далі не ковтнув, бо таки Ілля й задушив його.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>7 (5066). Ілля Швець і змій. СУС 3022. Записав Локайчук А. О. (8 клас) 2008 року. Линюк Олена Дмитрівна (1936). Черкаська область, Христинівський район, Ватутіне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
