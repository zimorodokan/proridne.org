<!--#include virtual="/-/inc/general__page_start.inc" -->
<title>Як дятел провчив зозулю ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як дятел провчив зозулю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дятел провчив зозулю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дятел провчив зозулю <br><span class="article__headerDescription">Українська народна казка Кіровоградщини</span></h1>
	<p>Одного сонячного дня дятел лікував старого дуба, на якому жила сойка. Вона була дуже красива та добра, ні на кого не тримала зла. Одного дня сойка полетіла шукати їжу і затрималась. А зозуля тим часом прилетіла до її гнізда і хотіла підкинути туди яйце. Але дятел помітив:</p>
	<p>— Що це ти робиш? — запитав він у зозулі.</p>
	<p>— Я? — промовила вона!</p>
	<p>— Так, ти. Тут більше нікого немає.</p>
	<p>— Я роблю свою роботу, — крикнула зозуля.</p>
	<p>— Яку це роботу?</p>
	<p>— Ти що, про мою роботу ще не чув? Я ж підкидаю свої яєчка в чужі гніздечка, щоб там їх висиджували.</p>
	<p>— Що? Що? Це мені почулось? — здивовано вигукнув дятел.</p>
	<p>— Ні, це все так, — спокійно відповіла зозуля.</p>
	<p>— Ні, — сумно промовив дятел, — це зовсім невесело.</p>
	<p>І дятел полетів назад додому. Там він міркував про те, як провчити зозулю. От і вирішив полетіти до тих гнізд, куди зозуля підкинула свої яйця. Позбиравши яєчка, він полетів до зозулиного гніздечка. Її вдома не було, і він дуже зрадів. Всі яєчка птах легенько поклав у гніздо. Прикрив листячком, щоб зозуля їх не помітила.</p>
	<p>Через деякий час прилетіла зозуля до гнізда. Вона була сумна тому, що пошкодила своє крильце. Додому ледь долетіла. Яєчок в гнізді не помітила. Тоді дятел підлетів до неї і запитав:</p>
	<p>— Що крило зламала? Ось тобі наука за те, що підкидаєш свої яєчка в чужі гнізда.</p>
	<p>З того часу зозуля залишалась в гнізді, не могла літати. А дятел був добрим і приносив їй їжу.</p>
	<p>Через декілька тижнів зозуля помітила, що щось у її гнізді шевелиться. Вона розгорнула листячко і помітила там пташенят. Зозуля перелякалася і полетіла до дятла запитати про пташенят. Дятел їй відповів:</p>
	<p>— Це ті діти, яких ти маєш висиджувати кожного літа.</p>
	<p>— Що? — перелякано вигукнула вона. — Та я зроду таких гидких пташенят не бачила.</p>
	<p>— А ти їм принеси поїсти, — спокійно промовив дятел, — то вони й покращають.</p>
	<p>З того часу почала зозуля піклуватися про своїх діток, спостерігаючи за тим, якими вони стають. І стали вони для неї найкращими. А дятел спостерігав за нею і тихо промовляв:</p>
	<p>— Клопочись, клопочись, зозуле, адже ти тепер — мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>223 (8122). Як дятел провчив зозулю. СУС —. Написала 2010 року. Медлярська Тетяна (1995). Кіровоградська область, Вільшанський район, Бузникувате</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
