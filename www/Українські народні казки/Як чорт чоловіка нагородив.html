<!--#include virtual="/-/inc/general__page_start.inc" -->
<title>Як чорт чоловіка нагородив ☼ Українська народна казка ☼ Народна творчість</title>
<meta name="Description" content="Українська народна казка Покуття «Як чорт чоловіка нагородив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чорт чоловіка нагородив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чорт чоловіка нагородив <br><span class="article__headerDescription">Українська народна казка Покуття</span></h1>
	<p>У доброго ґазди було весілля. На тому весіллю був чорт. І так дійшло того чорта, що сильно розгулявся. І став сильно затягати своїм хвостом. І все одному музикантови попід ніс тягав. А той музикант каже:</p>
	<p>— Ей, пане, я вас перепрошую, запрячте собі свій ремінь.</p>
	<p>А чортови дуже сподобалося, що він так файно йому сказав, паном назвав. І запрятав він свій хвіст.</p>
	<p>Сей чорт знав, що той чоловік має переходити додому лісом, і сокотив його в лісі. Музикант іде лісом, а чорт переходить його і говорить:</p>
	<p>— Ей, ґаздо, чим вас нагородити за ваші файні слова? А він каже:</p>
	<p>— Нічого не хочу, лиш хочу, щоби я розумів, що кожна тварина говорить.</p>
	<p>Каже чорт:</p>
	<p>— Будеш розуміти, але би-с нікому не казав, що ти се знаєш, ні жінці, нікому. Бо як скажеш слово, так умреш.</p>
	<p>І вже він все розуміє, що тварини говорять.</p>
	<p>На другий день їдуть вони з жінкою обоє в поле. Їдуть кіньми, а маленьке лоша біжить ззаду за фірою. Чоловік підігнав кіньми, а лоша лишилося далеко. Та й заіржало: «Ей, мамко, зачекай, бо я не можу бічи». Чоловік зрозумів і засміявся. А жінка його запитує:</p>
	<p>— Чого ти ся смієш? А він каже:</p>
	<p>— Мені невольно сказати, бо я вмру.</p>
	<p>А вона не жалує, що він умре, таки добивається, аби він їй сказав. Він відповів:</p>
	<p>— Я пізніше скажу, най до вечора дожию. Приїдем додому, і я тобі скажу.</p>
	<p>Приїхали додому, а корова рикає: «Ей, ґаздо, ти їсти мені дав, а пити забув дати!» А він це все зрозумів та й знов засміявся. Жінка се повиділа і далі його торочить:</p>
	<p>— Чого ти ся смієш?</p>
	<p>І таки далі його ґудзує, аби сказав. А він каже:</p>
	<p>— Жінко, най ще ніч переночую. Рано все скажу. Жінка пристала на се слово.</p>
	<p>— Дожий до ранку, але рано мусиш сказати.</p>
	<p>Полягали вони спати, а вночі кугут піє і каже: «Ґаздо, ґаздо, який ти дурний. Я десять жінок маю і ні котрій правди не кажу. Зеренце найду, їх усіх скличу, а сам з’їм. А ти маєш одну і хочеш їй правду сказати, хоч’ померти». А він собі й подумав, що дійсно кугут правду сказав. І жінці правди не сказав.</p>
	<p>І жили вони з жінкою добре. І ніколи він їй не казав то, що не треба було казати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кулачківці, Снятинського району, Івано-Франківської області 30 серпня 1987 року Ільницький Петро Миколайович (1923)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
