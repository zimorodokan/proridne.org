<!--#include virtual="/-/inc/general__page_start.inc" -->
<title>Дідова й бабина доньки ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Дідова й бабина доньки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідова й бабина доньки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідова й бабина доньки <br><span class="article__headerDescription">Українська народна казка Закарпаття</span></h1>
	<p>Було раз що не було. Шив дідо та й баба й мали вони доньки. Бабина лінива, а дідова роботяща.</p>
	<p>Дівки ходили на прядки. Дідова цілий вечір пряла, а бабила лиш з хлопцями цілувалася.</p>
	<p>Раз баба дуже била дідову доньку, що та аж заплакала. Вулицею їхав пан на бричці й звідає:</p>
	<p>— Бабко, чому так дівку б’єте?</p>
	<p>— Б’ю, бо дуже роботяща. Уже все попряла й їматься до солом’яної стріхи.</p>
	<p>— Пустіть її до мене. У мене є що прясти.</p>
	<p>— Пак, най іде...</p>
	<p>Взяв пан доньку на бричку й привіз домів, запер до комори, де було повно повісма, і каже:</p>
	<p>— До ранку мусиш все це попрясти, поткати і визваряти, кедь ні, голова з плеч!</p>
	<p>Дівчина сіла на землю та плаче. Раз лиш з’явилася така товста жона, що ледь ся вмістила у двері. Каже:</p>
	<p>— Не журися нич. Я поможу, лиш називай ня маточкою, а як ся будеш віддавати — перший погар паленки буде мій.</p>
	<p>— Буде, маточко, буде.</p>
	<p>— Но, лягай спати.</p>
	<p>Жона вийшла, свиснула, одразу збіглися відьми й скоро повісмо попряли, поткали, визваряли, вибілили й звили у звої.</p>
	<p>Рано пан заглянув до комори — видить: усе зроблено. Дуже зачудувався.</p>
	<p>Увечері повів дівку до другої комори, повної миканиці, й каже:</p>
	<p>— До рана аби-сь усе попряла, поткала, визваряла. Готове в звоях мас бути!</p>
	<p>Зачинив комору й пішов собі. А дівчина журиться, плаче. Раз лиш з’явилася жона з такими довгими руками, як мотуз, і каже:</p>
	<p>— Що ти ся, Марічко, так зажурила?</p>
	<p>— Де би-м ся не журила, коли до рана сю миканицю мушу попрясти, поткати, визваряти, вибілити й готове у звоях полотно панові передати.</p>
	<p>— Но, кедь мій буде перший погар паленочки на твоїй свадьбі і кедь ня будеш називати вуйною, я тобі поможу.</p>
	<p>— Буде, вуйно, буде!</p>
	<p>— Но, лягай спати.</p>
	<p>Жона вийшла, свиснула, збіглися відьми і нараз усе поробили.</p>
	<p>Рано пан пішов до комори, чудується. «Но, та лиш баба правду говорила про свою дівку. Справді роботяща!»</p>
	<p>На третій вечір завів дівчину до комори, повної клоччя, і каже:</p>
	<p>— До ранку аби-сь усе попряла, поткала, вибілила. Полотно має бути готове у звоях.</p>
	<p>Зачинив комору й пішов собі.</p>
	<p>А дівчина плаче. «Но, тепер мені ні маточка, ні вуйна не поможуть».</p>
	<p>Раз лиш з’явилася жона з такими довгими зубами, аж! до землі.</p>
	<p>— Що ти ся, Марічко, журиш?</p>
	<p>— Де би-м ся не журила, коли до ранку се клоччя мушу попрясти, поткати, визваряти, вибілити. Готове у звоях має бути.</p>
	<p>— Но, кедь мій буде перший погар паленки на твоїй свадьбі і кедь ми будеш казати «стрийно», то я тобі поможу.</p>
	<p>— Буде, стрийно, буде!</p>
	<p>— Но, лягай, спи.</p>
	<p>Жона вийшла надвір, свиснула, збіглися відьми і нараз усе зробили.</p>
	<p>Рано пан зайшов до комори, увидів звої полотна й подумав собі: «Візьму я сю дівчину за жону!»</p>
	<p>Коли справляли свадьбу і молоді сиділи за столом, заходять до хижі оті три жони — дуже товста, з довжелезними руками і з довгими зубами.</p>
	<p>Молода до них:</p>
	<p>— Маточко, вуйно, та й ви, стрийно, подьте ближче! Молодий дивиться, та й шепче молодій:</p>
	<p>— Що у тебе такі нефайні родичі?</p>
	<p>— А чи я знаю...</p>
	<p>І як жони сіли за стіл, молодий звідає маточку.</p>
	<p>— Маточко, чому у вас такий широкий зад?</p>
	<p>— Хреснику, видати тому, бо дуже довго-м сиділа, доки-м усе повісмо попряла.</p>
	<p>А вуйну звідає:</p>
	<p>— Вуйно, чому у вас такі довгі руки?</p>
	<p>— Хреснику, видати тому, бо-м дуже довгі питки напряла, багато миканиці-м мала.</p>
	<p>Тепер звідає стрийну:</p>
	<p>— Стрийно, чому у вас такі довгі зуби?</p>
	<p>— Хреснику, видати тому, бо дуже багато клоччя попряла.</p>
	<p>Молодий думає: «Ачей вони попряли сії три комори прядива?»</p>
	<p>А маточка, вуйна і стрийна вгадали його думки й кажуть:</p>
	<p>— Ти думаєш, що лише у тебе було багато прясти? У нас ще більше було!</p>
	<p>Свадьба ся кінчила, і молоді добре зажили. І ще й нині живуть, кой не повмирали.</p>
	<p>Розбився горнець, а нашій казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дідова й бабина доньки. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 52 — 54, Варіант: Холод — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
