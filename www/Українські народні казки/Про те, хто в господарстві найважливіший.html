<!--#include virtual="/-/inc/general__page_start.inc" -->
<title>Про те, хто в господарстві найважливіший ☼ Українська народна казка ☼ Народна творчість</title>
<meta name="Description" content="Українська народна казка Поділля «Про те, хто в господарстві найважливіший» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про те, хто в господарстві найважливіший.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про те, хто в господарстві найважливіший <br><span class="article__headerDescription">Українська народна казка Поділля</span></h1>
	<p>Посперечалась якось в одному хліві уся скотина про те, хто з них більше користі приносить хазяїну. Кінь каже:</p>
	<p>— Без мене у вас не було б що їсти взимку, у хазяїна дров не було б, а на столі хліба.</p>
	<p>Корова своєї:</p>
	<p>— Без мого молока не мав би хазяїн ні сметани, ні сиру, ні каші.</p>
	<p>— А без мене, либонь, голий ходив би, — каже вівця.</p>
	<p>Стрепенулись кури на сідалі і теж влізли в суперечку:</p>
	<p>— Без нас не мав би хазяїн яєць ні в свято, ні в будень.</p>
	<p>Почув теє собака і сказав:</p>
	<p>— Як на мене, то найважливіший тут я. Бо коли ви спите, то хто хазяїнове майно сторожує?</p>
	<p>Крик і галас піднявся в хліві. Кожен своєї править і поступитись не хоче. Аж тут на той галас прийшов сам хазяїн. Просять його розсудити, хто ж серед них найважливіший для нього.</p>
	<p>— Ото нема вам чим зайнятись, — каже хазяїн, — кожен з вас для мене дуже корисний, бо хіба б я тримав когось просто так?</p>
	<p>На тому й заспокоїлись.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>173 (6539). Про те, хто в господарстві найважливіший. СУС —. Записано 2009 року. Зелінський Петро Антонович (1922). Вінницька область, Літинський район, Малинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
