<!--#include virtual="/-/inc/general__page_start.inc" -->
<title>Дівчина-пташка ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Дівчина-пташка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина-пташка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина-пташка <br><span class="article__headerDescription">Українська народна казка Закарпаття</span></h1>
	<p>Колись давно-давно жили чоловік і жона. Більше дітей не мали, лиш одного сина. Коли отець вмирав, передав хлопцеві свою пушку.</p>
	<p>— Вона мене добре вислужила та буде служити і тобі. Сокоти її.</p>
	<p>Похоронили старого і осталися самі. Пару годів дуже бідували, бо нікому було робити в домі. Іванко ще був слабий і дитинськими руками не міг хліба заробити.</p>
	<p>Як минуло йому десять років, нагадався, що нянько лишив пушку. Каже матері:</p>
	<p>— Я візьму нянькову пушку і піду на охоту. Застрілю звірку і будемо їсти м’ясо.</p>
	<p>Красно вичистив іржаву пушку і рушив по лісові. Іде, іде. Раз видить стаю потяг і між ними прекрасне потя.</p>
	<p>Думає собі: «Уб’ю ’го і дістану за нього много грошей».</p>
	<p>Прицілився і вистрілив. Потя впало на землю, але не мертве, а поранене.</p>
	<p>Підняв прекрасне потя з землі і несе додому. Раз воно проговорило:</p>
	<p>— Іване, відкрути мені голову, і я буду твоя жона. Хлопець аж напудився: «Та де я тобі відкручу голову, аби ти здохло. Я тебе хотів би принести живим». Несе потя далі, а воно знову проговорило:</p>
	<p>— Іване, відкрути мені голову, і я буду твоя жона.</p>
	<p>Йой, та де би я таке зробив?! Я би хотів тебе показати живим своїй мамі. Но потя ще раз дуже попросило:</p>
	<p>— Іванку, відкрути мені голову, і я буду твоя жона. І будемо добре жити.</p>
	<p>Хлопець з сльозами на очах відкрутив потяті голову. І вчинилася така прекрасна дівка, що не можна і здумати та згадати, хіба у казці сказати.</p>
	<p>І вже двоє ідуть додому. Іван мало відстав і дівка сама зайшла до хижі:</p>
	<p>— Мамко, я ваша невістка, Іванкова жона. Хочу з вами жити.</p>
	<p>— Йой, небого, як ми виживемо? Я не можу нагодувати сина і себе.</p>
	<p>— Мамко, мене не треба годувати. Я і вас накормлю і в саме золото одіну.</p>
	<p>— Та кой так... живи з нами. І дівча осталося в хижі.</p>
	<p>Зробила собі такі кросна, що самі ткали. Лиш вповісти їм:</p>
	<p>— Витчіть се та й се!..</p>
	<p>Раз дівчина наказала кроснам:</p>
	<p>— Витчіть мені такий покровець, аби такого на світі не було.</p>
	<p>І за ніч, коли Іван і мати заспали, кросна виткали прекрасний покровець.</p>
	<p>Рано дівчина передала Іванові покровець і каже:</p>
	<p>— Неси на базар і продай за стілько, скільки будуть давати.</p>
	<p>Іван поніс покровець на базар і поклав на стіл. Простий народ подивиться і боїться позвідати, що скільки воно коштує. Раз приходить царський наслідник і каже:</p>
	<p>— Що просите за покровець?</p>
	<p>— Скільки дасте.</p>
	<p>— Даю вам три тисячі.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Петро Лінтур ☼ Зачаровані казкою/ілюстрації/Петро Лінтур ☼ Зачаровані казкою ☼ Дівчина-пташка — 01.png" alt="ДІВЧИНА-ПТАШКА — Українська народна казка Закарпаття" title="ДІВЧИНА-ПТАШКА — Українська народна казка Закарпаття">
		<figcaption class="illustration__caption">ДІВЧИНА-ПТАШКА — Українська народна казка Закарпаття</figcaption>
	</figure>

	<p>— Най буде.</p>
	<p>Іван набив повні кишені грошей. І відтоді сталися багачами. А дівчина, як Іван і його мати заспали, сіла за кросна і виткала два ще кращі покрівці. Рано передала чоловікові:</p>
	<p>— Неси на базар і продай їх за стільки, скільки будуть тобі давати.</p>
	<p>Іван знову поніс покрівці на базар і виставив. Проста челядь лиш здалеку придивлялась на оту красоту, доки не з’явився царський наслідник.</p>
	<p>— Що просите за покрівці?</p>
	<p>— Скільки дасте.</p>
	<p>— Дам вам за оба десять тисяч. Вилічив гроші і привіз покрівці цареві. Той аж рот роззявив, коли увидів оту красоту і наказав:</p>
	<p>— Мусиш узнати, яка жона тче такі покрівці і де вона живе.</p>
	<p>І коли в другий базарний день Іван виставив знову два ще кращі покрівці, наслідник купив їх за двадцять тисяч і каже:</p>
	<p>— З котрого ви села?</p>
	<p>— З того і того.</p>
	<p>— Як твоє прізвище?</p>
	<p>— Я той і той.</p>
	<p>Наслідник записав собі адрес і передав цареві. Цар дав йому розказ:</p>
	<p>— Нараз збирайся в те село і познайомишся з жоною, що виткала сі чудесні покрівці.</p>
	<p>Наслідник сів на коня і поскакав в Іванове село. Втворив двері і як увидів дівчину, нараз осліп, занімів й оглух. Не може слова проговорити.</p>
	<p>Звідають його:</p>
	<p>— Що тобі треба? Чого сюди прийшов?</p>
	<p>А він мовчить. Дівка розсердилася, набила пана і вигнала із хижі.</p>
	<p>Вернувся наслідник в палату, і цар його звідує:</p>
	<p>— Но, що ти видів?</p>
	<p>— Пресвітлий царю, я від тої краси нараз осліп, оглух і занімів.</p>
	<p>Цар зачудувався:</p>
	<p>— Но, та мушу я сам подивитися на ту мудру дівку. Дав запрягти три пари коней, сів в кочію — і просто до</p>
	<p>Івана.</p>
	<p>Заходить до хижі і коли втямив за кроснами прекрасну дівку, одразу осліп, оглух і занімів. Звідають його:</p>
	<p>— Що тобі треба? Чого сюди прийшов?</p>
	<p>А він мовчить. Дівка розсердилася, набила царя і вигнала геть. Вернувся цар додому, і наслідник звідає:</p>
	<p>— Но, що ви виділи, пресвітлий царю?</p>
	<p>— Я не видів нич, бо нараз осліп, оглух і занімів.</p>
	<p>— Но, тепер мені вірите, що зі мною таке сталося? Цар скреготнув зубами:</p>
	<p>— Аж не згубиш Івана, будеш ти коротший на голову. Наслідник іде, журячись. Стрічає сивого діда. Поклонився:</p>
	<p>— Добрий день, дідику.</p>
	<p>— Доброго здоров’я, синку. Що ти так зажурився?</p>
	<p>— Де би я не журився, кой цар розказав згубити Івана, того і того. Кой не згублю ’го, здойме мені голову.</p>
	<p>— Но, не журися. Я тобі щось пораджу. Відправ Івана на ведмедяче молоко і його ведмеді роздеруть.</p>
	<p>Наслідник врадувався і просто до Івана:</p>
	<p>— Так і так. Пресвітлий цар наказав, щоб ти роздобув йому ведмедячого молока. Аж ні, збавить тебе з сього світа.</p>
	<p>Засмутився Іван. Не мило йому ні їсти, ні пити. Сидить і бороду поклав на коліна.</p>
	<p>Дівка поклала йому на плече свою руку і каже:</p>
	<p>— Іванку, що ти так зажурився?</p>
	<p>— Як би я не журився, кой цар наказав принести ведмедячого молока. Аж не принесу, згубить мене.</p>
	<p>— Іванку, тілько би біди! Не журися. Я тобі надою ведмедячого молока, ще й ведмедча приведу, аби цар тобі повірив.</p>
	<p>І пішла в хащу. Свиснула! І нараз збіглися всі звірі.</p>
	<p>— Що тобі треба, пресвітла принцесо?</p>
	<p>— Ведмедячого молока і одне ведмедча. Ведмедиця дала здоїтися і подарувала ведмедча. Незадовго дівка вернулася з хащі і весело каже Іванові:</p>
	<p>— Іванку, тут маєш ведмедяче молоко і мале ведмедча. Іван ото приніс цареві. Цар витріщив очі, як талярі, і довго не міг слова проговорити. Потім прийшов у себе і закликав наслідника:</p>
	<p>— Кой Іван годен був дістати ведмедячого молока і привести мале ведмедча, то йому смерті ти не знайдеш. Мушу я тебе скітити!</p>
	<p>Наслідник ще більше напудився і йде світом. По дорозі стрітив знову того старого діда.</p>
	<p>— Добрий вечір, дідику.</p>
	<p>— Доброго здоров’я, синку. Щось ти дуже зажурений.</p>
	<p>— Де би не зажурений, кой цар хоче мене згубити, бо Іван приніс ведмедячого молока.</p>
	<p>— Но, не журися. Я тобі ще дещо пораджу. Най Іван дістане молоко від змії.</p>
	<p>Наслідник зрадувався і бігом до Івана:</p>
	<p>— Так і так. Пресвітлий цар наказав тобі принести молоко від змії. Аж ні — будеш коротший на голову!</p>
	<p>Засумував Іван. Не мило йому ні їсти, ні пити. Як він дістане молока від страшного змія? Жона звідає його:</p>
	<p>— Іванку, чому ти так зажурився?</p>
	<p>— Де би я не журився, кой цар наказав принести молока від змії. Аж ні — згубить мене.</p>
	<p>— Іванку, тільки би біди! Не журися. Я тобі дістану від змії молока.</p>
	<p>І пішла в ліс. Свиснула! І нараз усі змії злізлися до неї:</p>
	<p>— Що тобі треба, пресвітла принцесо?</p>
	<p>— Зміїного молока і мале змійча.</p>
	<p>І змія дала їй молока і мале змійча. Незадовго дівка вернулася з лісу і весело каже:</p>
	<p>— Іванку, тут маєш зміїне молоко і мале змійча. Понеси цареві.</p>
	<p>Коли ото увидів цар, забув рот прикрити і довго не міг прийти до себе. Потім покликав наслідника:</p>
	<p>— Кой Іван годен був дістати зміїного молока і мале змійча, то йому смерті ти не знайдеш. Мусиш ти попрощатися з сим світом.</p>
	<p>Наслідник просить-молить царя, аби його ще не губив, він щось придумає.</p>
	<p>Іде плачучи і знову стрічає того діда:</p>
	<p>— Що ти, сину, так гірко плачеш?</p>
	<p>— Де би я не плакав, кой цар хоче мене згубити, бо Іван приніс і зміїного молока.</p>
	<p>— Но, не плач. Я ще знаю одну смерть Іванові. Є така гора, котра вдопираться і запираться за одну хвилину. У тій горі е всякі дорогі речі: годинники золоті, персні золоті. Айбо ще такий на світі не народився, аби оте дістав.</p>
	<p>Наслідник зрадувався і бігом до Івана.</p>
	<p>— Так і так. Пресвітлий цар наказав, аби ти приніс дорогі речі з гори, котра вдопирається і нараз запирається. Аж ні — будеш коротший на голову!</p>
	<p>Аж тепер Іван засумував. Де ота гора? І хто може зайти в таку гору?! Но, тут моя загибель. Так журився, що не мило йому дивитися на світ божий.</p>
	<p>Жона звідає його:</p>
	<p>— Іванку, що ти так зажурився?</p>
	<p>— Де би я не журився, кой цар наказав мені принести дорогі речі з тої гори, що втворяється на хвилину і нараз запирається. В сій біді і ти мені не поможеш.</p>
	<p>— Та справді, в сій біді я тобі не поможу. Хіба моя мамка поможе.</p>
	<p>— А де твоя мамка?</p>
	<p>— Не знаю. Я тобі дам такий клубок, що тебе поведе до моєї мамки.</p>
	<p>І подала йому клубок:</p>
	<p>— Візьми 8а нитку і пусти на землю клубок.</p>
	<p>Іван взяв нитку і клубок котиться поперед нього. І покотився в темний ліс. І далеко в лісі була маленька хижка на курячій лапці.</p>
	<p>В хижці жила стара баба, жонина мати. Баба накип’ятила води і заставляє Івана «скупатися». Дає йому і рушник,</p>
	<p>— Бабко, у мене є свій рушник.</p>
	<p>Поникала баба на його рушник і увиділа підпис своєї доньки.</p>
	<p>— Звідки у тебе сей рушник?!</p>
	<p>— Мені дала моя жона. Баба очі витріщила на нього:</p>
	<p>— Та ти мій зять!.. Куда ти держиш путь?</p>
	<p>— Я шукаю ту гору, що вдопирається на хвилину і нараз запирається.</p>
	<p>— Та, синку, я тобі в сім ділі не поможу. Я про таку гору не чула, не знаю. Може, моя старша сестра знає.</p>
	<p>— Та де ваша старша сестра?</p>
	<p>— Клубок тебе поведе.</p>
	<p>І дала йому клубок. Іван взяв за нитку, а клубок котиться поперед нього все далі і далі. І привів його до бабиної старшої сестри, що жила в малій хижці на курячій лапці.</p>
	<p>Іван привітався:</p>
	<p>— Добрий вечір, бабко.</p>
	<p>— Доброго здоров’я, синку.</p>
	<p>А баба уже знала, що хлопця послала її молодша сестра.</p>
	<p>— Де ти йдеш, синку?</p>
	<p>— В ту гору, що сама вдопирається і запирається. В ній є всякі дорогі речі.</p>
	<p>— Я, неборе, у сім ділі тобі не поможу. Хіба поможе тобі мій брат.</p>
	<p>— Та де ваш брат?</p>
	<p>— Клубок тебе поведе. — І дала йому клубок. Іван взяв за нитку і клубок котиться поперед нього. Привів його до маленької хижки серед темного лісу. В тій хижці жив дуже старий згорблений дідо. Іван поклонився:</p>
	<p>— Добрий день, дідику.</p>
	<p>— Доброго здоров’я, синку. Звідки ти йдеш?</p>
	<p>— Від вашої сестри і моєї мамки за жоною.</p>
	<p>— Та куди держиш путь?</p>
	<p>— Шукаю гору, що сама вдопирається на хвилину і нараз запирається і в тій горі всякі дорогі речі. Мені цар наказав дістати оті речі. Аж не дістану, згубить мене.</p>
	<p>Дід каже:</p>
	<p>— Синку, я тобі дам товкан сметани і підеш до тієї гори і будеш сметану колотити. І з’явиться тобі жона, котра вдопре гору. І ти візьмеш собі дорогі речі, які захочеш.</p>
	<p>Іван прийшов до гори і попав колотити сметану. Не довго колотив, і з’явилася йому жона і вдоперла гору і говорить:</p>
	<p>— Іванку, швидко набери собі, що тобі любиться і нараз вертайся!</p>
	<p>Іван побіг туди і набрав золотих годинників, золотих перснів, жуковин і швидко вернувся. Жона заперла гору і пропала з очей.</p>
	<p>Іван дорогі речі поклав у кишені і рушив у зворотний путь.</p>
	<p>Іде, іде, іде. В дорозі убила його ніч серед густого лісу. Іде далі і натрапив на величезну хижу. Вдопер двері, ходить по комнатах — нема нікого! Раз чує: хтось іде! Спрятався під стіл і чекає. Зайшли опришки. Старший приступив до стола і загойкав:</p>
	<p>— Столику, дай нам їсти, пити!</p>
	<p>І на столі з’явилася всяка їда, всякі напитки, що лиш душа забагне. Опришки посідали довкола стола, наїлися, напилися і пішли собі по роботі.</p>
	<p>Тоді Іван виліз з-під стола і думає собі: «Ба, чи мене послухав би сей столик?» і загойкав так, як старший опришок:</p>
	<p>— Столику, дай мені їсти-пити!</p>
	<p>І нараз на столі з’явилася всяка їда й всяке питво, що лиш душа забагне.</p>
	<p>Іван наївся досита, напився, айбо на столі осталося ще дуже много їди і питва. Іван зафіглював:</p>
	<p>— Неборе столику, мій цімборе! Хто се все поїсть і вип’є? їж сам і пий!..</p>
	<p>Не встиг сказати сі слова, а столик зачав собі горнути. І все з’їв і випив. І проговорив:</p>
	<p>— Скільки я прожив років на світі, скілько я людей накормив, напоїв, а мене ще ніхто не припрошував. Ти перший мене припросив. За це ти будеш мій ґазда, а я буду твій слуга. Сідай на мене і я тебе понесу, куди хочеш.</p>
	<p>Іван сів, і столик піднявся у повітря. Летять, летять, прилетіли до моря. Іван журиться, як перейти море.</p>
	<p>— Не журися, я тебе перенесу і через море.</p>
	<p>На другім боці сіли на землю біля рибалок. Іван загойкав:</p>
	<p>— Столику, дай нам їсти, пити!</p>
	<p>Наїлися, напилися. І рибалкам дуже полюбився столик:</p>
	<p>— Продай нам сей столик. Ми тобі дамо таку пищалку, що як заграєш — вийде полк війська.</p>
	<p>Іван не хоче.</p>
	<p>— Продай та дамо тобі ще таке яблуко, що ним можна убити, кого хочеш.</p>
	<p>Столик пошептав Іванові:</p>
	<p>— Продай мене, а я далі втечу за тобою.</p>
	<p>Іван дав рибалкам столик, а вони йому — пищалку і яблуко.</p>
	<p>Іде далі, іде, іде... Оглянувся, а столик за ним:</p>
	<p>— Я уже тут! Сідай на мене!</p>
	<p>Іван сів і як стріла полетів попід хмари. За пару хвилин уже був дома.</p>
	<p>Приземлився у своїм селі, дивиться: хижа, хлів, обшаря — все згоріло. Цар усе спалив. На дереві сидить потя і сумно ціпає. Іван подивився на потя і пожалів його і оно злетіло з дерева і сіло йому на руку. І вчинилося прекрасне дівча. Позирать Іван — а ото його жона!</p>
	<p>Обняла його, обцілувала і розповіла все, що сталося, як він пішов світом. Поганий цар все спалив. Мати згоріла, бо не могла втекти. Лиш вона вчинилася пташкою і врятувалася від смерті.</p>
	<p>Іван об’явив війну цареві. Як цар мобілізував всю свою армію, Іван вийняв пищалку і заграв. І почало військо сипатися, як листя з дерева. Цар напудився і хотів миритися, але Іван махнув яблуком і цар загинув.</p>
	<p>І жив Іван з жоною щасливо довгі роки. Вони жили-поживали і дітей наживали.</p>
	<p>Казка небилиця, вигнила би панам потилиця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дівчина-пташка. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 465А. Друкується вперше. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
