<!--#include virtual="/-/inc/general__page_start.inc" -->
<title>Хитрий мужик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хитрий мужик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий мужик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий мужик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Захворів десь якийсь цар. Та наказує він усім мужикам, усім міщанам та усім панам, щоб заходилися його розважать та брехні казати. Та такої, щоб у ній ні словечка правди не було.</p>
	<p>От пани, що не збрешуть, так один одному завидує:</p>
	<p>— Та яка то брехня? То ж усе правда!</p>
	<p>Якось прийшов до царя мужик.</p>
	<p>— Я, — каже, — можу розказати.</p>
	<p>— Ну, давай, бреши! — наказує цар.</p>
	<p>— Як жили ми, — каже, — з батьком та хазяйнували, та й була в нас нивка за тридцять верстов від нашої оселі. Одного року така добра пшениця зародила, одразу поспіла і сиплеться. А нас у батька було семеро синів. Пішли ми косить, а про їжу геть і забули. Косили безперестанку сім днів і сім ночей, не ївши і не пивши.</p>
	<p>Прийшла неділя та й зібралися ми додому. Прийшли, а мати саме таких гарячих галушок подали. От посідали ми коло порога, а там лежав у нас камінь. Я як сів на той камінь та ухватив галушку, так вона крізь мене і той камінь проскочила та аж на сім сажнів у землю ввійшла.</p>
	<p>Тут пани, які слухали разом із царем, кажуть:</p>
	<p>— Це може бути, сім день чоловік виживе, не ївши. Це ще не брехня!</p>
	<p>От на другий день знов мужика звуть брехні казати.</p>
	<p>— Я, — каже, — як почав сам хазяйнувати, так усе ходив на охоту. Та був у мене такий хорт, що я його ніколи не годував. От раз поїхав я з ним на охоту та й вмітив зайця, гукаю на хорта. А мій хорт та за тим зайцем. Наздогнав його та й ковтнув, тільки задні ніжки трошки видно. Я тоді з коня та до хорта, устромив руку у пащу та й витягнув тую здобич. То і не заєць був, а дивина якась, та й відпустили. Після того ще сім літ із тим хортом полював.</p>
	<p>А пани своєї знову:</p>
	<p>— Це, — кажуть, — може таке бути. Не брехня це!</p>
	<p>Звісно, панів завидки беруть, що мужик та поверх панами перед царем виступає. Почали вони царя розбалакувати, розбалакувати та й завірили, що це правда. От третього дня знову мужик до царя іде. Сидить цар, а коло його увесь чин. І генерали, і панів зібралося чимало. Мужик і почав:</p>
	<p>— Як хазяйнували ми з батьком, так отсей пан, — і показує в один бік на паночка, — позичав у нас сто тисяч. А отсей, — в інший бік вказує на пана, — п’ятдесят. А отсей десять.</p>
	<p>Та так усіх по йменню зве та гроші вираховує. Цар хитає головою. А панам же сором сказати, що мужик краще за них бреше, та все кажуть:</p>
	<p>— Правда, правда.</p>
	<p>— А коли правда, то й заплатіть, — сказав мужик.</p>
	<p>Панам хоч і шкода грошей, та мусять платити. Отак мужик заробив грошей та й пішов собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (5156). Хитрий мужик. СУС порівн. 1920Н*. Записано 2008 року. Дяченко Ганна Іванівна (1936). Черкаська область, Монастирищенський район, Сатанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хитрий мужик <br><span class="article__headerDescription">Українська народна казка Кіровоградщини</span></h1>
	<p>Був собі чоловік. В його хліба не стало, а жнива були, сухо було так, що змолоть ніде було. Ну й поїхав він до другого млина, до такого, що хоч і сухо буває, то він не стає. Їде дорогою й думає: «Як би тут збрехати, щоб перепустили?» А там завізно було, повен млин натаскали, черга йому прийшлася б аж через тиждень. «Дай, — каже, — збрешу, що в мене батько на лаві лежить, то перепустять».</p>
	<p>Ну, приїхав і сказав, що в його батько на лаві лежить, його й перепустили. Повиносив він, на віз поскладав, закурив люльку да й сів коло огню, а його й питають:</p>
	<p>— Чого ж ти сидиш, ти ж казав, що батько на лаві лежить?</p>
	<p>— Я, — каже, — покинув батька, батько спав на лаві.</p>
	<p>Тії обрадилися:</p>
	<p>— Ну, ми ж йому зробимо!</p>
	<p>Взяли сховали хомута. Він запрягать, дивиться, хомута нема. Він прив’язав коня до воза да й знов увійшов у млин, сів коло огню да й каже:</p>
	<p>— Я нічого не буду робить, тільки так зроблю, як мій батько робив.</p>
	<p>Тії знов подумали: «Може, він що знає». Взяли та й знов положили хомута на віз. Вийшов він, дивиться, а хомут лежить. Став запрягати, а його й питаються:</p>
	<p>— Що б же ти зробив, якби тобі хомута не оддали?</p>
	<p>— А що б,— каже,— я б так зробив, як і мій батько. Моєму батькові так було, що вкрали в нього хомута, так він узяв, розпоров сіряка та зробив хомута да й приїхав додому.</p>
	<p>— Трясця твоїй матері, який ти хитрий!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>105 (7988). Хитрий мужик. СУС —. Записала Сялко Марія 2010 року.Сялко Марія Іванівна (1938). Кіровоградська область, Олександрійський район, Кіровоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
