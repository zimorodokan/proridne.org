<!--#include virtual="/-/inc/general__page_start.inc" -->
<title>Про цигана-шахрая і нерозумних жінок ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про цигана-шахрая і нерозумних жінок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про цигана-шахрая і нерозумних жінок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про цигана-шахрая і нерозумних жінок <br><span class="article__headerDescription">Українська народна казка Гуцульщини</span></h1>
	<p>Був циган та й дуже бідував, не мав що їсти. Каже він:</p>
	<p>— Жінко, нема що їсти. Я піду межи люди і щось принесу.</p>
	<p>Узяв він клевчик, кліщі і пішов у село. Іде селом і надибає хатку, а коло хатки стаєнка. Входить він до тої хатки, а там сама баба сидить.</p>
	<p>Привитався циган та й каже:</p>
	<p>— Купіть клевець, купіть кліщі, сокиру. А вона каже:</p>
	<p>— В мене ґазди нема, мені цего не треба. А циган:</p>
	<p>— Може, маєте молока трохи, дайте мені покушати.</p>
	<p>— Йо&nbsp;<sup>*</sup>, це я маю, я вам дам.</p>
	<p>Циган горнятко до рота та й п’є молоко.</p>
	<p>— Ой бабочко, ваша корова збавлена&nbsp;<sup>*</sup>.</p>
	<p>— Правда, правда, я вижу, що збавлена. Нема вже того молока, що було в мене.</p>
	<p>— Що мені дасте, як я вам скажу, хто вам збавив корову? А жінка каже:</p>
	<p>— Даю вам кусак сала, даю мидницю муки на кулешу, та й грішми вам дам, аби лиш мені сказали, хто мою корову збавив.</p>
	<p>А він каже їй так:</p>
	<p>— У дванадцятій годині ночі здійте корову. І беріть того молока в склянку&nbsp;<sup>*</sup> й бийте сметану. І би світло горіло. Будете видіти, та, що вашу корову збавила, уночі в дванадцятій годині прийде до вас додому.</p>
	<p>Взяв циган то, що йому дала баба, подякував і пішов. Іде вище, знов хата і стаєнка коло хати. Увійшов циган до тої хати, а там бабка сама сидить. Привитався циган та й каже:</p>
	<p>— Вуйночко, клевець возміть, сокиру возміть. А вона каже:</p>
	<p>— В мене ґазди нема. Кому буду брати? А циган:</p>
	<p>— Може, у вас є ложечка молока? Дайте покушати. Вона дала йому молока, а він каже:</p>
	<p>— Ой, ваша коровка збавлена.</p>
	<p>— Ая&nbsp;<sup>*</sup>, збавлена моя корова.</p>
	<p>— А що мені дасте, як я вам скажу, де ваше молоко?</p>
	<p>— Дам, що хочете, аби я лиш виділа, котра відьма моє молоко їсть.</p>
	<p>— Встаньте, — каже, — в дванадцятій годині й подивіться, де світло в хаті. Там ваше молоко. Та жінка якраз корову здоїла і ваше молоко п’є.</p>
	<p>Жінка надавала циганови, що хотів, і циган пішов додому. А та жінка в дванадцятій годині встає — є світло в одній хаті! А вони такі з тою ґаздинею добрі, що най преч. Ця бере поліно в руки та й іде на то світло. Приходить туди, заглянула у вікно, а там жінка сметану б’є.</p>
	<p>— Пусти до хати!</p>
	<p>Та пустила її, а вона ґаздиню поліном по голові та по плечах! А ґаздиня її! Бо кожна думає, що друга їй корову збавила. Відмолотили одна одну. Криваві обі і голови в обох побиті.</p>
	<p>Рано йде до війта до канцелярії одна, та й друга йде до війта до канцелярії. Та розказує та й та розказує. Обі скаржаться. А війт каже:</p>
	<p>— Дурні ви баби! Циган вас обманив, а ви йому свою працю дали. Не будьте дурні. Та й на тім скінчилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Йо — так (ствердження).</p>
			<p><sup>*</sup> Збавлений — зіпсований.</p>
			<p><sup>*</sup> Склянка — тут: пляшка.</p>
			<p><sup>*</sup> Ая́ — так (ствердження).</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Пістинь, Косівського району, Івано-Франківської області 31 жовтня 1987 року Третяк Марія Николаївна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
