<!--#include virtual="/-/inc/general__page_start.inc" -->
<title>Як циган розжився ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган розжився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган розжився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган розжився <br><span class="article__headerDescription">Українська народна казка Гуцульщини</span></h1>
	<p>Одна жінка мала чоловіка та й двох любасів, попа та й паламаря. Вони ходили до тої жінки і носили їй гроші. Піп носив більше, а паламар менше. Ходили вони до неї, ходили, носили вони, носили і, нарешті, вона вже не схотіла, аби вони ходили. Думала, як їх збутися, та не могла надумати. І пішла до цигана порадитися, що їй робити. Циган сказав, що він у цій справі поможе. Але аби вона сказала попови й паламареви, щоби вони прийшли до неї і принесли гроші, як зійде місяць. Піп з паламарем прийшли, принесли гроші, жінка ті гроші забрала. А тут і циган приходить. І каже їм, що він кімує великі скарби з морськими перлами. Але по них треба йти лиш тоді, коли місяць зійде, бо як темно, то їх стережуть. Подивилися вони у вікно — ясний місяць на небі.</p>
	<p>— То ходім, — каже піп.</p>
	<p>І пішли вони втрьох. Дійшли до ріки, а вона була доста глибока й широка. А циган собі наперед порихтував мішки з камінням і поклав їх у ріці, але так, щоб їх було трохи видно. Увиділи піп з паламарем ті мішки і дуже зраділи. А циган їм сказав, що як вони візьмуть ті мішки і попливуть з ними до берега, аби вони ніде не відпочивали і не оглядалися, бо перла перетворяться в звичайний камінь. Циган сів на березі, а вони пішли в ріку. Та взяли мішки на плечі і попливли. Та й потопилися. А циган постояв ще трохи на березі й пішов. Прийшов він до тої жінки і сказав:</p>
	<p>— Дай мені половину тих грошей, що тобі наносили піп і паламар, бо інакше розкажу все твому чоловікови.</p>
	<p>Вона боялася і віддала циганови половину тих грошей. А циган купив собі за ті гроші кузню і став ковалем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 16 січня 1984 року Драгомирецька Марія Михайлівна (1954 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
