<!--#include virtual="/-/inc/general__page_start.inc" -->
<title>Сірко ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Сірко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сірко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сірко <br><span class="article__headerDescription">Українська народна казка про тварин</span></h1>
	<p>В одного чоловіка був собака Сірко — тяжко старий. Хазяїн бачить, що з його нічого не буде, що він до хазяйства неспособний, і прогнав його од себе. Цей Сірко никає по полю; коли це приходить до його вовк та й питає його: «Чого ти тут ходиш?» Сірко йому отвіча: «Що ж, брате, прогнав мене хазяїн, а я і ходжу тут». Тоді вовк йому каже: «А зробить так, щоб тебе хазяїн ізнов прийняв до себе?» Сірко каже: «Зроби, голубчику; я вже таки чимсь тебе одблагодарю». Вовк каже: «Ну, гляди: як вийде твій хазяїн із жінкою жать і вона дитину положить під копою, то ти будеш близько ходить коло того поля, — щоб я знав, де те поле, — то я візьму дитину, а ти будеш однімать од мене ту дитину, — тоді будьто я тебе ізлякавсь та й пущу дитину».</p>
	<p>У жнива той чоловік і жінка вийшли у поле жать. Жінка положила свою маленьку дитину під копою, а сама і жне коло чоловіка. Коли це вовк біжить житом та за ту дитину — і несе її полем. Сірко за тим вовком. Доганяє його. А чоловік кричить: «Гидж-га, Сірко!» Сірко якось догнав того вовка і отняв дитину; приніс до того чоловіка та й оддав йому. Тоді той чоловік вийняв із торби хліб і кусок сала та й каже: «На, Сірко, їж, — за те, що не дав вовкові дитини із’їсти!» Ото увечері ідуть із поля, беруть і Сірка. Прийшли додому, чоловік і каже: «Жінко, вари лишень гречані галушки та сито їх із салом затовчи». Тільки що вони ізварилися, він садовить Сірка за стіл та й сів сам коло його та й каже: «А сип, жінко, галушки та будем вечерять». Жінка і насипала. Він Сіркові набрав у полумисок; так уже йому годить, щоб він не був голодний, щоб він часом гарячим не опікся!</p>
	<p>Ото Сірко і думає: «Треба мені поблагодарить вовкові, що він мені таку вигоду ізробив». А тон чоловік, діждавши м’ясннць, оддає свою дочку заміж. Сірко пішов у поле, знайшов там вовка та й каже йому: «Прийди у неділю увечері до города мого хазяїна, а я тебе узву у хату та одблагодарю тобі за те, що ти мені добро зробив».</p>
	<p>Ото вовк, діждавши неділі, прийшов на те місце, куди йому Сірко сказав. А в той самий день у того чоловіка було весілля. Сірко вийшов до його та й увів його у хату і посадовив його під столом. Ото Сірко на столі узяв пляшку горілки, м’яса доволі і поніс під стіл. А люди хотіли ту собаку бить. Чоловік каже: «Не бийте Сірка: він мені добро зробив, то я і йому добро буду робить, поки його й віку».</p>
	<p>Сірко, що саме лучче на столі лежить, бере та подає вовкові. Обгодував і упоїв так, що вовк не витерпить та каже: «Буду співать!» Сірко каже: «Не співай, бо тут тобі буде лихо! Лучче я ще тобі подам пляшку горілки, та тільки мовчи». Вовк, як випив ту пляшку горілки, та каже: «Отепер уже буду співать!» Та як завиє під столом... Тоді деякі люди повтікали з хати, а деякі хотіли бить вовка. А Сірко і ліг на вовкові, наче хоче задушити. Хазяїн каже: «Не бийте вовка, бо ви мені Сірка уб’єте! Він і сам із ним розправиться добре». Ото Сірко вивів вовка аж на поле та й каже: «Ти мені добро ізробив, а я тобі!» Та й розпрощались.</p>

	<figure class="illustration">
		<img class="illustration__image" loading="lazy" decoding="async" src="/-/i/Сірко — 01.png" alt="СІРКО — Українська Народна Казка Про Тварин" title="СІРКО — Українська Народна Казка Про Тварин">
		<figcaption class="illustration__caption">СІРКО — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Сірко. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 101. Зап. А. Петруняка в Уманському пов. Київської губ. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 11—12. Паралелі: Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 9—10; Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 124—126; Дзвінок. Письмо ілюстроване для дітей і молоді, Львів, 1890—1913., 1893, ч. 4, стор. 31—32; Етнографічний збірник. Видає Етнографічна комісія Наукового товариства ім. Шевченка, Львів, 1895—1916., т. IV, 1898, стор. 167—169; Про говор галицьких лемків. Написав Іван Верхратський. — Збірник філологічної секції Наукового товариства ім. Шевченка, т. V, Львів, 1902., стор. 169—170, 196—198; Сборник материалов по малорусскому фольклору. Собрал Ал. H. Малинка, Чернигов, 1902., стор. 326; Українські народні казки, вибрані для дітей. Упорядкував Б. Грінченко, К., 1907., стор. 50—53; Материалы для этнографии Херсонской губернии. Собрал И. В. Бессараба, Пг., 1916., стор. 74—75; Bajki (skazki, kazki) ze wsi Jurkowszczyzny (powiatu Zwiagelskiego, gubernii Wołyńskiej). Zebrała Zofia Rokossowska. — «Materiały antropologiczno-archeologiczne i etnograficzne», t. IX, Kraków, 1897., стор. 61—62; Українські народні казки, легенди, оповідання і речитативні вірші для дітей. Підібрали і впорядкували М. В. Нагорний, М. Ф. Ісірович, Г. С. Сухобрус, Л. К. Данилюк, К., 1939., стор. 177—179; Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 229—239; Дідо-всевідо. Закарпатські народні казки. Запис текстів та впорядкування П. В. Лінтура, Ужгород, 1969., стор. 18—19; Афанасьєв, стор. 84—85; Живая старина. Периодическое издание Отделения этнографии Русского географического общества, СПб., 1890—1917., 1895. вип. III — IV, стор. 453; Казкі пра жывёл і чарадзейныя казкі. Складальнік К. П. Кабашнікаў, Мінск, 1971., стор. 86—88. Казка на цей сюжет була неодноразово записана з багатьма контамінаціями у різний час і в різних місцевостях України — на Донеччині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 642, арк. 316; од. зб. 644, арк. 57—58), Старобільщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 511, арк. 171—172), Кіровоградщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 775, арк. 80; од. зб. 777, арк. 48), Чернігівщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-к2, од. зб. 46, арк. 1). Харківщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-4, од. зб. 611, арк. 60), Полтавщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 788, арк. 20), Поділлі (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 33-3, од. зб. 12, арк. 15—16), Закарпатті (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 460, арк. 89—91; ф. 29-3, од. зб. 220, арк. 57—58). Див. також: Відділ рукописів Інституту літератури ім. Т. Г. Шевченка АН УРСР., ф. 3, од. зб. 825, арк. 383—385; ф. 111, од. зб. 107, арк. не пронумерований. На Донеччині записана ця казка також російською мовою (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 643, арк. 85).</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>198 (4867). Сірко. СУС 101+100. Записано 2008 року. Федоренко Ганна Яківна (1944). Полтавська область, Оржицький район, Великоселедецьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сірко <br><span class="article__headerDescription">Українська народна казка про тварин</span></h1>
	<p>Був собі в одного чоловіка собака Сірко — старий. Узяв хазяїн та й прогнав його. Никає Сірко по полю, і так йому гірко: «Скільки років я хазяїнові вірно служив, годив, добро йому робив, а тепер на старості літ він мені шматка хліба жаліє і з двору прогнав». Ходить він так, думає; коли це приходить до нього вовк та й питає:</p>
	<p>— Чого ти тут ходиш? Сірко йому відповідає:</p>
	<p>— Що ж, брате, прогнав мене хазяїн, от я й ходжу тут.</p>
	<p>Тоді вовк йому:</p>
	<p>— А зробити так, щоб тебе хазяїн ізнову прийняв до себе?</p>
	<p>Сірко каже:</p>
	<p>— Зроби, голубчику, я вже чимсь тобі віддячу. Вовк каже:</p>
	<p>— Ну, гляди: як вийде твій хазяїн із жінкою жати, і вона дитину покладе під копою, то ти будеш близько ходити коло того поля, — щоб я знав, де те поле, — то я візьму дитину, а ти будеш віднімати її від мене, тоді наче я тебе злякаюсь, та й пущу її.</p>
	<p>У жнива той чоловік і жінка вийшли в поле жати. Жінка поклала свою маленьку дитину під копою, а сама жне коло чоловіка. Коли це — біжить вовк житом, та за ту дитину — і несе полем. Сірко за тим вовком, доганяє його, а чоловік кричить:</p>
	<p>— Ату, Сірко!</p>
	<p>Сірко якось догнав того вовка, відняв дитину, приніс до того чоловіка та й віддав йому. Тоді той чоловік вийняв з торби хліб і кусок сала та й каже:</p>
	<p>— На, Сірко, їж — за те, що не дав вовкові дитини з’їсти!</p>
	<p>Ото ввечері ідуть з поля, беруть і Сірка. Прийшли додому, чоловік і каже:</p>
	<p>— Жінко, вари лишень гречані галушки та добре їх салом затовчи!</p>
	<p>Тільки вони зварилися, він садовить Сірка за стіл, сів сам коло нього та й каже:</p>
	<p>— А сип, жінко, галушки, та будем вечеряти.</p>
	<p>Жінка й насипала. Він Сіркові набрав у полумисок: так уже йому годить, щоб він часом гарячим не попікся!</p>
	<p>Ото Сірко й думає: «Треба ж мені віддячити вовкові, що він мені таку вигоду зробив».</p>
	<p>А той чоловік, діждавши м’ясниць, віддає свою</p>
	<p>старшу дочку заміж. Сірко пішов у поле, знайшов там вовка та й каже йому:</p>
	<p>— Прийди в неділю, ввечері, до нашого городу, а я тебе введу в хату та віддячу тоді за те, що ти мені добро зробив.</p>
	<p>Ото діждав вовк неділі, прийшов на те місце, куди йому Сірко казав. А в той самий день у того чоловіка було весілля. Сірко вийшов до вовка, увів у хату і посадовив його під столом. Потім Сірко взяв на столі пляшку горілки, м’яса доволі і поніс під стіл; люди хотіли того собаку бити, а чоловік каже:</p>
	<p>— Не бийте Сірка: він мені добро зробив, то я й йому добро буду робити, поки його й віку.</p>
	<p>Сірко нагодував і упоїв вовка так, що він не витерпів та й каже:</p>
	<p>— Буду співати! Сірко каже:</p>
	<p>— Не співай, бо тут тобі буде лихо! Краще я ще тобі подам пляшку горілки, та тільки мовчи.</p>
	<p>Вовк як випив ту пляшку горілки, та й каже:</p>
	<p>— Отепер уже буду співати!</p>
	<p>— Не співай, бо обидва пропадемо — і я, й ти.</p>
	<p>— Ой, не витримаю — співатиму!</p>
	<p>Та як завиє під столом! Люди посхоплювались, — туди-сюди, деякі хотіли бити вовка. А Сірко й ліг на вовка, наче хоче задушити його. Хазяїн і каже:</p>
	<p>— Не бийте вовка, бо ви мені Сірка уб’єте! Він і сам йому раду дасть, — ось не займайте!</p>
	<p>Ото Сірко вивів вовка аж на поле та й каже:</p>
	<p>— Ти мені добро зробив, а я тобі! Та й попрощались.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Українські народні казки про тварин. — К.: Україна, 2004. — 192 с: іл.</p>
			<p>Художник ілюстрацій К. Шалварова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сірко <br><span class="article__headerDescription">Українська народна казка Чернігівщини</span></h1>
	<p>В одного чоловіка був собака Сірко, вельми старий. Хазяїн дивиться і бачить, що з нього нічого не буде, що він до хазяйства не годиться, і прогнав його геть.</p>
	<p>Бігає Сірко по полю, коли це приходить до нього вовк і питає його:</p>
	<p>— Чого ти тут походжаєш?</p>
	<p>А Сірко йому гомонить:</p>
	<p>— Що ж, брате, прогнав мене хазяїн, от і походжаю тепер тут.</p>
	<p>Тоді вовк йому гомонить:</p>
	<p>— А зробити так, щоб тебе хазяїн знову прийняв тебе до себе?</p>
	<p>Сірко каже:</p>
	<p>— Зроби так, голубчику, я уже чимось тобі оддячу.</p>
	<p>— Ну, дивись, як вийде твій хазяїн із жінкою жати, вона дитинку покладе під копицю. Ти будеш близько ходить коло того поля, щоб я знав, де воно. І тоді я візьму дитинку, а ти будеш віднімати у мене ту дитинку. А тоді ніби тебе злякаюся та упущу дитинку.</p>
	<p>У жнива чоловік і жінка вийшли у поле жати. Жінка поклала свою маленьку дитинку під копицю, а сама жне коло чоловіка.</p>
	<p>Коли це вовк біжить житом, і за дитинку, і поніс її полем. Сірко за ним. Доганяє його. А чоловік кричить:</p>
	<p>— Сірко!</p>
	<p>Сірко якось догнав того вовка, одняв дитинку, приніс до чоловіка і віддав. Тоді чоловік витяг із сумки хліб і кусок сала, і гомонить:</p>
	<p>— На, Сірко, їж. Це за те, що не дав вовкові дитинку з’їсти.</p>
	<p>І хазяїн вернув Сірка у двір, а Сірко віддячив вовку як тільки міг.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (4566). Сірко. СУС 101. Записано 2008 року. Самотяжко Надія Йосипівна (1920). Чернігівська область, Семенівський район, Погорільці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сірко <br><span class="article__headerDescription">Українська народна казка Чернігівщини</span></h1>
	<p>Жили колись дід та баба, мали вони пса Сірка. Став він дуже старий і господарі завели пса у темний ліс. Ішов він, блукав та й натрапив на хатину. Заглянув у вікно, аж це лисиччина хатка. Постукав у двері, відчинила лисичка, а Сірко каже:</p>
	<p>— Впусти мене переночувати.</p>
	<p>Лисиця погодилася. На другий день Сірко зібрався іти далі, але лисиця каже:</p>
	<p>— Якщо хочеш, можеш зостатися у мене. Але за умови, що ти покажеш мені, де жив.</p>
	<p>Сірко й погодився. На третій день рано-вранці лисиця прокинулася і відразу побігла до старих. А Сірко був не дурний, всю ніч не спав, про все здогадався і швидко за лисицею.</p>
	<p>Упіймав її саме тоді, коли вона курей ловила. На порозі появився господар якраз тоді, коли все господарство галасувало, а за ворітьми втікала лисиця.</p>
	<p>Побачили старі, що Сірко врятував курей і забрали його назад.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>167 (4305). Сірко. СУС —. Записано 2008 року. Лихошерст Варвара Ониківна (1910). Чернігівська область, Бахмацький район, Осіч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
