<!--#include virtual="/-/inc/general__page_start.inc" -->
<title>Дванадцять апостолів ☼ Українська народна казка ☼ Народна творчість</title>
<meta name="Description" content="Українська народна казка Покуття, Полтавщини «Дванадцять апостолів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дванадцять апостолів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дванадцять апостолів <br><span class="article__headerDescription">Українська народна казка Покуття</span></h1>
	<p>Оден пан шукав собі майстра, аби зробив йому з липи дванадцять апостолів. А оден майстер зголосився: «Я зроблю».</p>
	<p>— То добре, зробиш, — сказав пан. — То я привезу тоти колоди з липи.</p>
	<p>— Привозіть.</p>
	<p>Привіз пан майстрови тоти колоди, і майстер робить. І довго він то робив. Та й зробив дев’ять апостолів, а три колоди пропив. І не має вже з чого робити тих три.</p>
	<p>А жінка того майстра пішла по воду. І здибає попа. А піп був з нею трохи знайомий. Та й каже їй:</p>
	<p>— Молодице, коли би я до тебе прийшов трохи посидіти? А вона каже:</p>
	<p>— Сьогодні ввечір приходіть.</p>
	<p>Несе вона воду і здибає дяка. Каже дяк:</p>
	<p>— Я би до тебе, молодице, зайшов, лиш коби тото... не було твого чоловіка дома.</p>
	<p>Вона каже:</p>
	<p>— Чоловіка вже пару день нема дома. Десь поїхав. Приходіть нинька.</p>
	<p>— Добре, я прийду.</p>
	<p>Іде молодиця далі і здибає паламаря.</p>
	<p>— Ну як, молодице? — говорить паламар.</p>
	<p>— Та так нічого.</p>
	<p>— Я би хотів, молодице, до вас зайти, — паламар говорить.</p>
	<p>— Заходіть завчасу ввечері, та й будем говорити.</p>
	<p>Та й засвітила вона ввечері, сіла й чекає. Коли чує, хтось гуркає. А то прийшов ксьондз. Зайшов він у хату, сів з молодицею за стіл, а то знов хтось гуркає. Ксьондз каже молодиці.</p>
	<p>— Де я дінуся?</p>
	<p>Жінка говорить ксьондзові:</p>
	<p>— Скиньте шмаття і йдіть у ту хату. І ставайте коло тих дерев’яних святих. І ніхто не буде знати, чи ви живий, чи не живий.</p>
	<p>Ксьондз зайшов, а то не дуже видно в другій хаті. Та й став коло крайнього апостола і стоїть. Тихонько, не рухається. Вийшов у другу хату голий ксьондз, а жінка виходить, а то вже прийшов дяк. Зайшов дяк до хати та й сів з молодицею за стіл, а то вже знов хтось гуркає в двері, би втворили. І каже дяк:</p>
	<p>— Я де тепер дінуся?</p>
	<p>— Зараз тебе сховаю. Скоро скидай з себе шмаття.</p>
	<p>Вона забрала з него шмаття, а його завела в другу хату і поставила до ряду, коло ксьондза. Та й пішла втворити паламареви. Коли чує, машина на подвір’я заїхала. Паламар схопився й питає:</p>
	<p>— Ну де я дінуся? А вона каже:</p>
	<p>— Скидай з себе шмаття і йди до тої хати. Там є апостоли, а ти стань крайній коло них. А потому підеш собі додому.</p>
	<p>Та й паламар так зробив. Пішов і став. А тоти два, ксьондз і дяк, стоять так рівненько, навіть не киваються, лиш кліпають очима. Паламар бачить, що тоти два кліпають, а решта ні. Та й тихонько стоїть.</p>
	<p>Та й входить чоловік з тим паном, що приїхав за апостолами. Жінка шепнула чоловікови, що вже всі три є. Той пан питає чоловіка:</p>
	<p>— Ну як, всі апостоли готові?</p>
	<p>— Всі.</p>
	<p>Входять вони оба дивитися на тих апостолів. Той пан порахував — є всі. Та подивився на ксьондза, дяка й паламаря і каже:</p>
	<p>— А цим трьом нащо ви отаке приробили, оту грішну природу?</p>
	<p>— Та нічого, — каже ґазда, — як того не треба, то зараз озмемо пилку й поодрізуємо.</p>
	<p>Майстер узяв пилку і йде «природу» одрізувати, а тоти всі три поскакали голі у вікно і повтікали. А пан каже майстрови:</p>
	<p>— Заховайте пилку, бо всі повтікають.</p>
	<p>І тоді пан забрав тих дев’ять, заплатив і поїхав. А майстер каже жінці.</p>
	<p>— Ну ти правильно зробила.</p>
	<p>— Та, — каже, — не було інакшого виходу. Отак жінка виручила чоловіка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Долина, Тлумацького району, Івано-Франківської області 17 липня 1992 року Павлюк Андрій Михайлович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дванадцять апостолів <br><span class="article__headerDescription">Українська народна казка Полтавщини</span></h1>
	<p>Жив собі на світі один різьбар. Добрий був майстер, але п’яниця. Якось замовив у нього один монастир виточити з дерева дванадцять апостолів. Дав йому монастир доброї липи. Заходився майстер робити роботу. Зробив він дев’ять апостолів, а решту матеріалу пропив. Похмелившись, став думати: «Що ж це робити? Прийдуть з монастиря, а роботи нема. Точно повісять!» А була в нього жінка, красива, розумна і добра.</p>
	<p>— Не журись, — каже вона, — якось воно буде.</p>
	<p>Одяглася жінка гарненько, взяла відра і пішла по воду попід попів двір. А піп був удівцем. Привітався з нею. Слово та словом та й питає:</p>
	<p>— А чи не можна прийти до вас сьогодні увечері?</p>
	<p>— А чого ж не можна, приходьте панотче.</p>
	<p>І назначила йому, о котрій годині прийти. А тоді пішла попід старости двір та попри диякона і їм назначила увечері прийти. А тоді прийшла додолму, розповіла чоловікові, мовляв, так і так, будь готовий.</p>
	<p>Настав вечір. Чоловік сховався у сінях і дожидає гостей. Не довго ждав, уже піп стукає у вікно. Впустила жінка його у хату. Витягла вареники з печі і подала чарку. Захмелівши, піп став залицятися до неї. Тільки хотів обняти, а тут чоловік стук-стук.</p>
	<p>— Ой, лихо мені! — крикнула жінка. — Куди ж це вас сховати? Роздягайтеся геть та ставайте з апостолами в ряд.</p>
	<p>Нікуди діватися, став піп у ряд. Збулися попа, а ось і диякон. Почастувала його жінка, а тут чоловік знов стукає у двері. Став і диякон в ряд з апостолами. Так і з старостою сталося. Стоять вони, грішним тілом світять. Аж ось прийшов чоловік з монастиря. Подивився, дійшов до старости та й каже:</p>
	<p>— Гарна робота! Як живий! Тільки навіщо апостолові грішне тіло? Можна й без нього.</p>
	<p>— Можна, — погодився чоловік, — ми вмить одріжемо. Бере у руки ніж, а староста як це почув та у вікно. А за ним піп. Різьбар закричав:</p>
	<p>— Держіть, а то розбіжаться! Я за них не відповідаю.</p>
	<p>Та ніхто їх не міг піймати. Отак жінка своєму чоловікові допомогла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (7154). Дванадцять апостолів. СУС 1359С. Записала Вільхова Альона 2009 року Борисова Ганна Андріївна. Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
