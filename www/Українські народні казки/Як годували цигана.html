<!--#include virtual="/-/inc/general__page_start.inc" -->
<title>Як годували цигана ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як годували цигана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як годували цигана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як годували цигана <br><span class="article__headerDescription">Українська народна казка Гуцульщини</span></h1>
	<p>Були собі чоловік та й жінка. Та й наймили цигана косити. Але вони обоє так ся договорили, чоловік та й жінка, щоби циган косив голодний. Пішли циган з ґаздою косити. Косять вони, а чоловік дома попоїв та й договорився з жінкою, щоби вона не виносила їм їсти. Він собі взяв з дому хліба, сала, піде в корчі, попоїсть, а циган такий голодний, що но. Косять вони, косять. Та й циган каже:</p>
	<p>— Йой, паноньку, йой, паноньку, щось вашої жінки нема.</p>
	<p>— Йой, — каже чоловік, — коби вона вже прийшла. Я їй так дам! Чого вона не виносить їсти?</p>
	<p>Вже довелося до полудня — нема жінки з їдою.</p>
	<p>А жінка зварила борщику, такого, що одна лиш вода. Та всипала його в горнець, та й несе. Ніби їсти їм несе. Та й дивиться циган — іде жінка. Йой, він так ся втішив.</p>
	<p>— Йой, уже, паноньку, йде жінка, вже мемо їсти. А чоловік до жінки:</p>
	<p>— Ти така-сяка, шлях би тебе трафив! Не винесла їсти, а ми такі голодні косимо.</p>
	<p>Та бахнув чимось по тому череповому горнцеви й побив його геть. А циган підбіг — лише ті черепки.</p>
	<p>— Йой, падоньку!</p>
	<p>Нагнав чоловік жінку геть додому й косить з циганом до вечора. А жінка вже добру вечерю зготовила. Зварила борщ, ріпу, зготовила яєшницю, пирогів наварила фест.</p>
	<p>Приходять косарі додому. Циган такий радий, бо голодний. Сідають вечеряти. А вона перше насипала циганови велику миску борщу. Їсть циган борщ з ріпою. А відтак дала яєшницю. А циган уже так попоїв борщу, що більше не годен їсти. А вона й пироги кладе на стіл. Циган каже:</p>
	<p>— Жіночко любі, ви вміли зготовити, але не вміли подавати. Треба було давати перший раз яєшницю, вареники, а відтак, — каже, — борщ. Бо я, — каже, — вже попоїв і не годен їсти доброї їди.</p>
	<p>— Ну, — каже жінка, — пропало вже. Я не вміла подати. Що тут зробиш?</p>
	<p>Яєшню циган уже не може їсти. Але як подала вона ще мильницю вареників (пирогів, по-нашому), циган узявся їсти. Але не годен. Хоче всі поїсти і не може. А він що? Возьме вареник — та все в пазуху. І так вибрав усі пироги. А в него така була сорочка, що манжетів не було, а були круглі рукави.</p>
	<p>Вони видять то, але нічого циганови не кажуть. А циган поволи вибрав усі пироги, встає, дякує і вже хоче йти додому. А чоловік каже:</p>
	<p>— Нє, цигане, ходім ще трошки в танець.</p>
	<p>— Любі паноньку, любі ґаздику, я наробився, я не годен гуляти, — проситься циган.</p>
	<p>А ґазда напосідається на него, і циган таки йде гуляти. Як почали вони гуляти, а пироги крізь рукави пах-пах, льоп-льоп на землю. І доти циган гуляв, поки всі пироги не повипадали на землю. А як випали всі пироги, тоді ґазда цигана звільнив. Сказав, що вже втомився танцювати. Та й циган пішов без пирогів і без нічого.</p>
	<p>Так вони з циганом зробили, бо циган не раз їх дурив, брав ґроші і не хотів відробляти.</p>
	<p>Та поїхала я в місто і купила горнець, та й цій казці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 22 листопада 1986 року Неґрич Анна Миколаївна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
