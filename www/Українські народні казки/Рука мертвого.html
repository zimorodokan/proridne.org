<!--#include virtual="/-/inc/general__page_start.inc" -->
<title>Рука мертвого ☼ Українська народна казка ☼ Народна творчість</title>
<meta name="Description" content="Українська народна казка Буковини «Рука мертвого» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Рука мертвого.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Рука мертвого <br><span class="article__headerDescription">Українська народна казка Буковини</span></h1>
	<p>Ходив їден парубок до двох дівок. І ту не взяв, і другу не взяв, а сам умер. Їдна дівчина поклала з мертвим хрестик, а їдна — перстень. І коли його закопали, дівки пожаліли за хрестиком і перснем.</p>
	<p>— Ідім, відкопаєм і візьмем. Щоб дала була живому, то був би носив, а так що буде марно гнити?</p>
	<p>Пішли обидві й відкопали того мертвого. Одна стояла над ямою, а друга полізла в яму. Хрестик іздоймила, а перстень не годна. Та й каже вона до другої дівки:</p>
	<p>— Не годна я перстень здоймити, бо палець набубнавів. А та каже:</p>
	<p>— Рубай палець.</p>
	<p>А дівка в ямі не палець, а цілу руку відрубала. Принесли вони ту руку додому і поклали обварювати. Лиш то поклали та запалили вогонь, а він приходи з труном на плечах. Та й до дверей — двері замкнені. А він «гуп» у двері та й каже:</p>
	<p>Гуси сплять, кури сплять, Моя мила не спить, Білу ручку варить. Ой, мила, не вари, Бо дуже болить. Обійшов він три рази кругом хати і повторив ті самі слова: «Гуси сплять, кури сплять...». Гупнув ще раз, розломив двері і ввійшов до хати. Вони поналякувалися і повтікали на піч. Та й поховалися в кутик. А він повідрубував їм голови і поклав на коли. А зади їхні повиставляв у вікна та й пішов...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 12 серпня 1984 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рука мертвого <br><span class="article__headerDescription">Українська народна казка Кіровоградщини</span></h1>
	<p>Жили та були собі дві сестри, одна бідна, а друга багата. Були вони вдови, жили кожна в своїй хаті, Багата сестра мала добре серце, жаліла бідну і допомагала, чим могла, бо жила коло одружених дітей і своє багатство по смерті мала передати їм. А бідна сестра любила в шинок заглядати, пити та гуляти, і ніяк не могла вигнати злиднів з хати.</p>
	<p>От по деякому часі прийшла смерть до старшої сестри. Поховали її діти з великим почотом, наділи на неї всі її прикраси: і сережки золоті, і намисто перлове, і персні дорогі, і браслети ковані. Заздрісним оком дивилася на те бідна сестра. Поховали небіжчицю та й розійшлися по домівках.</p>
	<p>Прийшла додому бідна сестра, лягла спати, а з думки не сходять дорогі прикраси багатої сестри. Як заспівали перші півні, встала вона, взяла лопату й сокиру та й подалася на гробки. Розкопала сестрину могилу, одкрила труну, зірвала з покійниці намисто, сережки, стала здирати з рук браслети, а руки задубіли і браслети не знімаються. Стала стягувати з мертвих пальців персні, а вони мов прикипіли. Тоді бідна сестра ухопила сокиру та одрубала покійниці руки.</p>
	<p>Прибігла додому, розпалила в печі, поставила казан з водою та й вкинула туди сестрині руки. А сама заперла двері, залізла на піч та й притихла там.</p>
	<p>Коли це бачить, щось забіліло коло воріт. І чує вона замогильний голос:</p>
	<div class="poem">
		<p>
			І кури сплять, і гуси сплять,<br>
			Тільки моя сестра не спить,<br>
			Мої білі ручки варить.
		</p>
	</div>
	<p>Перелякалася бідна сестра, ще далі на піч забилася. Та ось забіліло коло вікна, і знов чує вона спів покійної сестри:</p>
	<div class="poem">
		<p>
			І кури сплять, і гуси сплять,<br>
			Тільки моя сестра не спить,<br>
			Мої білі ручки варить.
		</p>
	</div>
	<p>Перелякалася ще більше бідна сестра, накрилася з головою, а спів чути уже на порозі:</p>
	<div class="poem">
		<p>
			І кури сплять, і гуси сплять,<br>
			Тільки моя сестра не спить,<br>
			Мої білі ручки варить.
		</p>
	</div>
	<p>Зіщулилася на печі у клубочок бідна сестра, а біла постать уже біля печі:</p>
	<div class="poem">
		<p>
			І кури сплять, і гуси сплять,<br>
			Тільки моя сестра не спить,<br>
			Мої білі ручки варить.
		</p>
	</div>
	<p>Коли вранці зайшли у хату люди, вони побачили, що на печі лежить мертва бідна сестра, а її шию здавили обрубки рук багатої сестри. А в печі у казані киплять руки старшої сестри у браслетах та перснях. Так і поховали їх обох в одній ямі.</p>
	<p>Не женіться, дітки, за багатством легким, незаробленим. Тільки нажите своїм трудом дасть користь і втіху.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>118 (8001). Рука мертвого. СУС —366А*. Записано 2010 року. Зінченко Надія Василівна (1951). Кіровоградська область, Олександрійський район, Первозванівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
