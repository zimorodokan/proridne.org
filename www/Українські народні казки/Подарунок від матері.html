<!--#include virtual="/-/inc/general__page_start.inc" -->
<title>Подарунок від матері ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Подарунок від матері» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Подарунок від матері.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Подарунок від матері <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жила старенька. Було в неї троє дітей. Ось що не день, сили танули, як віск на сонці. «Піду, — думає, — до старшої дочки. Я ж її вчила шити, вона і собі, і людям шиє. Є в неї і хліб, і до хліба».</p>
	<p>Прийшла до дочки, а та і питає:</p>
	<p>— Де це ви, мамо, ходите?</p>
	<p>Стидно стало матері проситись до дочки жити.</p>
	<p>— Та йду хліба просити, може, добрі люди подадуть.</p>
	<p>— Як же ви, мамо, з пустими руками? Нате вам торбину, та йдіть швидше, бо скоро чоловік з поля вернеця.</p>
	<p>Взяла мати торбу, нахилила голову та й пішла до середньої дочки. Прийшла з надією, що та її приютить, бо навчила її прясти. І був в неї і хліб, і до хліба. Прийшла, а та й питає:</p>
	<p>— А де це ви, мамо, йдете?</p>
	<p>Та їй сказала, що, мовляв, хліба просити.</p>
	<p>— Як же ви без палиці вирушили в дорогу, а як собаки нападуть? Нате вам палицю і йдіть. Та обходьте поза селом, бо скоро їхатиме мій чоловік із ярмарку.</p>
	<p>Пішла мати… Іде, вже й ніч скоро. А ось і хата найменшого сина. А в нього і в хаті не топиться, і дітей шестеро. Зайшла, а сили вже й зовсім не стало. Підійшла до неї невістка, нічого не розпитувала, дала їй печену картоплю, син налив гарячого узвару. І тільки тоді почали розпитувати, чого мати така зажурена.</p>
	<p>Вислухали уважно і сказали:</p>
	<p>— Ніде ви, мамо, від нас не підете. Лізьте на піч, а ви, діти, зігрійте бабусю своїми рученятами. Хліба у нас немає, а вродила картопля, тож і на вас хвате.</p>
	<p>Так і осталась жити старенька у найменшого свого. Ось і прийшло времня умирати, гукає вона до себе дітей.</p>
	<p>Старшій дочці віддає торбу, середній — ціпок, а найменшому синові — маленький вузличок.</p>
	<p>Померла мати. Найменший за горем і за вузлик забув. Прийшла зима і принесла у село голод. Нічого ні їсти, ніде і взяти. Згадав син про подарок від матері. Розв’язав, а там декілька золотих копійочок. Тільки він їх узяв у руки, а на тому місці ще появилися. Так і розбагатіли вони. Та ніколи не забували про бідних, про те, що не тільки в грошах багатство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19 (7170). Подарунок від матері. СУС —. Записала Остапенко Лілія 2009 року. Тюпка Марія Олексіївна (1925). Дніпропетровська область, Ляшківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
