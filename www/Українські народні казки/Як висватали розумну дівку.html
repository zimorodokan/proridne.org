<!--#include virtual="/-/inc/general__page_start.inc" -->
<title>Як висватали розумну дівку ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як висватали розумну дівку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як висватали розумну дівку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як висватали розумну дівку <br><span class="article__headerDescription">Українська народна казка Гуцульщини</span></h1>
	<p>Пішли дєдя з мамою у місто. Солі купувати. А дівчина розібралася гола та й мастить піч. А тут входять старости. Вона каже:</p>
	<p>— Якби хата мала вуха, ви би мене не захопили голу. Вони питають:</p>
	<p>— А де дєдя, мама?</p>
	<p>— Пішли в місто масті до солонини купувати.</p>
	<p>— А баритися будуть чи ні?</p>
	<p>— Та як підуть поперечними дорогами, то забаряться. А як подовжніми, то зараз прийдуть. А вам, — каже, — чого їсти рихтувати: чи того, що відбуває, чи того, що прибуває, чи того, що з гузиці випадає?</p>
	<p>Кажуть вони потиху:</p>
	<p>— Дівка дурна. Але ще попитаймо її. Та й питають дівку:</p>
	<p>— То як хата вуха має?</p>
	<p>— Та якби, — каже, — був пес коло хати, я би глипнула в вікно та й би зібралася. Та й уже.</p>
	<p>— Ну а що ти казала про масть для солонини?</p>
	<p>— То, — каже, — сіль. Якби не посолив солонину, нічого не варта би була.</p>
	<p>— А ти казала, що як будуть іти поперечними дорогами, то забаряться, а як подовжніми, то зараз прийдуть. Як це так?</p>
	<p>— Як підуть поперечними, то будуть стрічатися з людьми, говорити, а як будуть іти подовжньою, куди ніхто не ходить, то зараз прийдуть.</p>
	<p>— А що ти казала про ї́ди? Що відбуває, а що прибуває? А вона каже:</p>
	<p>— Коровку здоїте рано, на полуднє і ввечір. Та й це прибуває. А солонини втнете кавалок та й уже нема. А яйце відки випадає?</p>
	<p>А вони кажуть, ті старости:</p>
	<p>— То ми дурні, а дівка розумна. Та й висватали ту дівку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Снідавка (хутори), Косівського району, Івано-Франківської області 22 грудня 1985 року Грималюк Марія Йосафатівна (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
