<!--#include virtual="/-/inc/general__page_start.inc" -->
<title>Бабина кізонька ☼ Українська народна казка ☼ Народна творчість</title>
<meta name="Description" content="Українська народна казка Покуття «Бабина кізонька» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бабина кізонька.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бабина кізонька <br><span class="article__headerDescription">Українська народна казка Покуття</span></h1>
	<p>Жила на світі бабка. Була вона вдовою і жила дуже бідно. Мала тільки одну курочку й козу. Настала весна, баба взяла рискаль і пішла копати грядку. Так копала, так обробляла — земля як пух стала. А під вечір посадила розсаду капусти. І капуста гарна-прегарна вдалася.</p>
	<p>І побачила баба, що капусту почало щось підпасати. Бабка всю вину склала на кізоньку.</p>
	<p>— Ех ти, клята коза, ти мені спасла капусту, іди геть з двору!</p>
	<p>І набила козу патиком, і вигнала. Заплакала коза, сльозами вмилася і плачучи побігла до лісу. Спочатку перейшла вона через річку, потому через кладочку, через ярочок. І лягла в лісі під ліщиною. І гірко плакала, плакала, і вчув цей плач зайчик-побігайчик, який біг шукати собі їжі. Приходить зайчик до кізоньки та й каже:</p>
	<p>— Кізонько моя мила, чого ти плачеш? А кізонька каже:</p>
	<p>— Зайчику маленький, як мені не плакати, коли бабка мене вигнала? Каже, що я капусту під’їдала, а я ж її зовсім не їла.</p>
	<p>— А хочеш, кізонько, я тобі допоможу?</p>
	<p>— Хочу, зайчику, хочу, допоможи мені.</p>
	<p>Побіг зайчик наперед, кізонька за ним. Прибіг зайчик у капусту і почав її гризти. Побачила баба, що хтось уже знов їсть капусту, і подумала, що це її коза. Приходить вона ближче, хтіла вдарити злодія, а зайчик як налякався, як підскочив. У баби зі страху мало серце не розірвалося.</p>
	<p>А кізонька прийшла і каже бабі:</p>
	<p>— Бачите, то ж не я капусту їла, а ви мене так сварили.</p>
	<p>І почала дуже плакати. Пожаліла баба кізоньку, почала її гладити, винесла їй їсти. І до цих пір баба з кізонькою живуть-поживають і молочко попивають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Олещина, Тлумацького району, Івано-Франківської області 16 липня 1992 року Жук Галина Іванівна (1956)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
