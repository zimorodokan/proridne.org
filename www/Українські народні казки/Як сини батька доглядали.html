<!--#include virtual="/-/inc/general__page_start.inc" -->
<title>Як сини батька доглядали ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як сини батька доглядали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як сини батька доглядали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як сини батька доглядали <br><span class="article__headerDescription">Українська народна казка Полтавщини</span></h1>
	<p>Жив собі чоловік, і було у нього три сина, які на той час уже були жонаті, мали свої сім’ї. Батько жив у одного з синів. Спочатку йому там жилося добре, ставилися до нього гарно, а потім і хліба стали жаліти. Пішов жити до другого сина. Пожив, пожив, і знову ситуація повторилася. Не залишалося батькові нічого, як іти третього сина. А третій син почав батька відправляти до притулку. Батько плакав, не хотів залишати рідну домівку, а сини і невістки наполягали. Пішов батько від дітей.</p>
	<p>Іде лісом та й зустрічає пана на розкішній кареті. Старий йому поклонився, а пан і питає:</p>
	<p>— Чому так зажурився?</p>
	<p>— Як же мені не журитися, коли таке трапилось… — відповів чоловік та й розповів йому свою історію.</p>
	<p>— Не журися, — каже з радістю вельможа, — я знаю, що робити.</p>
	<p>Слуги пана взяли дорогу скриньку і наповнили її битим склом, а потім віддали її чоловікові. А пан промовив:</p>
	<p>— Іди додому і скажи, що, ішовши лісом, згадав, як колись давно заховав під деревом скриньку з коштовностями, і тільки тепер її знайшов.</p>
	<p>Старий так і зробив. Сини довго роздивлялися ту скриньку і намагалися її відкрити, але батько попередив:</p>
	<p>— Сини мої дорогії, скриньку ви зможете відкрити тільки тоді, коли я помру. А зараз я її віддам дяку.</p>
	<p>Так сини доглядали за батьком аж до смерті, а коли він помер — поховали його з усіма почестями. Навіть на дев’ять і сорок днів замовили по ньому панахиду.</p>
	<p>Ось і прийшов той час, коли потрібно відкривати скриньку. Пішли сини до дяка, забрали свій скарб і відкрили скриньку, а там лише бите скло. Відкривало її два сина, бо третій трохи запізнився. А коли прийшов до братів і побачив у скриньці замість коштовностей скло, то подумав, що то брати забрали і замість золота насипали битого скла. Так брати й не змогли дійти згоди. І тому їх бог покарав: вони і до цього часу сваряться, намагаючись встановити, хто правий, а батько спочиває у мирі спокої.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>242 (4915). Як сини батька доглядали. СУС 962. Записала Шарлай Світлана 2008 року. Шарлай Олександр Мефодійович (1935). Полтавська область, Шишацький район, Гоголево</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
