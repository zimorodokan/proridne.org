<!--#include virtual="/-/inc/general__page_start.inc" -->
<title>Собака на святвечір ☼ Українська народна казка ☼ Народна творчість</title>
<meta name="Description" content="Українська народна казка Поділля «Собака на святвечір» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Собака на святвечір.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Собака на святвечір <br><span class="article__headerDescription">Українська народна казка Поділля</span></h1>
	<p>Колись давним-давно у мальовничому подільському селі Маниківці, мешкала родина Адамових. У гарній хатині жила велика родина. Напередодні святої вечері сталася пригода.</p>
	<p>Мороз. Сніг вискрипує під ногами. Небо чисте, блакитне. На сонці сніг блищить, переливається і грає всіма барвами. На вулицях майже нікого не видно, всі люди готуються до великого свята — Різдва Христового. Ось і маниковецька сім’я Адамових — батько, мати та два сини, також метушилися у приготуванні святої вечері.</p>
	<p>У селі побутував звичай. На святвечір після вечері обв’язувати родючі дерева перевеслами з сіна. Батько, як господар, голова сім’ї, наказав своїм синам Войткові та Михайлові провести цей обряд. Коли ж сини з перевеслами вийшли на подвір’я, вони під дверима побачили велику собаку, яка вляглася до хати. Брати взялися вигонити собаку з обійстя, але вона не йшла. Михайлик пішов до хати запитати батька, що їм робити з цим вечірнім гостем. Батько сказав йому, щоб вони впустили пса до хати і дали йому їсти. Хлопці зробили так як велів батько. Коли ж надворі почала світати пес попросився вийти, але вже не повернувся до добрих людей.</p>
	<p>Минуло багато років, родина вже й забула про цікавого гостя на святвечір. І ось чоловік погнав бики у місто, щоб продати. Коли він продав свій товар до нього підійшов молодий хлопець і сказав:</p>
	<p>— Я перед тобою у великому боргу.</p>
	<p>І повів його у корчму. Чоловік запитав юнака:</p>
	<p>— Ти хочеш відібрати в мене гроші, які я вторгував?</p>
	<p>— Ні, я хочу вас пригостити і подякувати, — відповів хлопець.</p>
	<p>— А чому саме мене? — зацікавило чоловіка.</p>
	<p>А хлопець відповідає:</p>
	<p>— Пригадайте, я у вас ночував на святвечір, Ви мене нагодували і обігріли. Я був тоді у вигляді собаки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (5972). Собака на святвечір. СУС —, новотвір. Записано 2008 року. Адамов Степан Степанович (1935). Хмельницька область, Деражнянський район, Маниківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
