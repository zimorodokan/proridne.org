<!--#include virtual="/-/inc/general__page_start.inc" -->
<title>Про бідного діда і бобик ☼ Українська народна казка ☼ Народна творчість</title>
<meta name="Description" content="Українська народна казка Покуття «Про бідного діда і бобик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідного діда і бобик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідного діда і бобик <br><span class="article__headerDescription">Українська народна казка Покуття</span></h1>
	<p>Був собі дід і баба. Жили вони бідно. Та й пішов дід до багача. Багач дав йому одно зерно бобу. А в діда не було землі, аби посадити той біб, і дід посадив його під лужком. А той біб ріс, і він прорубав лужко. А біб далі ріс, і дід прорубав стелину — попрорубував усе геть. А біб далі ріс, і дід продер на хаті дах. А той біб як пішов, так пішов і виріс аж до неба.</p>
	<p>І поліз дід до неба по тому бобику. Виліз на небо, а там кугут. Дід їмив того кугута, а кугут каже:</p>
	<p>— Ти не ріж мене. Я тебе заведу в млин та й набереш собі багато борошна.</p>
	<p>Та й завів його кугут у той млин, а він носив і носив мішки і все бабі спускав. А тоді пішов по небу бога шукати, і не знайшов бога, а знайшов піч, а на ті печи багато золота. Він поспускав бабі ще й золото. Геть поспускав, а тоді він собі зліз надолину.</p>
	<p>А багач побачив, що він так забагатів, прийшов до него та й каже:</p>
	<p>— Я бачу, ти вже все маєш. Відки ти так забагатів? А дід йому відповідає:</p>
	<p>— Ти знаєш що, багачу? Я забагатів з того бобика, що ти мені тоді дав. Я посадив його під лавкою, а він як поріс, то аж до неба виріс. І я виліз по нім до неба і всього собі набрав.</p>
	<p>А багач узяв бобик, тик, і посадив його. І він гай росте, росте, той бобик. І виріс аж до неба, але такий тоненький. І галузки тоненькі. А багач таки каже:</p>
	<p>— Доста вже йому рости. Треба вже й мені лізти на небо.</p>
	<p>Та роззувся, розібрався й поліз. Та й до половини доліз, і вломився бобик. І багач упав та й забився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зібранівка, Снятинського району, Івано-Франківської області 25 червня 1990 року Стус Єлена Андріївна (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
