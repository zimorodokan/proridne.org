<!--#include virtual="/-/inc/general__page_start.inc" -->
<title>Як подорожувала білочка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як подорожувала білочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як подорожувала білочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як подорожувала білочка <br><span class="article__headerDescription">Українська народна казка Бойківщини</span></h1>
	<p>Жила собі білочка, мала маленькі більчата. Годовала більчата орішками, ходила сама по орішки, по малинки, по ягідки та й годовала своїх діток. Коли підгодувала їх, то вже брала з собою, і ходили більчата з нею й самі кормилися орішками, малинками, ягідками, грибками. Вже самі кормилися.</p>
	<p>Єдна білочка вибігла туди, де діти переходили до школи, та й діти її увиділи та й зачали гойкати:</p>
	<p>— От білочка-красуня, то красуня-білочка.</p>
	<p>Діти дуже тішилися нею, а вона втекла та й вернулася д’мамі. Та й каже:</p>
	<p>— Мамо, я не буду з тобою ходити по орішки, ти будеш мене сама кормити орішками.</p>
	<p>— А чому ти не будеш ходити по орішки. Я тебе кормила, як ти була мала, а тепер уже не буду, кормися сама.</p>
	<p>— Я не буду кормитися сама, бо я білочка-красуня.</p>
	<p>А стара білочка каже:</p>
	<p>— Красуня чи не красуня, а кормити тебе вже не буду. Кормися сама.</p>
	<p>А мала білочка розгнівалася та й утекла вад мами й інших більчат. Утекла лісом, з гілки на гілку, з дерева на дерево. І так далеко ілсом утекла, що вже й не знала, куди вернутися.</p>
	<p>Слухає білочка згори, з дерева, щось у лісі йде.</p>
	<p>— Хто там такий?</p>
	<p>— Я, зайчик.</p>
	<p>— Будеш ти мене кормити орішками? То я буду з тобою жити.</p>
	<p>— Е, ми зайчики, не кормимося орішками. І я тебе не буду орішками кормити. Ми їмо травичку, команичку.</p>
	<p>Розгнівалася білочка на зайчика і побігла далі. З дерева на дерево, з дерева на дерево. Біжить лісом, чує, щось іде.</p>
	<p>— А хто там такий? — питає білочка.</p>
	<p>— Я, лисиця.</p>
	<p>— Будеш ти мене кормити орішками, буду я жити з тобою.</p>
	<p>— Ти злізь з дерева. Злізь, і я тебе зараз накормлю орішками.</p>
	<p>А лисиця така голодна, та благо би їй білочку з’їсти.</p>
	<p>— Злазь, я тебе накормлю.</p>
	<p>Та й білочка долі гілками, долі гілками, дивиться, а лисиця розпушила хвіст, отворила рот, вивалила язик. Вже готова білочку вхопити. Увиділа білочка, що тут щось не те, що то погана звірюка, може її з’їсти. Та й вернулася, втекла горі та дерево та йдеревом поскакала далі.</p>
	<p>Біжить білочка, гой, слухай, щось іде лісом.</p>
	<p>— Хто там такий?</p>
	<p>— Я, вовк.</p>
	<p>— Будеш ти мене кормити орішками — буду я жити з тобою.</p>
	<p>— Та злази, злази з дерева, я тебе зараз накормлю орішками.</p>
	<p>Білочка злізла, уже хоче на землю з гілки скочити, а вовк уже хвостом б’є в землю, уже підготовився вхопити білочку. Увиділа білочка, що якийсь він поганий, що тут щось не то, та й вернулася горі деревом. І побігла лісом далі.</p>
	<p>Гой, дивиться вона, щось бігає.</p>
	<p>— Хто там такий?</p>
	<p>— Я, куниця.</p>
	<p>А куниця теж по деревах бігає з гілки на гілку.</p>
	<p>— Будеш ти мене кормити орішками — буду я жити з тобою.</p>
	<p>А куниця як пустилася за білочкою, як погналася за нею з гілки на гілку, білочка вже не годна утікати. Але увиділа куниця мишку та й скочила на землю в листя. Скочила за мишкою, а білочка за той час утекла.</p>
	<p>А ввечері білочка ледве вернулася д’мамі. Та й полягала всі спати, і мама, і більчата. А вона не сміла підходити, лягла собі збоку. І не розказує про свої пригоди. А вночі підсунулася до мами та й мама її прияла до себе. І разом переночовали. Та й на другий день розказувала вона про свою мандрівку. Розказувала, як вона лісом ішла, що їй зайчик казав і як її хотіли погані звірі з’їсти.</p>
	<p>Мама її вислухала і приймила до себе, і вже їй ся не хотіло, щоби мама її кормила орішками. А ходила вона з мамою і з братиками й сестричками сама по орішки, по гриби й малинки. Та й вже сама кормилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83 (2366). Як подорожувала білочка. СУС —. 3 грудня 1990 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
