<!--#include virtual="/-/inc/general__page_start.inc" -->
<title>Як жінка хотіла двох чоловіків мати ☼ Українська народна казка ☼ Народна творчість</title>
<meta name="Description" content="Українська народна казка Буковини «Як жінка хотіла двох чоловіків мати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка хотіла двох чоловіків мати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка хотіла двох чоловіків мати <br><span class="article__headerDescription">Українська народна казка Буковини</span></h1>
	<p>Був собі мужик. Сидів коло свої хати і нікуди не ходив. Одного разу говорить йому жінка:</p>
	<p>— Чо ти, чоловіче, сидиш та й сидиш. Йди на село, щось вчуєш.</p>
	<p>Вийшов він, пішов до сусіда, перебалакав там весь день. Питає його жінка:</p>
	<p>— Де ти був, чоловіче? Що чув-ис?</p>
	<p>— Був сход і рішили на тім сході, щоби кожен чоловік мав по дві жінці.</p>
	<p>А вона й каже:</p>
	<p>— Що ти, чоловіче? Та куди це годиться?</p>
	<p>— Так рішили старші.</p>
	<p>На другу неділю знов не дає жінка чоловікови сидіти вдома. Пішов він до другого сусіда і знов пробалакав весь день. Прийшов додому та й каже жінці:</p>
	<p>— Я думав, що на сході знов будуть говорити про дві жінці, та й підмовив Івана, Штефана, Данила, Гаврила, щоби кричали на сході: «Не хочемо по дві жінці!» А на сході сказали: «Як ви не хочете, щоб чоловік мав по дві жінці, то всяка жінка повинна мати два чоловіки». Отак рішили.</p>
	<p>А жінка й каже:</p>
	<p>— Най буде так. Добре буде, як буде два чоловіки. Він піде в поле, а ти будеш дома, а на другий день ти підеш у поле, а він буде дома. Най так буде.</p>
	<p>А чоловік їй:</p>
	<p>— Най буде, то най буде, але то не так легко. Того чоловіка треба купити, три тисячі за него дати.</p>
	<p>— Не журись, чоловіче, спрячемо, складемо.</p>
	<p>І почала жінка старати гроші: б’є масельце та продає, кугутчиків на базар, яєчка. Чоловік каже:</p>
	<p>— Дивись, жінко, щоби ти не старала цілий рік, бо всіх добрих чоловіків розберуть, а таке ся лишить, що ні в пліт, ні в ворота.</p>
	<p>Спрятала жінка гроші і каже до чоловіка:</p>
	<p>— Я ще більше, як три тисячі, склала.</p>
	<p>— То добре, кращого чоловіка купимо.</p>
	<p>Взяв чоловік гроші, замотав у платину, заховав у пазуху — і на базар. Купив за ті гроші хороший кожух, мишини, шапку, чоботи. Прийшов з тою купівлею додому, склав то все на ліжко, сів за стіл, поклав руку під бороду і задумався. Входить жінка до хати й питає:</p>
	<p>— Ну як там, купив чоловіка?</p>
	<p>— Жінко, дай мені чисту годину. А вона йому:</p>
	<p>— Що таке, чоловіче?</p>
	<p>— Купив я, — каже, — чоловіка, прийшов до Дністра, а пором не ходив, то ми гай переправлятися човнами. Сів я на оден човен, а він — на другий. На його човні було затісно, багато людей їхало. Він розібрався і дав мені всю одежу. «На тобі, бо тут затісно нам». Мій човен приплив до берега, а його, не знати по-якому, перевернувся, і вони всі потопилися. Оце, ади, його вбрання лежить: кожух, шапка, мишини, чоботи.</p>
	<p>— Ану, — каже жінка, — вгорни все те, чоловіче, най я подивлюся. Чоловік вбрався.</p>
	<p>— Ану, пройдися трохи до порога.</p>
	<p>Пройшов він до порога. А вона дивиться та й каже:</p>
	<p>— От, сарачі, мав бути чоловік! Не таке г..., як ти.</p>
	<p>— Чекай, жінко, чоловік є тут, у хоромах.</p>
	<p>Вийшов чоловік у хороми, вхопив з-за дверей билень та жінку билнем, билнем.</p>
	<p>— Оце тобі другий чоловік!</p>
	<p>А вона вирвалася від него — та надвір. Та й крикнула:</p>
	<p>— Щоби ви всі були потопилися!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Круглик, Хотинського району, Чернівецької області 1 січня 1977 року Луков Дьордій Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
