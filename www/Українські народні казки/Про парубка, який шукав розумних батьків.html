<!--#include virtual="/-/inc/general__page_start.inc" -->
<title>Про парубка, який шукав розумних батьків ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про парубка, який шукав розумних батьків» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про парубка, який шукав розумних батьків.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про парубка, який шукав розумних батьків <br><span class="article__headerDescription">Українська народна казка Кіровоградщини</span></h1>
	<p>Жили були дід і баба. І був у них син. Підростав син. Старіли батьки. А з роками втрачався й розум. Як у приказці: «Що з літ, то й з розуму».</p>
	<p>Одного разу стався такий випадок. Син зайшов до хати, з полиці над дверима впав брусок, яким дід точив косу. Дід з бабою підняли галас, почали приказувати:</p>
	<p>— Якби в тебе був синок, і став над дверима, то брусок міг би і вбити його!</p>
	<p>— Дурні ви та й годі! Піду я шукати інших батьків.</p>
	<p>Взяв торбу та й подався на пошуки. Йде селом, чує у дворі крики. Заглянув, а баба курку лупцює.</p>
	<p>— Що це ви, бабо, робите?</p>
	<p>— Та квочка привела курчат, а їсти їм не дає!</p>
	<p>— Та де ж ви бачили, щоб квочка годувала курчат? У вас зерно є?</p>
	<p>— Авжеж, синку, є.</p>
	<p>— Тож, несіть його швидше.</p>
	<p>Насипав він зерна. Курчатка клюють, квочка радісно квокче біля них.</p>
	<p>— От бачите, бабо, все добре, а ви квочку били.</p>
	<p>— Ой, синку, спасибі, що ти нагодився, а я була б квочку вбила. Залишайся</p>
	<p>та будемо жити разом.</p>
	<p>— Ні, бабо, піду шукати розумніших.</p>
	<p>Йде далі селом. Бачить, у дворі юрба людей такого галасу наробили, що на все село чути. Заходить до двору і питає:</p>
	<p>— Що трапилось, чого це ви так галасуєте?</p>
	<p>— Та поріс бур’ян на хаті, а бичка туди висадити не можемо. Вже й сусідів позвали, а він не йде.</p>
	<p>— Діду, бабо, а коса у вас є?</p>
	<p>— Та є, синку.</p>
	<p>Дав дід косу. Поліз парубок на хату, скосив траву і нагодував бичка.</p>
	<p>— Добре що ти, синку, нагодився, а то й хату завалили б. Залишайся у нас жити.</p>
	<p>— Та ні, дякую, піду шукати розумніших.</p>
	<p>Йде селом далі. Бачить, дід сидить на хаті і намагається стрибнути. Заходить у двір і питає:</p>
	<p>— Бабо, чому це дід з хати стрибає?</p>
	<p>— Та старі ми вже, спина болить, нагнутися нам важко, от дід і стрибає в штани.</p>
	<p>— Та хто ж так одягається? Ану сідайте, діду, на лавку.</p>
	<p>По черзі одягнув штани на ноги, затягнув ременем.</p>
	<p>— Дякую, синку. Добре, що ти нагодився, а то й ноги повиламував би. Залишайся в нас жити.</p>
	<p>— Дякую, але піду я далі, шукати розумніших.</p>
	<p>Йде по селу. Бачить, що баба б’є качалкою діда по голові.</p>
	<p>— Що це ви робите?</p>
	<p>— Та ось, пошила діду сорочку, а дірку для голови не зробила.</p>
	<p>— Та хто ж так дірку робить. А ножиці у вас є?</p>
	<p>— Авжеж є, синку.</p>
	<p>Принесла баба ножниці. Вирізав хлопець дірку для голови. Дід одягнув сорочку. Подякував парубку.</p>
	<p>— Добре синку, що ти нагодився, а то вбила б я діда. Залишайся з нами, будемо жити разом</p>
	<p>— Е ні, дякую вам. Обходив я все село і зрозумів, що мої батьки найрозумніші!</p>
	<p>Повернувся він додому. І жили вони разом довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>229 (8128). Про парубка, який шукав розумних батьків. СУС 1204**+1210. Записали члени краєзнавчого гуртка «стежками рідного краю» 2010 року. Яковенко Лідія Антонівна (1907). Кіровоградська область, Добровеличківський район, Піщаний Брід</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
