<!--#include virtual="/-/inc/general__page_start.inc" -->
<title>Два хитрих куми ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Два хитрих куми» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Два хитрих куми.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Два хитрих куми <br><span class="article__headerDescription">Українська народна казка Гуцульщини</span></h1>
	<p>Були два куми. Жили вони дуже дружно, один без другого нічого не робив. Але стало круто й тому, й тому. Ані грошей, ні харчів і ні до чого взятися. Говорить один кум до свої жінки:</p>
	<p>— Я наберу мішок клоччя, зверху прикрию вовною з вівці та піду на базар і кого-небудь утуманю&nbsp;<sup>*</sup>.</p>
	<p>А другий говорить до свої жінки:</p>
	<p>— Знаєш що? Я наберу мішок ожелюду&nbsp;<sup>*</sup>, прикрию зверху оріхами, піду з ними на базар і кого-небудь утуманю.</p>
	<p>Вийшли оба куми на базар, нічого не знаючи один про одного.</p>
	<p>— Здоров, куме!</p>
	<p>— Здоров! А що ти, продаєш чи купуєш щось?</p>
	<p>— Я, — каже, — куме, маю мішок оріхів. Хочу продати.</p>
	<p>— А я, куме, — каже, — маю мішок вовни. Продав би кому-небудь на гурт. Ой куме, — каже, — як би мені здалися оріхи межи діти.</p>
	<p>— А мені, куме, — каже, — здалася би вовна. Поплів би дітям панчохи, рукавиці.</p>
	<p>— А може, ми би, куме, проміняли голова на голову?</p>
	<p>— Та знаєш, куме, вовна дорожча, але ми куми. Давай!</p>
	<p>Так вони й помінялися. Той забрав собі оріхи, а той вовну. Та й розійшлися. Перший кум приходить додому та й говорить до жінки:</p>
	<p>— Знаєш, я утуманив свого кума. За ожелюд узяв мішок вовни.</p>
	<p>А другий кум прийшов додому та й каже до жінки:</p>
	<p>— От я утуманив кума. За мішок клоччя взяв мішок оріхів. Висипав ті оріхи, а то ожелюд.</p>
	<p>Другого базарного дня здибаються два куми на базарі знов.</p>
	<p>— Здоров, куме!</p>
	<p>— Здоров.</p>
	<p>— Ну, куме, ти казав, що то вовна, а то пусте клоччя. А другий кум каже:</p>
	<p>— А ти казав, що то оріхи, а то був ожелюд. Та ще й притому так тяжко ніс я той ожелюд додому. Куме, ми два такі розумні, що нам шкода сидіти дома. Ідім у світ. Заробимо своїм розумом великі гроші.</p>
	<p>Так вони з базару й подалися в світ. І не верталися додому.</p>
	<p>Ходять вони і все питають роботи, але правлять великі гроші, і ніхто їх не бере. Аж у одного пана стали нарешті на роботу. Рано одному кумови пан випускає худобу, і той жене в поле пасти. А то були не корови, а кози. Як ті кози розбіглися, кум пірвав на собі одежу й шкіру, бігаючи за ними. Так що ледве ввечір додому їх пригнав.</p>
	<p>А другий копав керницю&nbsp;<sup>*</sup>. Що закопається роскалем&nbsp;<sup>*</sup>, а сторож його нагайкою. Що викине шуфлю&nbsp;<sup>*</sup> глини, а сторож нагайкою. Голоден, ледве до вечера дотяг.</p>
	<p>Вечером зійшлися два куми докупи. Питає перший кум:</p>
	<p>— Як тобі, куме, сьогодні день пройшов?</p>
	<p>— Добре, — каже, — куме, пройшов мені день. Худоба пасла, а я лежав собі цілий день. І так було мені скушно. Би був узяв хоч якусь книжку та прочитав. А як тобі було, куме?</p>
	<p>— І мені добре. Я що роскалем закопаю, а пан фляшку пива, що шуфлю глини викину, а пан мені булку. То так наївся й напився, що вже не міг більше.</p>
	<p>— Ой, куме, — каже перший, — я би так пива випив. Може би, ми завтра помінялися роботою? Ти підеш пасти худобу, а я залишуся копати керницю. Але возьми, — каже, — з собою крісло й книжку, би мав на чім сидіти і читати, бо земля холодна. Сиди собі й читай книжку.</p>
	<p>Другого дня перший кум пішов з козами, а другий залишився копати керницю. Як зачали кози бігати, пірвав він собі по корчах одежу, пірвав шкіру. Загубив крісло, загубив книжку і ледве вечером додому приліз. А другий, копаючи керницю, знайшов горщик золота. Заховав він його в керниці і панови не сказав нічого.</p>
	<p>Вечером куми зійшлися докупи, і питає перший кум:</p>
	<p>— Як тобі було сьогодні?</p>
	<p>— Ой куме, куме. Ти казав, що худоба пасе. А я пірвав на собі одежину й шкіру, загубив крісло й книжку. Ледве тих кіз додому пригнав.</p>
	<p>А другий кум каже:</p>
	<p>— Ти казав, тут дають пива та й булок, а я стілько з’їв нагайок. Але я знайшов горщик золота.</p>
	<p>Перший кум питає:</p>
	<p>— І що, віддав панови?</p>
	<p>— Та ні, — каже, — я не дурний, я заховав горщик у керниці, а сеї ночі заберемо й поділимося.</p>
	<p>Перший кум каже:</p>
	<p>— Ти знаєш що, куме? Я маю такий великий мішок. Заложу тебе в мішок і воловодом&nbsp;<sup>*</sup> пустю в керницю. Ти положиш горщик у мішок, я витягну, тоді знов пустю мішок, ти залізеш у мішок, і я витягну тебе. Утечемо від цего пана і поділимося грішми.</p>
	<p>Опустив кум кума в керницю, а той думає собі: «Як я положу горщик, то кум його витягне, утече, а мене лишить. Недобре вийде». Заліз він самий у мішок, зверху на голову положив собі той горщик з золотом, мішок затягся воловодом. І кричить з керниці:</p>
	<p>— Тягни, куме, горщик і давай мішок, щоб мене витягнути! А кум витяг той мішок, відтяв воловід, хапає мішок на плечі</p>
	<p>і тікає. Думає, що кума лишив у керниці. А кум у мішку думає собі: «Дурний ти». Кум, що ніс, вже трохи ув’яв&nbsp;<sup>*</sup>, а цей у мішку думає: «Я тебе піджену». Та потиха кличе з мішка: «Куме-е-е!» А цей думає: «Той дурний кричить з керниці. Прибіжать до него панські люди та й усе викриють. Треба тікати далі». Та й ще дужче біжить. За якийсь час кум знов у мішку кричить, але тихіше: «Куме-е-е!» А той кум далі тікає.</p>
	<p>Втомився він, поклав мішок на землю, сів та й відпочиває. І думає: «Подивлюся, кілько тут золота, що я так тяжко ніс». Відкриває мішок, — дійсно золото! Витягає той горщик, ложить на землю, дивиться, а в міху кум.</p>
	<p>— То ти, куме? — Я, — каже.</p>
	<p>— То я тебе так тяжко ніс?</p>
	<p>— Мене. Бо інакше ти був би лишив мене в керниці. Ну, — каже, — куме, ми таки оба розумні. Відпочинемо, закуримо та й підемо далі.</p>
	<p>Положили ті гроші в мішок. Один кум, той, що ніс, ліг головою на зав’язку, а другий на мішок. Але не сплять вони оба, бо все думає кожний, що другий може гроші вкрасти. Той, що ніс мішок і ліг головою на зав’язку, заснув. А цей другий відрубує ножем зав’язку, колєґу свого лишає, мішок з горщиком на плечі і давай тікати. Тікає лугами, корчами. А другий кум пробудився — нема ні кума, ні грошей. Схопився і давай бігти. І попав у ту сторону, що кум тікав.</p>
	<p>Перший кум тікав, тікав, утомився і сів у корчах. А другий, бігши за ним, знайшов дзвінок, що десь корова загубила, як пасла у лузі. Та й все дзвонить дзвінком тим: калать, калать! Та й їрже, як кінь: «І-га-га!» А перший кум думає собі: «Десь тут є кінь. Я би його зловив та й сів на него. Отоді я би від кума вже втік». Та й кличе коня до себе: «Не-не-не». Зблизився кум на той голос, а другий кум каже:</p>
	<p>— Це ти, куме?</p>
	<p>— Я.</p>
	<p>— Я гадав, що то кінь. І подумав, що скорше би був утік. А це ти. Ну нічого, сідаймо. Відпочинемо та й підемо далі.</p>
	<p>(Вони не гнівалися один на другого ніколи). Перший кум каже:</p>
	<p>— Ми такі оба розумні, що один з нас ці гроші украде. Або ти, або я. Ліпше, — каже, — куме, поділімся цими грішми. А як буде поділене, ти не кинеш моє, а я твоє не кину.</p>
	<p>Так і зробили. Поділилися вони тими грішми, і одному з них не стало два ґрейцари. Другий мав йому ті два ґрейцари додати. Каже:</p>
	<p>— Куме, не бійся, у другу неділю я тобі ці два ґрейцари віддам. Прийшли вони додому. Але перший кум каже до свої жінки.</p>
	<p>— Завтра має прийти кум. Я йому маю дати два ґрейцари. Я, — каже, — лягаю на катафельок&nbsp;<sup>*</sup>, ти засвіти свічку, а як прийде кум, то скажеш, що я вмер. І два ґрейцари не віддавай. Скажи, що ти про них не знаєш.</p>
	<p>Ліг він собі, а кум приходить.</p>
	<p>— Добрий вечір! Ой кумо, а то що?</p>
	<p>— Та помер кум, — каже.</p>
	<p>— А я й не знав, — каже, — що кум помер. На тобі п’ять ґрейцарів та дай мені свічку. Най я засвічу та помолюся за него, бо ми були такі вірні друзі.</p>
	<p>Жінка взяла в него п’ять ґрейцарів, подала йому свічку, кум свічку засвітив і притулив кумови до носа. Тоді почав молитися:</p>
	<p>— Куме мій дорогий, який ти мені був вірний. Як ми з тобою оріхи та вовну продавали, як ми в пана робили, як ми гроші найшли. А ти помер, і два ґрейцари мої залишилися в тебе. А п’ять я за свічку дав.</p>
	<p>Так він молився й молився, аж поки свічка не догоріла кумови до носа. Як упарила вона кума в ніс, кум зробив «фу» та й загасив її.</p>
	<p>— Ой, — каже, — куме, видиш, я тебе відмолив. Ти був умер, а я відмолив.</p>
	<p>— Та добре, — каже, — куме, що ти мене відмолив. Сідай.</p>
	<p>А тут кліпнув на жінку, жінка внесла горівку, закуску. Побули два куми, поговорили. Та й каже кум:</p>
	<p>— Куме, я тобі винен два ґрейцари, але я їх сьогодні не маю. Я тобі дам в другу неділю.</p>
	<p>І так розійшлися.</p>
	<p>А за той тиждень перший кум викопав на городі велику яму і говорить до жінки:</p>
	<p>— Я закрию цю яму дошками, засиплю землею і там сховаюся. А як прийде кум, то скажеш, що я поїхав у Чернівці.</p>
	<p>В неділю приходить другий кум і говорить до куми:</p>
	<p>— А де кум?</p>
	<p>— Поїхав у Чернівці.</p>
	<p>— А не лишав мені, — каже, — два ґрейцари?</p>
	<p>— Ні, — каже жінка, — я нічого про два ґрейцари не знаю.</p>
	<p>— Бувайте здорові. І пішов собі кум.</p>
	<p>Але він бачив, як той копав яму і як ховався. Приходить він на ту яму, гребе ногами і бутить, як бугай: «Бу-у-у!» Та все гребе ногою. А в того кума був бугай. І подумав собі кум, що бугай урвався, завалить яму і його там уб’є. Та й кричить з ями:</p>
	<p>— Жінко, забери бугая, бо мене вб’є!</p>
	<p>А цей кум ще дужче гребе, ще дужче рує. Другий кум знов кричить з ями:</p>
	<p>— Жінко, забери бугая, бо завалить яму та й мене вб’є! Тоді кум зірвав дошки і питає:</p>
	<p>— Ти тут, куме?</p>
	<p>— Тут, — каже, — тут. А я гадав, що бугай. Щастя, що то ти. Ходім до хати.</p>
	<p>Увійшли до хати, посідали, жінка дала горівку, закуску. Поїли, попили, та й каже кум:</p>
	<p>— Я тобі винен два ґрейцари, але я їх сьогодні не маю. У другу неділю я тобі вже точно віддам.</p>
	<p>Приходить кум у другу неділю. Коло хати процесія, ксьондз&nbsp;<sup>*</sup>. Дійсно кум помер. Кладуть кума в домовину і несуть до церкви. А другий кум іде за домовиною й плаче.</p>
	<p>— Ой, куме, куме, які ми були вірні друзі! І ти помер. А два ґрейцари мені хіба на тім світі віддаш.</p>
	<p>Занесли домовину в церкву, і піп сказав, що вона там буде лежати три дні, тому що тіло не лежало три дні дома. Після трьох день будуть класти тіло в гробовець. Труну залишили серед церкви, народ розійшовся, а другий кум заховався в церкві в захресті.</p>
	<p>А тої ночі опришки&nbsp;<sup>*</sup> нарабували багато панів, насипали півмішка грошей і, йдучи по дорозі, задумали обрабувати ще й ту церкву. Зайшли до церкви, забрали всі церковні гроші, всипали їх у той мішок, і говорить ватажок тих опришків:</p>
	<p>— Хлопці, нас є дванадцять. Котрий з вас буде відважний перерубати мечем цю домовину надвоє?</p>
	<p>А один з опришків був кривий на ногу. Та й говорить той кривий:</p>
	<p>— Я перерубаю.</p>
	<p>Вхопив меча і хотів рубати. Але кум у домовині вчув, що його мають зараз рубати, перепудився та як ударить ногою в ту накривку! Накривка аж серед церкви впала. А кум як схопиться з домовини! Опришки зі страху залишили всі ті гроші і всі дванадцять повтікали в ліс. Кум-небіжчик перепужений, бігає по церкві. А другий кум виходить з захрестя.</p>
	<p>— Ти живий, куме? — питає. А перший кум каже:</p>
	<p>— Живий.</p>
	<p>— Ти дивися, скілько тут грошей опришки залишили. Давай будемо ділитися.</p>
	<p>Поділилися тими грішми, і знов з тих двох кумів одному не стало два ґрейцари. Обрахували й тих старих два ґрейцари і таки не стало.</p>
	<p>— Куме, — каже, — прийдеш у неділю до мене, я тобі віддам. І виходять у двері.</p>
	<p>А опришки зійшлися в лісі, і каже ватажок:</p>
	<p>— Котрий з вас буде цікавий піти подивитися до церкви, що там робиться? Чи ми ті гроші заберемо, чи пропадуть?</p>
	<p>А той кривий опришок каже:</p>
	<p>— Я піду.</p>
	<p>Приходить він до церкви і запхав голову в двері, щоб повидіти, що там робиться. А два куми якраз дійшли до дверей. Уздрів один з них голову в дверях, вхопив з опришка шапку і каже:</p>
	<p>— На, куме, тобі шапку за два ґрейцари.</p>
	<p>Переляканий опришок прибіг у ліс без шапки і говорить до свого ватажка:</p>
	<p>— Гроші наші пропали. Їх там тілько, тих небіжчиків, є, що поділилися нашими грішми по два ґрейцари, а одному тих два ґрейцари не стало, то забрали з мене шапку та й віддали тому небіжчикови.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Втумани́ти — обдурити.</p>
			<p><sup>*</sup> Ожелю́д — жолудь.</p>
			<p><sup>*</sup> Керни́ця — криниця.</p>
			<p><sup>*</sup> Роска́ль — лопата для копання землі, заступ.</p>
			<p><sup>*</sup> Шу́фля — совкова лопата.</p>
			<p><sup>*</sup> Волові́д — мотуз.</p>
			<p><sup>*</sup> Ув’я́нути — втомитись, знесиліти.</p>
			<p><sup>*</sup> Катафе́льок — смертне ложе.</p>
			<p><sup>*</sup> Ксьондз — священик.</p>
			<p><sup>*</sup> Опри́шок — 1) народний месник; 2) розбійник.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 14 квітня 1984 року Лівак Дмитро Николайович (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Два хитрих куми <br><span class="article__headerDescription">Українська народна казка Бойківщини</span></h1>
	<p>Були два куми, єден на єднім селі, а другий на другім.єден натесав трісок з дерева, а другий натряс у міх клоччя з паздір’я. Приносять то на ярмарок.</p>
	<p>— Що в тебе, куме?</p>
	<p>— У мене, — каже, вовна в міху. А в тебе що?</p>
	<p>— А в мене гребені рогові. Міняйме. Не глядя міняйме.</p>
	<p>Поміняли. Той собі пішов домів. А той собі. Дома дивиться єден — то не гребені, а тріски. Другий дивиться, а то не вовна, а клоччя. Той спалив тріски на вугіль та й забрав у міх. А той узяв клоччя на крутіль та й посукав. А потому взяв на такий візок, що на нім мотуззя сучать. Насукав мотуззя, поклав на віз і на ярмарок. А той вугляр привіз. Та й здибаються на ярмарку знов.</p>
	<p>— Що там, куме, маєш?</p>
	<p>— У мене, — каже, — сливки сушені.</p>
	<p>— А в мене ковбаса. Міняйме.</p>
	<p>Поміняли.</p>
	<p>А другого ярмарку стрітилися вони знов.</p>
	<p>— Ти, куме, мудрий, айбо й я не дурний. Ти знаєш що, куме? Ходім світом мудруючи.</p>
	<p>— Ходім.</p>
	<p>Ішли до обіду і зайшли до одного пана. Та й питаються кухарки, що би коштував такий як кулак, кавалок золота. Вони так казали, бо не знали, як достати щось їсти. Кухарка каже:</p>
	<p>— Зараз я зазвідаюся пана.</p>
	<p>Пішла вона до пана, а пан каже:</p>
	<p>— Няй зачекають, бо в мене гості суть.</p>
	<p>Приходить кухарка та й каже:</p>
	<p>— Зачекайте, бо в пана гості. Відправить гості та й буде з вами говорити.</p>
	<p>— Ми не можемо чекати, бо ми голодні.</p>
	<p>— А пан каже кухарці:</p>
	<p>— Давай їм, няй п’ють, няй їдять. Аби мені були. Може би видурив від них тото золото.</p>
	<p>Пан скоро відправив гостей. Входить до кухні і звідається:</p>
	<p>— Ану покажіть ваше золото.</p>
	<p>— Ми не маємо золота. Ми ся звідали, скілько би стоїло, якби було.</p>
	<p>— Е, якби було…</p>
	<p>Але вже не возьме від них пан то, що випили та з’їли.</p>
	<p>На вечір прийшли до другого пана. І просяться, може би наялися там служити.</p>
	<p>— Що, — каже, — будете робити? Єден буде худобу пасти, а другий всякі паскудства вичищати.</p>
	<p>Та й робили вони цілий день. Той увечері приганяє додому.</p>
	<p>— Ну як тобі там було?</p>
	<p>— Добре мені було, тілько коби-м був стільця прив’язав, а то-м не мав на що сісти. Як завтра тебе заженуть пасти, я тобі стільця ззаду прив’яжу. А тобі як тут було?</p>
	<p>— Тут панство гостилося, а я заносив їм усе цілий день. І що найліпше було, то я сам поїдав.</p>
	<p>І помінялися. Той пішов худобу пасти, а той «тарілі» заносити. Худоба ся гемзить. І ножа нема, щоби той шнурок відрізав, що стілець ззаду прив’язаний. Оббило йому ноги, як за худобою бігав. Насилу домів прийшов. А той до полудня вичищав, а по полудню найшов у ямі гроші. Кум пригнав худобу і каже:</p>
	<p>— Ти, куме, хитрий, айбо й я не дурний.</p>
	<p>А другий йому:</p>
	<p>— Будеме тікати, бо я нашов гроші.</p>
	<p>Айбо єден мішок у них. Той опустився в яму в бочці та й каже з ями:</p>
	<p>— Тягни.</p>
	<p>Той витягнув гроші.</p>
	<p>А той другий сів у бочку, а гроші у шапці поставив на голову. Та й каже:</p>
	<p>— Тягни, бо тепер найбільше.</p>
	<p>Той підтягнув горі, мацнув — гроші. Та й витягнув кума з ями. Витягнув та й каже:</p>
	<p>— Коби був знав, що гроші в тебе хіба тілько в шапці, то я був би тебе лишив у ямі.</p>
	<p>— Та я знаю, що ти мудрий. Та й я не дурний. Тепер будеш ти трохи нести гроші, а трохи я. та й так будеме помалу йти т’хаті.</p>
	<p>Ішли вони, йшли, помучилися та й полягали на полянці спати. А єден пробудився, узяв міх з грішми та й почав утікати. А другий спить. А тому важко нести. Ба то гроші, не папір’я, то тяжче. Та й думає він: «Може, кінь десь обночувався на толоці. Та би верг на коня наперебесаг, та й би вів коня помалу домів». А той пробудився та й почав їржати, та як кінь: «Іга-га-га-га!»</p>
	<p>Кум приходить, щоби взяти «коня», подивився та й каже:</p>
	<p>— Чи не ти то, куме, тут?</p>
	<p>— Та я.</p>
	<p>— А я гадав, що яке лоша. Гадав, що ти будеш там спати та гроші будуть усі мої.</p>
	<p>Прийшли на роздорожжя. Той іде, та як на Лихобору, а той та як на Висоцко.</p>
	<p>— Ну й чого ми будеме тут, на дорозі міряти та раховати. Прийдеш до мене, куме, завтра або позавтрім та ся поділиме.</p>
	<p>Приходить кум третього дня — кума плаче, а кум на ослоні лежить мертвий. Той увійшов, помолився коло кума Богу.</p>
	<p>— Що ся з кумом стало, кумо?</p>
	<p>— Нич’му не було, а за пару днів прийшов та й заслаб. Та й помер.</p>
	<p>А з попом договорилися, щоби ховати його ввечері. А рано газдиня відкриє труну та й його випустять. І порожню труну вержуть у яму.</p>
	<p>Та й ідуть до церкви, несуть тіло. А в церкві каже піп:</p>
	<p>— Не будеме вночі ховати. Завтра зійдуться людей та й поховаєме. Няй тіло переночує в церкві.</p>
	<p>А там був і кум. І люде пішли геть, а кум сховався в церкві. Церковник замкнув двері до церкви. А вночі прийшов до тої церкви сорок єден розбійник. Відкрили церкву, відомкнули касу, засвітили свічки і діляться грішми. Айбо єдна п’ятка зостається і не знати, кому її дати. А старший каже:</p>
	<p>— Хто перетне мечем ту домовину з тілом, того п’ятка буде.</p>
	<p>А єден вихопився та й каже:</p>
	<p>— Я перетну.</p>
	<p>Та підняв меч угору, а той кум, що за процесію сховався, вхопив процесію, верг на підлогу і крикнув:</p>
	<p>— Мертві, не даймося живим!</p>
	<p>Всі розбійники повтікали, а гроші полишали на престолі. І свої, що принесли з собою, і тоти, що з каси. А єден з розбійників дивився у вікно, хто там є. а той ухопив процесію та й тим дрючком з процесії у зуби йому дав. І той побіг закривавлений за своїми товаришами.</p>
	<p>А той з труни каже:</p>
	<p>— Чи то не ти, куме?</p>
	<p>— Я. — каже.</p>
	<p>— Якби не ти, аж тепер мене би був шляк трафив. Випусти мене з труни та й йдеме ділитися грішми.</p>
	<p>Та пішли домів, поділилися грішми, та й собі жиють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>39 (1787). Два хитрих куми. СУС 1546. 2 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
