<!--#include virtual="/-/inc/general__page_start.inc" -->
<title>Як брат брата відводив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як брат брата відводив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як брат брата відводив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як брат брата відводив <br><span class="article__headerDescription">Українська народна казка Бойківщини</span></h1>
	<p>Жили два браття і дуже любилися. І єден захворів, так, що вже мав умирати. Та й каже:</p>
	<p>— Йой, ти, братцю, будеш жити, а я хворий і маю вмирати. Як я вмру, а ти будеш женитися, аби ти мене запросив на своє весілля.</p>
	<p>— Та добре, братцю, — каже, — чого би-м тя не запросив? Запрошу тя. Коби-сь лиш міг прийти. Я, каже, — буду просити людей на весілля, та й тебе запрошу.</p>
	<p>Та й полежав ще трохи і вмер його брат. Похоронили його, та й трохи пробуло, і жениться другий брат. І запрошує людей на весілля. Та прийшов на могилу і брата просити. Прийшов до могили та й каже:</p>
	<p>— Братцю, просив-ись ня, що як буду женитися, аби-м запросив на своє весілля. Я женюся, запросив людей та й прийшов і тебе просити, аби-сь був на весіллі.</p>
	<p>І запросив його. І як почалося весілля, прийшов до нього брат, що помер. І був цілий час на весіллі, а по весіллю каже:</p>
	<p>— Ходив-ись просити ня на весілля, і я побув на твоєму весіллю. А тепер, — каже, — ходи і відведи мене на могилу, бо я сам не піду.</p>
	<p>Та й пішли вони оба на могилу. Приходять — на могилі три ягоди червоних. Вирвав ті три ягоди той брат, що його могила була.</p>
	<p>— Ходи, братцю, вспід, та я ляжу, та й погостимеся тими ягодами.</p>
	<p>Та й пішли вони в могилу, та й гоститься й гоститься брат, що оженився. Та й каже:</p>
	<p>— Йой, братцю, я дуже довго забарився коло тебе.</p>
	<p>— Та ні, недовго, — каже той, що вмер. — не знаю, чи є три години, як ти коло мене.</p>
	<p>— Та треба йти геть, бо я оженився та й пішов, та й дома все так лишив. Треба йти домів.</p>
	<p>І пустив його брат відтам. Вийшов він, іде дорогою через село, дивиться, якось село перемінилося. Інші доми постали, як булт, все інакше поставало. Зустрівся він з єдним сільським чоловіком та й каже:</p>
	<p>— Що тото є, що я недавно з дому, а село зовсім інакше виглядає, як було?</p>
	<p>— А ви, — каже, — чули таке, що єден човліок оженився і запросив на весілля свого померлого брата з могили? А після весілля відвів його до могили та й там десь пропав. Та й відтоді дуже багато років минуло, а його нема.</p>
	<p>Він як тото вчув, так відразу й постарівся. Та й прийшов домів, ліг і помер. І забрався там, де його брат був.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (1945). Як брат брата відводив. СУС 470. 20 листопада 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
