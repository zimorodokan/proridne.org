<!--#include virtual="/-/inc/general__page_start.inc" -->
<title>Скупа господиня ☼ Українська народна казка ☼ Народна творчість</title>
<meta name="Description" content="Українська народна казка Поділля «Скупа господиня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Скупа господиня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Скупа господиня <br><span class="article__headerDescription">Українська народна казка Поділля</span></h1>
	<p>В один селянський трактир зайшов торговець. На плечах у нього був великий тюк з товарами.</p>
	<p>А господиня трактиру була скупа жінка. Коли вона побачила тюк, їй захотілось його здержати. Вона відвела торговця в кімнату. А сама побігла до чоловіка порадитись, як виманити у торговця тюк.</p>
	<p>— Це дуже легко зробити, — сказав їй чоловік, — треба нарвати сон-трави, зварити її і підмішати в вечерю. Сон-трава віднімає пам’ять.</p>
	<p>Господиня так і зробила. Пішла в сад нарвала великий жмит сон-трави, зварила його і відвар підмішала в усі страви, навіть в рис. А потім подала все це на вечерю торговцю.</p>
	<p>Торговець з’їв вечерю і нічого не помітив. Тільки голова в нього трохи запаморочилась і йому захотілось спати. Він пішов до себе в кімнату і заснув. Ранком він прокинувся і пішов далі.</p>
	<p>Господиня його дочекавшись, одразу побігла в кімнату за тюком. Але в ній нічого не було. Вона все обшукувала, але не змогла знайти. Розчарована прибігла до чоловіка.</p>
	<p>— Нічого не допомогла твоя сон-трава, дарма я її варила, торговець пішов і нічого нам не залишив.</p>
	<p>— Не може бути, хто її їсть завжди щось забуває, ти пошукай краще.</p>
	<p>Господиня знову пішла до кімнати все обшукувала, але знову нічого не знайшла.</p>
	<p>Вона зупинилась і оглянула на всі сторони, раптом вона стукнула собі по голові і закричала на весь дім.</p>
	<p>— Забув! Забув!</p>
	<p>Чоловік почув її крик і прибіг до неї.</p>
	<p>— Ну що? Що забув?</p>
	<p>— Забув заплатити!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>184 (6450). Скупа господиня. СУС —. Записано 2009 року. Дідусенко Галина Гаврилівна (1954). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
