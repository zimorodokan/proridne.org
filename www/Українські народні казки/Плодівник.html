<!--#include virtual="/-/inc/general__page_start.inc" -->
<title>Плодівник ☼ Українська народна казка ☼ Народна творчість</title>
<meta name="Description" content="Українська народна казка Поділля «Плодівник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Плодівник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Плодівник <br><span class="article__headerDescription">Українська народна казка Поділля</span></h1>
	<p>Зловив Іван вовченя, вигодував його, бо кортіло мати свого вовка. Та вовк вовком, Іванову вівцю задушив. І надумав Іван продати його. Веде на мотузці вовка на ярмарок, а назустріч пан їде.</p>
	<p>— Іване, що то в тебе за собака? — питає пан.— Скільки живу, а такої породи не бачив.</p>
	<p>— Чи ви, пане, зовсім не розумієтеся? — дивується Іван.— Це не собака, а плодівник. Як його на ніч межи вівці впустити, то вранці удвоє більше овець буде.</p>
	<p>— Продай, Іване, плодівника, — просить пан. В мене є кошара овець, та я рад ще стільки мати.</p>
	<p>Поторгувався Іван і продав за сто золотих. Ще й порадив:</p>
	<p>— Впустіть його до овець увечері, аби ніхто не бачив. Нараз закривайте двері, бо наврочите. І до ранку туди не заглядайте.</p>
	<p>Пан так і зробив. А на зорі до кошари йде, та двері не відкриваються. Прибіг до жінки і хвалиться:</p>
	<p>— Впустив я плодівника до кошари, він стільки овець наплодив, що дверей не відкрити.</p>
	<p>Якось з бідою двері відкрили. Із кошари вискочив повний, як бочка, вовк і в ліс утік.</p>
	<p>Так пан без овець зостався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (6391). Плодівник. СУС —, низка варіантів. Записано 2009 року. Пастух Іван Йосипович (1945). Вінницька область, Погребищенський район, Чапаївка</p>
			<p>169 (8054). Плодівник. СУС (1311). Записала Громига А. 2010 року. Бондаренко Г. Ф. (1945). Кіровоградська область, Голованівський район, Наливайка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
