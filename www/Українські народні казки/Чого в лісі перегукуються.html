<!--#include virtual="/-/inc/general__page_start.inc" -->
<title>Чого в лісі перегукуються ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чого в лісі перегукуються» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чого в лісі перегукуються.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чого в лісі перегукуються <br><span class="article__headerDescription">Українська народна казка Чернігівщини</span></h1>
	<p>Не за горами, не за морями це діялося, а таки у нашому лісі. Неждано-негадано з’явився у лісі дід Лісовичок і почав людей губити. Хто прийде в ліс та натрапить на того дідка, то вже й пропав. Водить, бувало, його по лісі, заведе так, що і не вибратися.</p>
	<p>А в селі жили двійко дітей — сестриця Анютка і брат Мишутка. Сестра була старша. Росли вони сирітками, але дружні були, один за одного в вогонь могли стрибнути.</p>
	<p>Якось устала Анютка рано-вранці, впоралася по господарству і думає: «Схожу я бистренько в ліс та наберу ягід, наварю Мишутці вареничків на сніданок, поки він ще спить». Взяла вона глечик і побігла у ліс. А скраю ягідки так і блищать. Анютка їх збирає та все далі у ліс заходить.</p>
	<p>Уже майже набрала весь глечик, коли дивиться, а перед нею дідок стоїть. Сам маленький, ручки-ніжки криві, голова маленька, а очі великі. Та такі лупаті, ще й борода з моху. Злякалася дівчинка, аж глечик впустила. А тоді побігла. Дівчинка думала, що біжить додому, а сама забігала вглиб лісу. Одежа на ній порвалася, руки-ноги колючками обдерла. Нарешті забігла у такі хащі, що не змогла пробратися. Сіла під кущ і плаче.</p>
	<p>А Мишутка устав, помився, одягнувся і став шукати Анютку. Пішов до сусідів питати, чи не бачили. Лише одна жінка сказала, що бачила, як дівчина вранці ішла з глечиком в ліс. «Напевно по ягоди пішла», — подумав Мишутка. Ждав, ждав, уже й нічка, а сестри нема. Вирішив він вранці піти в ліс її шукати.</p>
	<p>Спав чи не спав, а рано-вранці устав та пішов в ліс. Довго ішов чи мало, а наткнувся на Лісовичка. Стоїть той і на нього своїми очицями лупає. Спочатку Мишутка злякався, а потім одійшов та й каже:</p>
	<p>— Дак це ти мою сестричку десь подів? Ану веди мене до неї!</p>
	<p>А Лісовичку видно сподобався хлопець. От він і думає: «Як би це оставити його у себе жити?». А тоді й каже:</p>
	<p>— Відгадай мої загадки, тоді і верну тобі сестру.</p>
	<p>Подумав Мишутка та й каже:</p>
	<p>— Добре, загадуй свої загадки!</p>
	<p>— Що росте без кореня? Кому нічого не дають, а він усіх обдаровує? Хто живе без душі і плоті? Даю тобі три дні.</p>
	<p>Та хлопчик був розумний і сказав:</p>
	<p>— Не буду я три дні думати, бо сестра моя від страху і голоду помре. Я тобі зразу відповім. Перше — це кучугури снігу, друге — ліс, а третє — луна. Верни мені Анютку.</p>
	<p>Бачить Лісовичок, що хлопчик розумний і ще більше захотів його у себе оставити. От він і каже:</p>
	<p>— Я тобі загадаю важчі, бо це були легкі.</p>
	<p>А Мишутка як закричить:</p>
	<p>— Віддай мені сестру! Не буду я твоїх загадок одгадувати!</p>
	<p>Та як заверещить та ногами затупає. Ухватився дідок за вуха і каже:</p>
	<p>— Не кричи, я шуму не переношу!</p>
	<p>— А, так ти шуму боїшся? Дак на тобі!</p>
	<p>Він почав так кричати, що Лісовик кинувся од нього тікати. А Мишутка все кричить і кричить, аж охрип.</p>
	<p>А той крик почула Анютка. Устала з-під куща та й пішла на голос. Вийшла на поляну та й побачила брата. Обнялися вони і давай плакати з радості. А тут з лісу почали виходити люди, які також заблукали. Зібралися вони всі разом і пішли в село.</p>
	<p>З тих пір поодинці більше ніхто в ліс не ходив. А як ішли, то перегукувалися, щоб одігнати Лісовичка. А з того часу його більше й не бачили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (4557). Чого в лісі перегукуться. СУС —. Записала Дмитриченко Лідія Василівна 2008 року. Картава Марфа Єгорівна (1912). Чернігівська область, Новгород-Сіверський район, Студінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
