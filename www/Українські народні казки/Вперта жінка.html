<!--#include virtual="/-/inc/general__page_start.inc" -->
<title>Вперта жінка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Вперта жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вперта жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вперта жінка <br><span class="article__headerDescription">Українська народна казка Кіровоградщини</span></h1>
	<p>Один хазяїн мав дуже вперту жінку. Хоч би розумна була, то можна б якось примиритися, а то ще розуму Господь не дав. Щоб чоловік не сказав, жінка робить все навпаки. Побачив чоловік, що тільки вік з нею переведе, рішив її збутися. Один день каже:</p>
	<p>— Завтра я піду на базар, а ти оставайся на хазяйстві. Не думай піти за мною.</p>
	<p>— Як це? — каже жінка. — Як ти йдеш, то і я піду.</p>
	<p>—А на хазяйстві хто останеться? — каже чоловік.</p>
	<p>— Нічого не буде з тим хазяйством, на сусідів оставимо, — каже жінка.</p>
	<p>На другий день знову сварка в хаті.</p>
	<p>— Оставайся дома, — каже чоловік.</p>
	<p>— А чого я? Оставайся ти, то й я остануся, — перечить жінка.</p>
	<p>Бачив чоловік, що толку не було, одівся та й іде на базар. Жінка слідом за ним. Йдуть степом, підходять до річки. А річка широка, глибока, а через неї — мостик. Ідуть люди по тому мосту, а тільки він вузенький, можна йти тільки по одному. Каже чоловік жінці:</p>
	<p>— Я піду вперед, а ти за мною.</p>
	<p>— Ага, знову ти перший! Ні, я піду вперед, — відповідає жінка.</p>
	<p>— Ну, йди, тільки май розум, тримайся за поручні і гляди, не скакай у воду.</p>
	<p>— Чого це «не скакай»? А як я хочу?</p>
	<p>— Та ти втопишся, бо плавать не вмієш.</p>
	<p>— Ну і що? — не вгомониться жінка.</p>
	<p>Вибігла вона на кладку та й шубовсть у воду, тільки п’ятки блиснули.</p>
	<p>— Ну, чоловіче, мабуть ти — удівець, — говорять люди.</p>
	<p>Погорював чоловік з год та й узяв іншу жінку — добру і слухняну.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (7965). Вперта жінка. СУС 1365А. Записала Дар’єва А. М. 2010 року. Борійчук Н. А. (1940). Кіровоградська область, Знам’янський район, Суботці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
