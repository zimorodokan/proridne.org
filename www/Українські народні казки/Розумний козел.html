<!--#include virtual="/-/inc/general__page_start.inc" -->
<title>Розумний козел ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Розумний козел» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Розумний козел.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Розумний козел <br><span class="article__headerDescription">Українська народна казка Кіровоградщини</span></h1>
	<p>Жив у лісі лис Денис. Розбишака був неабиякий, не одного зайчика, не одну курочку життя позбавив. А ось забажалося йому козлятинки скуштувати.</p>
	<p>«Мушу козла вполювати. Ситного м’ясця захотілося», — подумав лис Денис і, облизавшись, пішов лісом. Наглядів козла. Пустився просто на нього. А в козла бистрі ноги, схопився й утік. Засоромився лис Денис та й сів міркувати, що йому далі робити.</p>
	<p>«Ось що я зроблю: покличу вовка Неситого до спілки. Удвох певно козла вполюємо. Не поможуть йому бистрі ноги».</p>
	<p>Як загадав, так і зробив. Пішов до вовка Неситого, а той радо погодився. Пішли разом полювати. Побачили козла, підкралися до нього, один спереду, другий іззаду. Лис його налякав, а козел побіг просто на вовка і спіймався.</p>
	<p>Бачить козел, що біда, стоїть та й плаче:</p>
	<p>— Чого плачеш? — питає лис Денис. — Боїшся вмирати?</p>
	<p>— Ні, не боюсь, — відповідає козел, — я тільки журюся, чи по правді ви з вовком поділитеся моїм м’ясом.</p>
	<p>— Авжеж, що по правді! — заговорили враз вовк і лис. — По половині.</p>
	<p>— Я думаю, що то буде несправедливо, — сказав козел до лиса, — ви, пане, мене перші побачили, то вам належить більша частина, а вашому товаришеві менша.</p>
	<p>— Правду говориш, — підтакнув лис, не спізнавши козлових хитрощів.</p>
	<p>— Ні, не правду! — заперечив вовк. — Козла спіймав я. Мені має припасти більша частина.</p>
	<p>Лис спротивився.</p>
	<p>— Вибачай, куме! Якби я не нагледів козла і не нагнав його до тебе, то ти б його не спіймав.</p>
	<p>Вовк розсердився.</p>
	<p>— Що за нісенітниця! Якби я не спіймав його, то даремні були б усі твої старання.</p>
	<p>Отак вони сперечалися, а далі стали гризтися. Гризли один одного, аж знесилені і подряпані упали на траву. Полежали, розглядаються, а козла нема. Поки вони билися, козел утік. Урятував його власний розум.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (7929). Розумний козел. СУС —. Записала Ілашко Марина 2010 року. Бойко Олена Павлівна (1939). Кіровоградська область, Олександрівський район, Соснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
