<!--#include virtual="/-/inc/general__page_start.inc" -->
<title>Дружні звірі ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дружні звірі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дружні звірі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дружні звірі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід з бабою. В хліві у них було добряче господарство. А найбільше дідусь чекав доки виросте свинка. І ось свинка вже поспіла, та якраз під свято. Каже дід бабі:</p>
	<p>— Давай, бабо, добряче посвяткуємо, Новий же рік, то давай заріжемо свинку.</p>
	<p>Баба згодилася.</p>
	<p>— Давай, ох і смачно буде!</p>
	<p>Нагострив дід ножі, та й полягали спати. А свиня підслухала, що їй лихо буде й каже друзям-тваринам:</p>
	<p>— Друзі! Я в небезпеці! Допоможіть!</p>
	<p>Прокидається дід раненько, до хліва, а там пусто, в хліві нікого: ні свині, ні барана, ні півня, ні бичка!</p>
	<p>— Ой лишенько! — заволала баба. — Це ж вони повтікали. Що ж ти діду наробив? Це ж вони, мабуть, злякалися, та й повтікали до лісу. Що ж будемо робити?</p>
	<p>— А що тут робити, якщо вони такі дружні та кмітливі. Обійдемося й без м’яса, нам не звикати.</p>
	<p>Так дружні звірі врятували свиню.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>275 (7413). Дружні звірі. СУС —, новотвір. Записала Бурлаченко Олександра 2009 року. Висоцький Сергій Олександрович. Дніпропетровська область, Широківський район, Водяне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дружні звірі <br><span class="article__headerDescription">Українська народна казка Чернігівщини</span></h1>
	<p>В одного злого хазяїна був віл. Він був вельми роботящий, але хазяїн це не цінував. Вола тримали у холодному хліві, давали погану їжу. Віл довго терпів, та коли наступила зима люта, холод, він не витримав і вирішив піти від хазяїна.</p>
	<p>Ішов віл, ішов і зустрів барана.</p>
	<p>— Куди йдеш? — питає віл.</p>
	<p>— Від зими холодної тікаю, літа красного шукаю.</p>
	<p>— Ходімо зі мною, веселіше буде.</p>
	<p>От пішли вони вдвох. Ідуть, ідуть, а назустріч їм свиня хрюкає.</p>
	<p>— Куди йдеш? — запитав віл.</p>
	<p>— Від зими холодної тікаю, літа красного шукаю.</p>
	<p>— Ходімо з нами, веселіше буде.</p>
	<p>Погодилася свиня, пішли вони разом. Ідуть, а назустріч півень. Вони його з собою забрали. А потім і гусака. От пішли вп’ятьох. Каже віл своїм друзям:</p>
	<p>— Давайте, хату шукати, щоб було де погрітися, а то морози великі.</p>
	<p>— Мені не треба хати, у мене кожух теплий, — каже баран.</p>
	<p>— І я морозу не боюся, я у землю зариюся, — каже свиня.</p>
	<p>— А нас пух гріє, — кажуть гусак і півень.</p>
	<p>Прийшлося волові самому шукати. Ходив, бродив, аж дивиться: хата стоїть та й стіг сіна біля неї. Заліз він у хату, а там нема нікого. От поселився віл у хатці і живе собі в теплі.</p>
	<p>Чує вранці, що хтось у двері стукає. Відкрив, а там баран. Замерз, аж трясеться.</p>
	<p>— Пусти погрітися, — каже.</p>
	<p>— Ти ж казав, що в тебе шуба тепла. Не пущу!</p>
	<p>— Якщо не пустиш, я рогами колоду в стіні виверну.</p>
	<p>Подумав віл і пустив барана. Тут чує, свиня прибігла.</p>
	<p>— Пусти погрітися! — кричить.</p>
	<p>— Ти ж казала, що у землю зариєшся. Не пущу!</p>
	<p>— Ах, не пустиш? Тоді я твою хату підрию!</p>
	<p>Шкода стало волові хати, пустив і свиню. Пройшов час, плентаються і гусак з півнем.</p>
	<p>— Пусти погрітися, — кажуть.</p>
	<p>— Ви ж казали, що вас пух гріє. Не пущу!</p>
	<p>— Якщо не пустиш, я увесь мох в стінах хати повищипую, — каже гусак.</p>
	<p>— А я всю стелю наверху ногами згребу, — каже півень.</p>
	<p>Що робити? Мусив і цих пустити. Стали вони жити всі разом.</p>
	<p>Якось бігла повз хату лисиця, чує — півень співає. Пішла вона до ведмедя та до вовка і каже:</p>
	<p>— Знайшла я нам хороший обід.</p>
	<p>А віл подивився у вікно, побачив, що звірі йдуть до хати. Всі перелякалися, а віл каже:</p>
	<p>— Не бійтеся, ми їх проженемо. Адже тепер ми всі разом і один за одного постоїмо.</p>
	<p>Так і повиганяли усіх, а самі стали жити-поживати да горя не знати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>33 (4351). Дружні звірі. СУС 130. Записано 2008 року. Мироненко Марія Миколаївна (1928). Чернігівська область, Городнянський район, Травневе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
