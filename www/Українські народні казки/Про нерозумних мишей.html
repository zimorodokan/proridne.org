<!--#include virtual="/-/inc/general__page_start.inc" -->
<title>Про нерозумних мишей ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про нерозумних мишей» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про нерозумних мишей.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про нерозумних мишей <br><span class="article__headerDescription">Українська народна казка Бойківщини</span></h1>
	<p>Була собі стара миша і мала малі мишенята. Жили вони на селі. В людей були склепи, а в склепах картопля, буряк, морква. А в коморах сир, сметана, масло. І вни собі їли тото все. Але старій то не сподобалося, і сказала вона, що треба йти до міста. В місті є печиво, цукерки, булочки та ще що ліпше — солодкі продукти.</p>
	<p>— Набридло нам вічно їсти на селі буряк та моркву. Підемо в місто, там краще проживемо.</p>
	<p>Та забрались вони й пішли. Ідуть вони, йдуть полями, кілько йдуть. Чи два дні йшли, чи більше. І поголодніли добре. Зайшли вони на передмістя, а там нема нічого. Стара мишка каже:</p>
	<p>— Ходім-но в центро. То ще лиш передмістя, тут нема нічого. Тут бідно люди жиють. Підем далі.</p>
	<p>Пішли вони далі. Ба та що? Забігли вони до єдної пивниці, до другої — пусто. То треба було йти в магазин, де є продукти. Стара миша каже:</p>
	<p>— Ого, зле. Зле ми попали, нема нічого. Ми не разом ходім, а ур наче ат. Хтось щось найде. А як найдемо всі разом, то нам мало буде.</p>
	<p>Розбіглися вони. Залізло єдне мишеня в пивницю, подивилося — сидить кіт. Кіт побачив його та й каже:</p>
	<p>— М’яв-м’яв! А хто ж тебе, мале, сюди прислав?</p>
	<p>А воно спудилося, лапки склало.</p>
	<p>— Простіть, панцю. Я неучена, з села, і сама не знаю, як сюди зайшла.</p>
	<p>А кіт лап та з’їв її.</p>
	<p>І так усіх там коти виловили, і по байці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>146 (2193). Про нерозумних мишей. СУС — 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
