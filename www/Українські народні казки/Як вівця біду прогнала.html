<!--#include virtual="/-/inc/general__page_start.inc" -->
<title>Як вівця біду прогнала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як вівця біду прогнала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як вівця біду прогнала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як вівця біду прогнала <br><span class="article__headerDescription">Українська народна казка Гуцульщини</span></h1>
	<p>Були два брати, один був багач, а другий бідний. І цей бідний ішов зичити кварту муки в багача. А багач каже: — Що ти лиш зичиш та й зичиш, і не віддаєш? А той каже:</p>
	<p>— Піду в четвер на ярмарок, куплю і тобі віддам всю разом.</p>
	<p>Іде цей у четвер на ярмарок і надибає гуцула. А гуцул гонить великий бутей овець. І з тим гуцулом він дійшов аж на торговицю. А тоді цей бідний пішов помежи люди. Там йому ґрейцар дали, там два, там три. І вертається він знов т’цему гуцулови. Дивиться на ті вівці. А гуцул питає його:</p>
	<p>— Ґаздо, що ви, хочете купити?</p>
	<p>— Ай, я не маю грошей. Але люблю на то хоть подивитися.</p>
	<p>Та й відступився бідний чоловік від гуцула. Гуцул собі вівці продає, а він відступився. Походив, походив та й вертається ід’цему гуцулови знов. Лишиться на вівці.</p>
	<p>А одна вівця була найкраща. З двома ягнятами. Приходить та вівця і цему чоловікови лиже руки. А гуцул знов питається його:</p>
	<p>— Ґаздо, що ви, купуєте? Каже він знов:</p>
	<p>— Не купую, але люблю подивитися на це. Та й уступився він знов.</p>
	<p>Розпродав гуцул вівці, уже мало їх у него є, а ця вівця знов підходить ід’цему чоловікови і лиже йому руки. Тоді гуцул питається:</p>
	<p>— Котру вівцю найбільше любиш? А він каже:</p>
	<p>— Всі файні.</p>
	<p>А ця найкраща все руки йому лиже. Тоді гуцул бере ту вівцю з ягнятами наперед себе і дав тому чоловікови.</p>
	<p>— Беріть це за моє здоров’я.</p>
	<p>Чоловік подякував і зачав цілувати його в руки, в ноги. А гуцул сказав:</p>
	<p>— Бери одно ягня на руки, і вівця за тобою піде.</p>
	<p>Чоловік ягня на руки, гуцулови — «дай Боже здоров’я» і з ярмарку т’хаті.</p>
	<p>Діти визирають тата. І кричать на маму:</p>
	<p>— Мамо, мамо, ходіть, тато овечку гонять з двома ягнятками. Овечка перша заходить до хати і зразу на піч. І ногою дуб!</p>
	<p>— Вступися, Бідо, з хати!</p>
	<p>А Біда на грєди. А вівця знов дуб.</p>
	<p>— Вступися відти!</p>
	<p>А Біда на комин. Вівця знов дубнула ногою.</p>
	<p>— Вступися відци! Тут мої будзи мають схнути. А Біда в запічок. А вівця знов ногою дуб!</p>
	<p>— Вступися відти, тут мої ягнята мають бути. Біда пішла відти та й під піч. А вівця знов дуб.</p>
	<p>— Вступися, Бідо, відци! А Біда питає вівці:</p>
	<p>— А де я маю бути?</p>
	<p>— Геть іди собі аж поза ворота.</p>
	<p>Відпровадила вівця Біду поза ворота, а вона там сіла й плаче. І приходить ід’ній брат-багач, Ід’Біді. І питає:</p>
	<p>— Чого ти плачеш? А вона каже:</p>
	<p>— Привів ґазда собі старі кудла і ще двоє малих кудлачат. І мене вигнали.</p>
	<p>— Ходи, — каже, — до мене. Діти зараз займуть стару кудлу й кудлачат пасти, а ти тоді підеш на своє місце.</p>
	<p>Завів багач Біду до себе та й пантрує. Діти бідного брата вигнали вівці пасти, а він це вздрів та й каже Біді:</p>
	<p>— Йди вже, діти вже займили вівці. А Біда каже:</p>
	<p>— Ти мій, а я твоя, і я би вже до него не пішла. Приходить багач до бідного брата і свариться:</p>
	<p>— Що ти наслав на мене свою Біду?! (А в него вже все погоріло.)</p>
	<p>А бідний брат йому каже:</p>
	<p>— Ти нащо йшов її брати? До тебе хтось гонив її?</p>
	<p>І багатий зробився бідним, а бідний став багатим. І на цім усе ся закінчило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 9 травня 1987 року Ласійчук Марія Юріївна (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
