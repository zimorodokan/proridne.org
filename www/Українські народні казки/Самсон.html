<!--#include virtual="/-/inc/general__page_start.inc" -->
<title>Самсон ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Самсон» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Самсон.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Самсон <br><span class="article__headerDescription">Українська народна казка Бойківщини</span></h1>
	<p>Був такий чоловік Самсон. Він був моцний на цілий світ і мав силу в волоссі. І мав коханку. А вона його ніби дуже любила. І питає його:</p>
	<p>— Ти дуже велику силу маєш. Повідж мені, в чім твоя сила?</p>
	<p>А він каже, що в волоссі.</p>
	<p>—...Якби мене, — каже, — обстричи, я вже зовсім не мав би сили.</p>
	<p>А вона мала чоловіка-поляка, і повіла чоловікови:</p>
	<p>—...Коби його обстричи, то він зовсім не буде мати сили.</p>
	<p>Чоловік її тото вчув і повів ворогам Самсона. Прийшов другим разом до коханки та ліг спати. Він спав, а вони ’го обстригли. Та й очі йому вибрали, щоби не видів.</p>
	<p>Не має він вже сили і сліпий. Та й що буде робити? Цапки лазить по землі.</p>
	<p>А потому якась жінка надійшла. А він лазив та й молився. Каже вона:</p>
	<p>— Самсоне, іди цапки. Там буде такий дім великий. І буде камінь коло кута того дому. Смотри той камінь і би-с його підняв. А під тим каменем буде болото. Би-с тим болотом очі помазав.</p>
	<p>Найшов він той камінь, посмотрив, підняв його, помазав тим болотом очі і відразу провидів. А волосся на його голові вже зачало підростати, і зачав він знову робитися такий моцний, як був.</p>
	<p>А в тім домі були його вороги, що волосся йому стригли. І їх там було доста, і був там якийсь баль. Там пили, гуляли й співали. А той дім був на камінних стовпах. Самсон підійшов під той дім. І думав собі так: «Я тепер моцний. Але вони знають, в чім моя сила, і знов мене можуть обстричи».</p>
	<p>А Самсон найбільше виступав проти поляків, та як той Добош. І поляки були на него злосні та й очі йому вибрали.</p>
	<p>Підійшов Самсон під той дім, де пили й гуляли тоти поляки. Хотів він їм заплатити за свої очі та й за все. Узявся за той стовп і потряс тим домом. Та й то ся завалило. І Самсона там завалило, і всіх ворогів побило.</p>
	<p>А Самсон відбирав гроші від тих польських панів і давав бідним. І за те польські пани його не любили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ямельниця, Сколівського району, Львівської області 21 грудня 1990 року Янів Розалія Михайлівна (1902)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Самсон <br><span class="article__headerDescription">Українська народна казка Закарпаття</span></h1>
	<p>Мова йде про Самсона, котрий був дуже сильний. Май сильний був. І був такий город, а в тім городі було три тисячі народу. А на середині великий стовб, котрий держав весь город. І прийшов Самсон у той город. А там неподобство творилося, діла нечесні робилися. А він був проти того. Він бив їх, і ніхто не міг його вбити, бо дуже сильний був.</p>
	<p>Так войовав він з ними, а вони підвели йому одну дівчину, щоби напоїла його й випитала: що він такий сильний? Прийшла та дівчина, напоїла Самсона. А як Самсон маленько випив, поклав голову на її білі коліна. Вона ще наливає мало. Випив він далі й далі, а вона звідає:</p>
	<p>— Слухай, Самсоне, чого ти такий сильний, що тебе не можна звойовати?</p>
	<p>— А-а-а, маю я два волоси. Якби хто ті волоси вимкнув, то я би був такий, як і всі, простий чоловік.</p>
	<p>— Ану, Самсоне, ще випийме.</p>
	<p>Випили ще і Самсон захарчав. А тота зграя, що за ним хитрила, вискочила. І пристригли йому весь волос на голові. І схопили його, бо вже він не бірує. Не вбили його, а очі йому викопали, і він пішов по полю. Ходить по полю голоден, коріння гризе. До чого він дійшов через дурне балакання! До чого горівка веде! Він міг нікого не боятися — горівка його підвела.</p>
	<p>Чує він, щось гучить-гучить у полю, і він на той гук пішов. А там млин меле. Коли вітер віє, млин меле, а як не віє вітер, то він не меле. Він прийшов до того мельника.</p>
	<p>— Слухайте, — каже, — дайте мені їсти, і я буду то памаленьку крутити. А то буде молоти.</p>
	<p>О-о-о, то для мельника добре.</p>
	<p>А в нього волос підростає, і він сили набирає. Помалу крутить-крутить, крутить-крутить — млин меле.</p>
	<p>А волос у нього все підростає, і крутить він, і тото меле, і не добув він у мельника до року. Волос виріс, і він уже зачав так крутити, що іскри летять.</p>
	<p>Мельник каже:</p>
	<p>— Чоловічку, лиши млин, бо розірветься.</p>
	<p>— Я тоді лишу, як ня поведете під той город.</p>
	<p>А в мельника був хлопець, і веде він діда. Повів під той город, де йому очі викопали. Прийшов він там і каже тому хлопцеви:</p>
	<p>— Синок, утікай!</p>
	<p>Каже хлопцеви мудро, аби втік. І хлопець утік, а Самсон довго молився. Він би не пропав, айбо не міг він жити без очей, і сказав він так:</p>
	<p>— Со нечестивими хай пропаду сам.</p>
	<p>І бух собою! І повалив той стовп, що весь город тримав. І все завалилося. Пропало три тисячі на раз. І він пропав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
