<!--#include virtual="/-/inc/general__page_start.inc" -->
<title>Як піп і куратор потрапили в колесо ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як піп і куратор потрапили в колесо» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп і куратор потрапили в колесо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп і куратор потрапили в колесо <br><span class="article__headerDescription">Українська народна казка Закарпаття</span></h1>
	<p>Був де не був один чоловік. Він помер і залишив маленького, ще не здатного до роботи, хлопчика. Хлопець підріс і пішов шукати роботу.</p>
	<p>Іде чужим селом.</p>
	<p>— Куди йдеш, хлопчику? — питає газда.</p>
	<p>— Глядаю службу.</p>
	<p>— Ходи служити до мене.</p>
	<p>— Але я наймаюся тільки на сім років!</p>
	<p>— Та мені на сім років ще ліпше. Кажи, яку платню хочеш?</p>
	<p>— Дасте їсти й одежину. А коли буду везти з лісу дрова, одного кругляка скину собі.</p>
	<p>— Най буде так!</p>
	<p>Зайшли газда й хлопець до старости, написали угоду. Служить у ґазди хлопець, і все йому йде по руці. Газда забагатів, бо хлопець любив робити. Скільки разів слуга не везе з лісу дрова, завжди собі кине по кругляку. Накидав уже цілу купу дров. Так багато було дров у слуги, що спідні почали трухлявіти. Покрутив газда головою й каже:</p>
	<p>— Що ти, Іванку, чиниш? Зверху кидаєш дрова сирі, а спідні гниють.</p>
	<p>— То, прошу вас, моя платня! Най гниє! Літа минули, хлопець каже:</p>
	<p>— Від вас я іду, бо вже сім років кінчилося, я своє відслужив.</p>
	<p>За чесну працю газда хоче слузі віддячити.</p>
	<p>— Служив ти, неборе, чесно й вірно! Я тобі дам зерна, грошей стільки, скільки хочеш.</p>
	<p>— Мені нічого не треба.</p>
	<p>Пішов газда до старости порадитися.</p>
	<p>— Так і так, хлопчисько нич не хоче, йде собі геть. Люди мене осудять...</p>
	<p>— За угодою ви не повинні йому щось давати. Він взявся задармо служити, а їжу й одежину дістав, — каже староста.</p>
	<p>Та чоловік шкодує хлопця. Коли прощалися, знову каже: — Візьми, неборе, якісь грошенята. Ти заслужив.</p>
	<p>— Коли дуже хочете мені платити, то дайте двадцять крон.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Петро Лінтур ☼ Зачаровані казкою/ілюстрації/Петро Лінтур ☼ Зачаровані казкою ☼ Як піп і куратор потрапили в колесо — 01.png" alt="ЯК ПІП І КУРАТОР ПОТРАПИЛИ В КОЛЕСО — Українська народна казка Закарпаття" title="ЯК ПІП І КУРАТОР ПОТРАПИЛИ В КОЛЕСО — Українська народна казка Закарпаття">
		<figcaption class="illustration__caption">ЯК ПІП І КУРАТОР ПОТРАПИЛИ В КОЛЕСО — Українська народна казка Закарпаття</figcaption>
	</figure>

	<p>Ґазда дав вдячно. За двадцять крон хлопець купив ладану, висипав його на дрова й підпалив. Сидів хлопець коло ватри, доки всі дрова не згоріли. Чоловік дивиться й дивується.</p>
	<p>— Я тобі, неборе, дав двадцять крон, а ти купив ладану, висипав на дрова й запалив. З чим підеш додому?</p>
	<p>— Не ваша жура.</p>
	<p>— Та візьми хоч сто крон на дорогу.</p>
	<p>— Не беру нічого. Принесіть мені мій одяг. Іду собі, бо дрова вже згоріли на попіл.</p>
	<p>Вирядив ґазда хлопця в дорогу, дав йому одяг, дав хліба й сала.</p>
	<p>Горами, лісами, полями пішов хлопець до свого домівства. А Щастя хлопця чекало перед самим селом. Бо Щастя жило в хлопцевій хижі.</p>
	<p>— Ой Іванку, як тебе чекаю давно! Вже цілих сім літ. Ти, мабуть, і не знаєш, що я твоя жінка.</p>
	<p>— Я тебе не знаю, я тебе не хочу! Я залишив хату порожню! А вона в порядку?</p>
	<p>— Все у тебе в порядку! І хата, і худобиця! Ходи швидко додому.</p>
	<p>Приходить Іванко домів, дивиться і бачить: хата підметена, посуд помитий, ліжко застелене. Як видно, Щастя пильнувало обійстя і всюди тримало порядок.</p>
	<p>Переночував Іванко, а Щастя йому вранці каже:</p>
	<p>— Іванку, худобицю треба гнати на пашу.</p>
	<p>— Яку худобу?</p>
	<p>— Іди до стайні, подивися!</p>
	<p>Відчинив Іван стайню, дивиться і бачить: два воли, два бички, дві корови, дві ялівки. Повідв’язував худобу, пустив на пашу.</p>
	<p>А Іванів стрий — великий багач — заздрить Іванові:</p>
	<p>— Жоно, дивися лишень, скільки маєтку заслужив Іванко за сім літ!</p>
	<p>Стрий Івана у попа був першим куратором. Прийшов на фару й каже:</p>
	<p>— Пане великоможний! Мій братанич хвалився, що його менші бичата за один день можуть зорати й заволочити всю вашу землю.</p>
	<p>Розізлився піп за таку гордість. А попи, треба нагадати, в той час мали велику силу. Піп міг замкнути до тюрми, повісити, вигнати з хати родину, коли хтось не виконав його наказу.</p>
	<p>— Най Іван прийде на фару! Прийшов хлопець, вклонився.</p>
	<p>— Для чого ви мене кликали, панотче духовний?</p>
	<p>— Ти хвалився, що твої малі бичата за день зорють і заволочать всю мою землю!</p>
	<p>— Кому я хвалився?</p>
	<p>— Своєму стриєві!</p>
	<p>— Та я його й не видів!</p>
	<p>— Не бреши! Твій стрий — у мене перший куратор. Він не звик казати неправду! Йди й ори мою землю! Коли за один день не зореш і не заволочиш, я дам тебе погубити!</p>
	<p>Вернувся Іван додому й скаржиться:</p>
	<p>— Стрий набрехав попові, що я хвалився, ніби мої малі бичата за один день можуть зорати й заволочити всю фарську землю. Піп наказав усе зробити. Коли не зроблю, дасть мене погубити.</p>
	<p>Щастя заспокоїло хлопця:</p>
	<p>— Не журися! Завтра підеш на поле з бичатами і до вечора все буде готове.</p>
	<p>Запріг Іванко рано бичата в ярмо, пішов до попа:</p>
	<p>— Дайте насіння, я їду орати.</p>
	<p>— Тут маєш насіння, — показав піп гору мішків і додав: — Зореш — щастя твоє, не зореш — голова з плечей полетить!</p>
	<p>Почав Іванко орати. А бичата так ідуть у плузі, що ледве землі торкаються ногами. Ще сонце геть-геть високо, а попові ораниці вже були й засіяні, й забороновані.</p>
	<p>Надвечір хлопець пішов на фару.</p>
	<p>— Зробив?</p>
	<p>— Зробив!</p>
	<p>— Усе?</p>
	<p>— Все!</p>
	<p>— Щастя твоє!</p>
	<p>Та багатий спокою не знаходить. Достаток братанича його коле, лютий, що брехнею не може звести Івана зі світу.</p>
	<p>Коли піп покосив траву, сіно склав у стоги, куратор пішов на фару й каже превелебному:</p>
	<p>— Іванко хвалився, ніби його воли за одну ніч можуть все ваше сіно переїсти і вчинити гній.</p>
	<p>— Най прийде до мене. Стрий зустрів братанича:</p>
	<p>— Щось тебе пан превелебний кличе до себе. Іванко швидко на фару:</p>
	<p>— Ви мене кликали?</p>
	<p>— Кликав! Ти хвалився, що твої бичата за одну ніч можуть переїсти все моє сіно на гній!</p>
	<p>— Я не хвалився!</p>
	<p>— Не бреши! Ти казав своєму стриєві!</p>
	<p>— Я стрия і не видів!</p>
	<p>— Не бреши! Стрий — мій перший куратор! Він каже правду. Коли до рана не буде, як ти говорив, — голова не твоя.</p>
	<p>Повернувся смутний хлопець додому.</p>
	<p>— Для чого тебе піп кликав? — питає Щастя.</p>
	<p>— Казав, ніби я хвалився стриєві, що мої бичата за одну ніч можуть переїсти все сіно у попа й до ранку вчинити з нього гній.</p>
	<p>— Не журися, Іванку! Поведи бичата до стогів, лягай спати, до рана все буде готове.</p>
	<p>Іванко так і зробив. Привів бичата до стогів, а сам солодко заснув.</p>
	<p>На зорі Іванко чує: сіно бичата вже і з-під нього вискубують. Дивиться: стогів немає, замість них тільки гній копицями чорніє.</p>
	<p>Пробудився піп. Позирає: сіна нема. Страх напав на попа. Чим тепер зимувати худобину? Покликав куратора:</p>
	<p>— Ти моє сіно запропастив. Чим буду зимувати худобу? Ти мені порадив вчинити шкоду, а зараз сам мусиш зимувати моїх корів, волів, коней, овець! Коли не вчиниш так, тобі буде кінець!</p>
	<p>Багатий стрий встряв у біду. Мусив продати свою худобу, щоб було чим зимувати попівську.</p>
	<p>Стрий ще дужче розізлився на братанича. Будь-що хоче погубити його. Прийшов на фару й каже попові:</p>
	<p>— Пане великоможний! Іванко хвалився, що міг би з вашим батьком на тому світі говорити.</p>
	<p>Так собі думав: цього Іван не зробить, піп його загубить.</p>
	<p>— Най прийде твій братанич до мене, — наказав піп, Іванко з’явився на фару.</p>
	<p>— Ви мене кликали?</p>
	<p>— Кликав!</p>
	<p>— Для чого?</p>
	<p>— Ти хвалився, що можеш на тому світі говорити з моїм отцем?</p>
	<p>— Я не хвалився!</p>
	<p>— Виходить, твій старий бреше? Ні! Він не звик брехати! Коли цього не вчиниш — голова не твоя!</p>
	<p>Вдома Іванко розповів, яка його біда чекав. Мусить іти на той світ, глядати того старого попа, що давно помер.</p>
	<p>— Не бійся! — каже Щастя. — Будеш на тому світі й зустрінеш попа. Йди на фару, кажи попові, що ти не впізнаєш старого попа, нехай з тобою іде і твій стрий, перший куратор. Він пам’ятає старого попа.</p>
	<p>Іванко так і вчинив.</p>
	<p>— Най прийде куратор на фару! — велів піп. Куратор прийшов.</p>
	<p>— Мусите йти з братаничем на той світ, бо він молодий, не впізнає мого батька.</p>
	<p>Так куратор сам себе привів до біди. Смутний повернувся додому.</p>
	<p>— Печи, жоно, калачі, бо завтра рушаємо в дорогу.</p>
	<p>— Куди?</p>
	<p>— На той світ!</p>
	<p>— На який?</p>
	<p>— А так і так!.. — і розповів куратор жінці про все.</p>
	<p>Що могла вчинити ґаздиня? Напекла калачів, бо на тім світі теж треба щось їсти. Щастя наказало Іванкові:</p>
	<p>— Прийдете на розпуття, там будете стояти. Добре дивись: як будуть бігти червоні коні, а за ними білі в бричці — не кланяйся! Потім підуть чорні коні. А стрий най вклониться.</p>
	<p>Так і було. Прийшли на розпуття, чекають. Раз лишень біжать червоні коні, за ними білі, запряжені до брички. Далі показалися і чорні...</p>
	<p>— Стрию, кланяйтеся! Тут старий пан великоможний! Куратор вклонився:</p>
	<p>— Добрий вечір!</p>
	<p>І враз загримів у колесі. А старий піп випав з колеса — він був великим грішником і мучився в колесі. І каже старий Іванкові:</p>
	<p>— Ти, Іванку, мене врятував словом і добрим серцем. Я потрапив у колесо, бо дуже мучив людей на землі. Здирав з них сім шкур, збирав багатство. Передай моєму синові, що і йому так буде.</p>
	<p>Прийшов Іванко й розповів попові про його нянька.</p>
	<p>— А де мій вірний куратор? — питає зляканий піп.</p>
	<p>— Залишився на тому світі, в колесі.</p>
	<p>Так жадібний куратор потрапив до колеса і ще нині в ньому обертається.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як піп і куратор потрапили в колесо. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — частково 465С. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», е. 146 — 154. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
