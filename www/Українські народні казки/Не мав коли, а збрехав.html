<!--#include virtual="/-/inc/general__page_start.inc" -->
<title>Не мав коли, а збрехав ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Не мав коли, а збрехав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не мав коли, а збрехав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не мав коли, а збрехав <br><span class="article__headerDescription">Українська народна казка Чернігівщини</span></h1>
	<p>Був колись такий Іванко. Де він, там і хлопці біля нього. Іде раз батюшка. Каже до Іванка:</p>
	<p>— Іванку, кажи мені басеньку.</p>
	<p>— Ой, не можу, бо риби спливло стільки, що мішками носять, саньми возять. Піду я!</p>
	<p>Та й побіг. А батюшка думає: «Піду, запряжу коней, поїду рибу ловити». Поїхав, а там ніякої риби нема. На другий день іде Іванко, а назустріч батюшка.</p>
	<p>— Іванку, чого ти мені збрехав?</p>
	<p>— Та ви ж самі просили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (4204). Не мав коли, а збрехав. СУС 1920В. Записано 2008 року. Бойправ Уляна Денисівна (1922). Чернігівська область, Козелецький район, Тужар</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Не мав коли, а збрехав <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив у нашому селі один чоловік. Звали його Іван. Він був дуже високий на зріст і кремезний у плечах. А силу мав таку що, казали люди, мішки ніби маленькі м’ячики перекидав. А залізо голими руками гнув. За це і прозвали його у селі Гевелом, значить здоровенним. Та найбільше його любили у селі люди за те, що він добре умів жартувати, побрехеньки всякі розказувати, веселити всіх.</p>
	<p>От одного разу зібралися біля магазину багатенько людей. Стоять у черзі, сумують. Аж тут під’їжджає Іван. Люди оживилися і просять його:</p>
	<p>— Іване, збреши щось.</p>
	<p>А він враз роздратовано і випалив:</p>
	<p>— Немає мені часу тут вам побрехеньки розказувати, бо он у Полківничі ставок спускають. Поїхав я рибу ловити.</p>
	<p>Спитав за чим черга, сів на мотоцикл і погнався. Ті рибаки, що стояли в черзі, засіпались і бігом додому за фатками, хто перший. Дорогою ще й своїм знайомим попереказували. Посходились люди до ставка. Чималенько зібралося людей, а той ставок ніхто і не думав спускати. Біжать розлючені до Гевела. А він тільки стоїть та й посміхається:</p>
	<p>— То ви ж самі просили щось збрехати. То я й збрехав, раз просять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>147 (5195). Не мав коли, а збрехав. СУС 1920В. Записано 2008 року. Рябокінь Ольга Василівна (1949). Черкаська область, Маньківський район, Іваньки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
