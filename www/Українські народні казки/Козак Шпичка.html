<!--#include virtual="/-/inc/general__page_start.inc" -->
<title>Козак Шпичка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Козак Шпичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козак Шпичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козак Шпичка <br><span class="article__headerDescription">Українська народна казка Полтавщини</span></h1>
	<div class="poem">
			<p>
				Казок є на світі багато,<br>
				Й сам ти їх можеш сказати.<br>
				Є ще й про Шпичку казка,<br>
				Послухай її, будь-ласка.<br>
				Жив козак Шпичка,<br>
				Шапка сіра, невеличка,<br>
				Сорочка вишивана,<br>
				Запаска матір’ю ткана.<br>
				Жупан червоний, шаровари сині,<br>
				Діставав по святах з скрині.<br>
				Чоботи дьогтем мазані.<br>
				Люлька, папуха в китайку зав’язані,<br>
				Шабля, дідом кована,<br>
				І ладанка долі прихована.<br>
				Мав він дружину Галушку,<br>
				Кругленьку, наче пампушка,<br>
				Вбрану, як панянка,<br>
				В сорочку-вишиванку.<br>
				В плахту мальовану,<br>
				Спідницю гаптовану.<br>
				Чобітки з каблучками<br>
				Й очіпок з китичками.<br>
				Мав він ще й діток десяток:<br>
				Хлопчиків і дівчаток,<br>
				Милих, веселих, гарненьких<br>
				В сорочках, що вишила ненька.<br>
				Фарбовані бузиною<br>
				Штанці та спіднички з канвою.<br>
				В дівчат ще й віночки з стрічками,<br>
				Коралі із дукачами.<br>
				Навчали їх батько і мати:<br>
				Старших завжди шанувати,<br>
				Молитися за Україну —<br>
				Єдину свою Батьківщину.<br>
				Доньок навчала мати гарно хазяйнувати,<br>
				Прибрати, помити, віхтем долівку змастити.<br>
				Прати, білить, малювати, піч топити,<br>
				Пекти, варить та солити,<br>
				Конопельки тіпать, льон прясти,<br>
				Шерсть ткати,<br>
				Плести та вишивати.<br>
				Збіжжя жати, в снопи в’язати<br>
				Та пісень гарних наших співати.<br>
				Батько ж хлопців навчав господарювати,<br>
				Як сіять, косити, молотити, орати,<br>
				Біля худібки ходити, будувать,<br>
				Майструвати, ліпити.<br>
				За сім’ю і родину дбати,<br>
				А треба — то й захищати.<br>
				Ще жив з ними давній дід,<br>
				Мав аж 109 літ.<br>
				Грав на кобзі, співав,<br>
				Як він з турками воював.<br>
				Та бабця, мов сива казка,<br>
				(В очах її ніжність і ласка)<br>
				Бувальщин багато знала,<br>
				Онукам розповідала.<br>
				Був у них кіт, що співав:<br>
				«Мяв, мяв, я смачненьке ум’яв».<br>
				Пес Гавчик, сторож хвостатий,<br>
				Що не пускав лихих до хати.<br>
				Та всяка живність і птиця,<br>
				Що в господарстві згодиться:<br>
				Коник, корівка, овечки,<br>
				Свинки, кури, індички,<br>
				Гуси, качата, кізка.<br>
				Що в дерезу залізла.<br>
				Город та садок коло хати,<br>
				Де люблять пташки співати.<br>
				Там все по потребі родить,<br>
				Бо Божа милість тут ходить.<br>
				Хатинка в них з саману кладена,<br>
				Около глиною підведено.<br>
				Квітами по вікна розмальовано.<br>
				Соломою стріха насована.<br>
				А на верху колесо для лелеки.<br>
				Що приносить щастя здалеку.<br>
				Двір споришем замружений,<br>
				А квітник — з чорнобривцями й ружами.<br>
				А в хаті — лави й полиці,<br>
				Комин в квітках, мисниця:<br>
				(На ній стоять миски, горнята,<br>
				Глеки, макітра і кварта, каганчик,<br>
				Ступка, тарелі та ложки<br>
				І іншого посуду трошки).<br>
				Біля печі стоять хватки,<br>
				Коцюба, і хлібня, лопатка.<br>
				Поряд стоять чесало, прялка,<br>
				Рубель, пряло.<br>
				На ослоні жбани з водою,<br>
				Коромисло в кутку дугою.<br>
				На лаві діжа—полотном вкрита,<br>
				Під лавою: козуб, жорна, сулія, корито.<br>
				В кутку образи з рушниками,<br>
				Лампадка і трави духмяні.<br>
				Дідух під образами<br>
				З квітами і колосками.<br>
				Килимки, на столі скатертина,<br>
				Найгостинніша наша країна.<br>
				Є тут хліб-сіль, калач, паляниця.<br>
				Мед і страви, щоб пригоститься.<br>
				Бо гостям у нас раді люди,<br>
				Завжди було так і буде.<br>
				А ще у саду, при господі,<br>
				Стоять з липи хатки-колоди,<br>
				А в них живуть комашки гожі<br>
				На нас працьовитістю схожі.<br>
				А біля городу — річка,<br>
				Що в’ється, неначе стрічка,<br>
				Ліс, поле, луки, рівнина —<br>
				Усе це наша країна.<br>
				З славним минулим й не дуже,<br>
				Та все ж вона наша, друже,<br>
				Як і оповідка про Шпичку<br>
				Й родину його невеличку.
			</p>
	</div>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>175 (4880). Козак Шпичка. СУС —. Записано 2008 року. Марченко Валентина Іванівна (1968). Полтавська область, Оржицький район, Лазірка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
