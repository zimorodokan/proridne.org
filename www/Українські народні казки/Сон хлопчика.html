<!--#include virtual="/-/inc/general__page_start.inc" -->
<title>Сон хлопчика ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Полтавщини «Сон хлопчика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сон хлопчика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сон хлопчика <br><span class="article__headerDescription">Українська народна казка Гуцульщини</span></h1>
	<p>Колись, за Польщі, збирали в нас люди афини. І мали такі бербенички, зсипали афини в бербенички, запрягали коня і везли до Коломиї на базар продавати. Я тоді мав дванадцять років, і мене дєдя взяв перший раз до Коломиї. Їхали відци день і вночі доїхали, і я був невиспаний. Попродали ті афини. Там були й ще наші люди, на тім базарі. Мені дєдя купив булочки, і я їв, а дєдя майже не їв, бо не було часу</p>
	<p>їсти. Коли все попродали і понад вечір верталися додому, від’їхали з міста кілометрів на півтора, і там була корчма. І дедя з сусідами повернув у корчму попоїсти. А мене лишив на фірі, сказав:</p>
	<p>— Ти не голодний. Лягай та й спи, бо ти не виспаний. А я лиш попоїм і поїдемо далі.</p>
	<p>Мені не хотілося спати на фірі, бо бербениці тверді. Коди дєдя зайшов у корчму, я зліз з фіри, ліг під парканом, укрився сардачиною і заснув. Дєдя з сусідами попоїв, вийшли з корчим і попилувалися їхати. Була ніч, і дєдя не зауважив, що мене на фірі нема.</p>
	<p>Я пробудився десь, може, через годину. Там було роздорожище, дєдя з іншими фірманами поїхали в одну дорогу, а головніша дорога була в другий бік. Туди більше фір їхало з базару. Коли я пробудився і вздрів, що нікого нема, а вчув, що фіра тарахкотить, я подався навздогінь, думав, що це дєдя. Коли я вздрів, що не дєдя, а вчув, що напереді ще одна фіра тарахкотить, я побіг далі вперед, думав, що там дєдя. І то не був дєдя. А попереду ще фіри тарахкотіли. І так біг я фіра від фіри. А коли я вздрів, що заблудився, то пішов уже помалу. І вздрів я в одній хаті світло, і пішов проситися на ніч.</p>
	<p>Коли я зайшов у хату, там була старша жінка й дівка. Я розказав їм свою біду і просився переночувати. А вони не хтіли приймити. У них у хаті підлоги не було, просто земля. Я сів серед хати на землю і сказав:</p>
	<p>— Хата ваша, а земля Божа, я не йду нікуди.</p>
	<p>Вони зачали щось собі шептати, і сказала жінка дівці, що треба всукати з прядива мотуз. І зачали той мотуз сукати, і сказали мені, щоби я їм помагав держати. Я встав і помагав їм держати, а вони все казали мені:</p>
	<p>— Відступайся взад, до дверей.</p>
	<p>Я відступився до дверей, а вони сукали далі. І сказали:</p>
	<p>— Мотуз закороткий, утворяй двері надвір і йди надвір.</p>
	<p>Я спочатку вийшов у сіни, а вони казали, щоби я таки йшов надвір, бо мотуз ще закороткий:</p>
	<p>— Утворяй двері і йди надвір.</p>
	<p>Коли я вийшов, вони двері заперли, замкли і мене в хату не пустили. Я роздивлявся навкруг себе. Вже пізня ніч, де я маю сидіти? Уздрів коло хати якийсь карничок. На тім карничку був подок, а на тім подку солома. Я заліз на той подок, накрився своєю сардачиною і там заснув.</p>
	<p>І вчув я сонний, що хтось ходить по подвір’ю. Пробудився, а то є фіра, пара коней і кілька людей. Як вони мене там завиділи, на мене сціткали, щоби я був тихо. І сказали:</p>
	<p>— Злази сюди.</p>
	<p>Я зліз. А перед хати були негрубі смерекові ковбки. Вони вибрали мур з-під підвалини і з тих ковбків зробили дві вагівні. Та підоймили комору і сказали мені:</p>
	<p>— Лізь туди.</p>
	<p>Я заліз попід підвалину в комору. Тоді вони сказали:</p>
	<p>— Видавай, що там є в коморі.</p>
	<p>Там було всяке: і упряж, і солонина, і мука, і лудина. Я все видав попід підвалину, лиш лишилася велика ґелетка з мукою, що зверху закривалася і засувалася засувом. Вони сказали:</p>
	<p>— Давай і ту ґелетку.</p>
	<p>Коли я звернув ту ґелетку і викотив їм попід підвалину, то вони запитали:</p>
	<p>— Вже нема нічого? Я сказав:</p>
	<p>— Нема.</p>
	<p>Тоді вони підвалину опустили, і я лишився в коморі. Вилізти відти я був не годен. А вони забрали то все на фіру й повезли.</p>
	<p>Я зажурився. Що буде зо мною? Бо коли мене найдуть рано в коморі, то скажуть, що й мій дєдя злодій, і я, бо я вкрав це все з комори дєдеви.</p>
	<p>А як я був у хаті ввечір, то видів, що в них є в хаті кіт. І я зачав нявкати в коморі, як кіт. Попонявкав я один штих у коморі і вчув, що отворяються двері з хати. І дівка каже: «А то ти, Грицьку? То я тебе в коморі заперла». І дівка двері розімкла і сказала: «Миць, Грицьку!» Я як пруднув з комори попри дівку, а дівка як заверещала не своїми голосами, то я невчувся, як зробився на дорозі, і тікав щосили. І не пам’ятаю, кілько я пробіг. Вже ліс по обох боках дороги. І вздрів я, що на одній полянці горить ватра. А це ще ніч була. Я подумав собі, що то дєдя мій попасає коня з другими фірманами. І наклали ватру, аби веселіще уночі було. Я туди бігом. Прибігаю, а це ті самі злодії, що мене в коморі лишили. Уздріли мене і запитали:</p>
	<p>— Як ти вибрався з комори?</p>
	<p>Я їм розказав, як. А вони мали зварену велику кулешу і ринку топленої солонини. І сказали:</p>
	<p>— Маєш з’їсти оцю кулешу і оцю солонину, а як не із’їш, то уб’ємо тебе.</p>
	<p>Я сів коло тої кулеші і зачав їсти, а вони ділилися тим, що закрали. Я дивився на них, а вони на мене не дивилися. Коли вони не виділи, я мочив кулешу в солонину і метав у траву. І так вийшло, що я ніби кулешу з’їв. Коли вони вздріли, що кулеша з’їдена, то взяли мене і забили в ту ґелетку велику, що я їм дав напослідку з комори. І накрили накривкою, і засунули засувом. І самі пішли геть, а мене лишили в ті ґелетці.</p>
	<p>А мені дєдя купив тоді в Коломиї ножичок маленький загиначкий за п’ять грошів. Я витяг з кишені той ножик і зачав довбати ґелетку. І продовбав таку дірку, що вже видко було надвір. І далі довбав і продовбав так, що вже й рука йшла. Уже видко було, що надворі зоряє, що вже день ся робить.</p>
	<p>А це було межи лісами, і на шкрум топленої солонини прийшов лис. І ходив навколо тої ґелетки, що я в ній сидів, і з’їдав вимочену в солонині кулешу, що я наметав. І якраз зробився хвостом коло тої дірки, що я прорубав к ґелетці. А я тихонько всилив руку та їмив лиса за хвіст. А лис як спудився та як шарпнувся, то ґелетка перевернулася. А це було на обочи. Та як покотилася ґелетка разом зо мною у долину, та як ударилася до якогось граба, то так луснуло, що аж я пробудився. Та й на цім конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шепіт, Косівського району, Івано-Франківської області 14 березня 1987 року Александрук Федір Танасійович (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сон хлопчика <br><span class="article__headerDescription">Українська народна казка Полтавщини</span></h1>
	<p>Як тільки наша мудра квочка бралася скликати курчаток під свої теплі крила, сонечко почало збиратися на нічліг. Йому здавалося, що воно теж одне із жовтеньких діточок квочки. І так схотілося відчути себе маленьким.</p>
	<p>Воно востаннє поцілувало чорнявого хлопчика, який грався на подвір’ї, перекочувало через високу гору, кинуло втомлені промінці на широку долину і вмившись у ласкавій річці, сховалося за величезним лісом.</p>
	<p>Заснуло сонечко, а на темне небесне море на човнику випливає місяць із своїми зірочками. Одна з них невеличка, але яскрава, заглядає у віконечко, за яким спить чорнявий хлопчик. Набігався і втомився за день. І сняться йому і жовтенькі курчатка, і срібний Місяць, і ласкаве Сонечко.</p>
	<p>І сниться хлопчикові, що Сонечко стало курчатком, залізло під квоччине крильце і спить собі біля інших маляток, А сивий дідусь Місяць глянув блискучим оком — аж у ліжку нема Сонечка. Злякався. Скликав зірок-помічниць, наказав шукати. І відшукали. Будять, просять повернутися.</p>
	<p>— Без тебе, Сонечку, день не настане!</p>
	<p>Але хитруну так добре біля теплої квочки! Вдає, що не чує. Що ж робити?</p>
	<p>— Сонечку, як не повернешся, буде вічна ніч, курчатка не зможуть пасти на травичці, чорнявий хлопчик не вийде гратися.</p>
	<p>Подумало Сонечко та й повернулося на небо досипати у своєму ліжку ранку. Спить Сонечко і сниться йому, що воно — курчатко. Спить біля матері. А завтра прокинуться, посміхнуться одне одному і будуть ділитися своїми снами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>151 (7152). Два сонечка. СУС —, новотвір. Записав Пищита Олександр 2009 року. Худенко Віра Іванівна (1948). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
