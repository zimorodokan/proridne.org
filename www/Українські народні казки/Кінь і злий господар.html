<!--#include virtual="/-/inc/general__page_start.inc" -->
<title>Кінь і злий господар ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кінь і злий господар» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кінь і злий господар.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кінь і злий господар <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив у одного господаря кінь. І він був дуже худий. Господар не любив свого коня і вигнав його.</p>
	<p>Бідолашна тварина блукала два дні, а на третій прийшла в густий ліс. А той ліс був найгарніший у світі. В ньому росла величезна трава і дуже соковита. Там жили різні звірі. Кінь швидко знайшов собі хатину під величезним деревом де росла трава, та така висока, що коня було непомітно, навіть коли він стояв з піднятою головою. Через місяць добре погладшав.</p>
	<p>Йому добре жилося, доки його не помітив ведмідь, якому забажалося поласувати кониною. Якось ведмідь завітав до коня, коли той пасся на просторій галявині. Ведмідь підійшов ближче до коня й сказав, що він його з’їсть. Та кінь був не дурний.</p>
	<p>— Куди там ти мене з’їси? Я від тебе сильніший.</p>
	<p>— Давай силою мірятись з тобою, — відповів ведмідь.</p>
	<p>Кінь погодився. Пішли вони до каменя. Ведмідь взяв та й здавив його так, що він тріснув.</p>
	<p>— Це не сила, — відповів кінь.</p>
	<p>Кінь розігнався та вдарив копитами об каміння так, що полетіли іскри. Ведмедю стало лячно. Він негайно вибачився перед конем. Та кінь попросив ведмедя вигнати злого господаря з хати. Ведмідь пішов.</p>
	<p>Через два дні він повернувся й сказав, що таки вигнав господаря з хати. Кінь почав пастися далі на своїй галявині. Завів друзів — вола й орла. Кінь попросив дізнатися, чи й справді ведмідь прогнав господаря з хати.</p>
	<p>Орел полетів. Прилетів через півдня. Та й сказав, що господар так і живе в хаті. Тоді кінь із друзями пішли до господаря. Та його не було вдома, вони зруйнували йому хатину та й повернулися до лісу.</p>
	<p>Розлючений господар розпочав полювання на звірів. Та орел вихопив рушницю, а господар дістав ніж, але віл вибив його. Кінь підхопив господаря і повіз до болота й викинув його і поїхав далі.</p>
	<p>І став із своїми вірними друзями жить-поживать й добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>242 (7387). Кінь і злий господар. СУС —, порівн. 103С*. Записано 2009 року. Дудля Анастасія Петрівна (1940). Дніпропетровська область, Межівський район, Славне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
