<!--#include virtual="/-/inc/general__page_start.inc" -->
<title>Як мій батько родився ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як мій батько родився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як мій батько родився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як мій батько родився <br><span class="article__headerDescription">Українська народна казка Бойківщини</span></h1>
	<p>Як мій батько родився, я був найстарший. Треба вітця хрестити, а не було муки, не було хліба, нічого не було. Запряг я воли хвостами в ярмо і їду до млина намолоти на хліб муку. Приїхав — млина нема дома, пішов на ягоди.</p>
	<p>А я хотів файно зачесатися та й не мав люстерка. Зняв я собі голову з карку, поклав собі на коліна і зачесав.</p>
	<p>А в той час прийшов млин. Я висипав свою пшеницю в кіш, пішов під лотоки, позбирав муки і їду додому. А воли знов запряг хвостами в ярмо. Проїхав з кілометер і пригадав, що забув у млині голову. Як їхати додому без голови?</p>
	<p>Вернувся я за головою, а в мою голову пчоли меду наносили. Набрав я бочку меду. Добре! Маю муку на хліб, маю мед — батькови на хрестини все маю. Їдемо, знов з півкілометра проїхали, дивлюся, дуб, а на дубі шпаки. Я думаю: шпаки великі, буде м’ясо. Виліз я на дуба, а там дупло, і шпаки поховалися в дупло. Пхаю руку, пхаю ногу — не можу влізти. Тоді заліз я в те дупло сам. Забрав я тих шпаків у мішок і приходжу додому.</p>
	<p>Прив’язав я воли хвостами до жолоба, дав їм їсти, приходжу до хати. Як вкотити ту бочку з медом? А мед вже зцукрів. Кочу в двері — не міститься, кочу у вікно — не міститься. Здогадався я, що в мого діда є велике свердло, провертів діру в стіні і закотив бочку.</p>
	<p>А мед зцукрів, і треба його на печі розігріти, щоб кухарка могла тим медом страви приливати. Викотив я бочку на піч — не міститься бочка, пів-бочки висить. Чим її підперти, щоб вона не впала? І підпер я її бадиллям з тичної фасулі. І вже кухарки варять страви і печуть хліб.</p>
	<p>А мис пали на печи, і не було ні подушок, ні нічого. На соломі спали. А в ті соломі блохи заплодилися, та такі, що роги мали. Ті блохи загрілися, бо палилося в печи. І стали блохи скакати, і ту бочку друлили. Вломили то бадилля, яким я підпер бочку, і мед залляв огонь. І я втік геть, і не знаю, як там далі було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>133 (2079). Як мій батько родився…СУС порівн. 1920Н. 15 листопада 1989 р. Стець Василь Прокопович (1905). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
