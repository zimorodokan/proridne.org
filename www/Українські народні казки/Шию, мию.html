<!--#include virtual="/-/inc/general__page_start.inc" -->
<title>Шию, мию ☼ Українська народна казка ☼ Народна творчість</title>
<meta name="Description" content="Українська народна казка Поділля «Шию, мию» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Шию, мию.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Шию, мию <br><span class="article__headerDescription">Українська народна казка Поділля</span></h1>
	<p>На горбочку розкинулося село. Та таке вже гарне, як намальоване. Весною сади цвітуть, ніби один розкішний букет, а у цих квітах виглядають хатинки біленькі, чепурненькі, як намальовані. І люди тут живуть хороші, добрі та лагідні. Але як то кажуть «в сім’ї не без виродка».</p>
	<p>Жив у цьому селі хлопець і гарний, і ставний, ще й до того дуже багатий був, кожна дівчина мріяла мати такого чоловіка. Та єдина вада в нього була — дуже вже пихатий був. Все хотів за жінку взяти таку дівчину, яка б могла робити дві-три роботи разом. Але куди не поткнеться, кожна з дівчат робить лише одну роботу. Якщо плете то лише плете, якщо шиє то лише шиє. А такої, щоб і шила, і плела, і в печі розпалювала ну ніде не найде.</p>
	<p>Але вирішили його дівчата провчити. Ось одна із них розпустила чутку по селі, що може робити дві-три роботи разом і встигає все.</p>
	<p>Як почув це наш неборака, вирішив перевірити чи то дійсно так, як люди говорять. От одного вечора пішов він до неї на вулицю, переліз через перелаз, підповз аж під самі вікна, а дівчина по хаті бігає та вихваляється:</p>
	<p>— Шию мию, ой я шию мию.</p>
	<p>Почув наш козак таке тут таки і заслав сватів до цієї дівчини. От живуть вони вже день, другий й тиждень пройшов і місяць, але жінка як і всі інші, виконує лише одну роботу, якщо шиє то шиє, якщо миє то миє. Дивився чоловік дивився та й запитує її:</p>
	<p>— Слухай, жінко, як я тебе брав, то могла ти робити дві роботи разом, а зараз виконуєш тільки одну, як усі інші.</p>
	<p>— Ти про що це говориш, чоловіче любий, яких дві роботи?</p>
	<p>— Ну ось одного вечора сидів я в тебе під вікном, а ти казала «шию, мию».</p>
	<p>— Я дуже правильно казала, бо я мила шию, а хіба щось не так я казала.</p>
	<p>І зрозумів тоді чоловік, як же посміялися дівчата над його пихатістю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>218 (6485). Шию, мию. СУС —. Записано 2009 року. Коберник Галина Анатоліївна (1961). Вінницька область, Літинський район, Петрик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
