<!--#include virtual="/-/inc/general__page_start.inc" -->
<title>Про багатих синів і бідного сина ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про багатих синів і бідного сина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про багатих синів і бідного сина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про багатих синів і бідного сина <br><span class="article__headerDescription">Українська народна казка Гуцульщини</span></h1>
	<p>Був один багач і мав три сини. І хотів їх усіх поженити на багацьких дочках. Перший взяв багацьку дочку і другий теж взяв багацьку. А третій сподобав собі файну дівчину, але бідну. Поля в неї не було, лиш тілько старенька хатка коло ставу. Батько-багач зрікся сина, коли той женився на бідній дівчині.</p>
	<p>Ходили чоловік з жінкою в ліс і рубали з берези пруття, і чоловік робив мітли, а жінка носила їх продавати.</p>
	<p>Приходить Святий Вечір. Тато цих синів каже до жінки:</p>
	<p>— Рихтуй мені вечерю, най я піду до старшого сина. Приходить він до старшого сина, а в сина нема ніяких свят.</p>
	<p>Колядники колядують, а вони собі роблять, ще й тата запрягли до роботи. Вертається тато додому та й каже до жінки:</p>
	<p>— Ти знаєш що, жінко? В них нема ніяких свят. Нічого не варено, не печено — нічого в світі. Рихтуй вечерю, йду до другого сина.</p>
	<p>— Приходить він до другого сина, а то і в другого таке. Багатство, робота. Вертається він додому та й каже:</p>
	<p>— Біда, я ще й у другого сина мусив наробитися. Вони нічого не визнають. Рихтуй мені вечерю, я йду відознати, як наш найменший син жиє. Хоч я зрікся його, але піду.</p>
	<p>А менший син з жінкою заробили грошей, файно приготувалися і сідають до вечері. Вони не мають з ким вечеряти, сами двоє. Каже жінка до чоловіка:</p>
	<p>— Іди знайди хоч якогось подорожнього, щоби сів з нами до вечері. Бо як нам самим сідати?</p>
	<p>Пішов чоловік дорогою попри став, чує, щось стогне коло ставу. Підходить він ближче, а там чоловічок старенький лежить. Слабий і весь у ранах. Каже чоловік до него:</p>
	<p>— Дідусю, ходіть до мене. Повечеряйте з нами, бо ви голодні. А дідусь каже:</p>
	<p>— Як буду йти до вас, як я такий обдертий? Нема на мені ні сорочки доброї, нічого.</p>
	<p>Чоловік вертається до жінки, ідуть вони обоє і забирають того дідика до себе до хати. Жінка покупала діда, перебрала, зчесала. Посадила діда за стіл, і вони сіли вечеряти.</p>
	<p>А на той час надходить з вечерею тато. Прийшов він під двері, а до хати його щось не пускає. А в хаті співають і веселяться. Тато вертається до свої жінки та й каже:</p>
	<p>— Так файно в них у хаті, а мене щось до них не пускає, я відчинити двері не годен був. Ану ходи зо мною. Може, ми двоє якось упремося та й відкриємо двері.</p>
	<p>Прийшли вони, а то далі їх щось не пускає. Не годні вони зайти, бо вони зреклися свого сина. І вертаються вони додому.</p>
	<p>А на Різдво всі йдуть до церкви. Ідуть менший син з жінкою, іде й той дідочок і йдуть родичі. А старші сини з жінками не мають коли йти до церкви. Ксьондз править службу, колядують файно, і ясно в церкві так, як золото сяє. І каже ксьондз казання&nbsp;<sup>*</sup> :</p>
	<p>— Люди добрі, відколи я тут на парафії, ще таких свят веселих я не пам’ятаю. Тут мусить бути якась душа свята, що так весело і так хор файно співає.</p>
	<p>Прийшли з церкви, а тато каже жінці:</p>
	<p>— Вчора ми не могли добутися до нашого меншого сина. Сьогодні йдемо знов до него.</p>
	<p>Приходять вони знов туди, а їх щось навіть на подвір’я не пускає. Вертаються вони, та й каже чоловік до жінки:</p>
	<p>— Видиш, жінко, ми прогрішили, що ми його зреклися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ка́зання — проповідь.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 11 лютого 1985 року Фединчук Марія Григорівна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
