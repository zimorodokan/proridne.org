<!--#include virtual="/-/inc/general__page_start.inc" -->
<title>Як хлопець пані оживив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як хлопець пані оживив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлопець пані оживив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлопець пані оживив <br><span class="article__headerDescription">Українська народна казка Гуцульщини</span></h1>
	<p>Були собі чоловік та й жінка. Чоловік умер, і лишилася жінка з сином. За якийсь час віддалася вона вдруге, але вітчим не любив її сина. А син той був дуже файний на вроду. Якось вітчим з сином мали йти орати і дуже сварилися під високим дубом. І вітчим прокляв хлопця — і з нього зробилася грушка. Та грушка щороку файно родила, але ніхто не брав з неї плоди.</p>
	<p>Одної літньої днини їхав на прогулянку пан з панею і двома дітьми. Побачили вони грушу, всю в спілих плодах, а деякі грушки вже попадали і лежали під деревом у траві. Пані скочила з карети, підоймила одну грушку і вкусила. І враз упала мертва. Пан не зрозумів, що це є, і не знав, що робити.</p>
	<p>А недалеко від тої грушки жила стара баба. Вона вийшла і розказала панови, що вітчим прокляв сина і з него зробилася грушка. Хто з’їдає з неї плоди, той умирає. Задумався пан. Що робити? Взяв мертву жінку в карету і везе додому. І гірко плачуть діти.</p>
	<p>Оголосив пан по цілім царстві, що хто оживить його жінку, тому дасть всі воли й корови, які є в його маєтку. Всякі приходили — нічого не годні зробити. І прийшов якийсь хлопець. Пан каже:</p>
	<p>— Тут уже всякі приходили, та не воскресили її. А ти воскресиш? А хлопець каже:</p>
	<p>— Пустіть мене д’ній.</p>
	<p>І пустив його пан. Хлопець увійшов. Він мав на правій руці, на мізилнім пальци, перстенець. Той перстенець складався з трьох обру-чиків. Здоймив він перший обручик і сказав:</p>
	<p>— Це моя молодість. Здоймив другий і сказав:</p>
	<p>— Це моє супружество. Здоймив третій і сказав:</p>
	<p>— Це моя сила. Цей перстень повинен збудити вашу жінку. Ви, пане, лягайте.</p>
	<p>Пан ліг. І зачав хлопець кадати почерез себе тим перстенцем. Кинув раз, кинув другий, а коли кинув третій раз, пані збудилася і встала. Подивилася вона по хаті та й каже:</p>
	<p>— Як я довго спала. А хлопець сказав:</p>
	<p>— Якби не я, ти би більше й не встала.</p>
	<p>Пан так зрадів, що не знав, що йому робити. І дуже діти зраділи. Сказав пан своїм наймитам виганяти зі стаєнь всю худобу. Вигнали всю худобу. Жаль панови, але нічого не каже. А хлопець подивився на него та й каже:</p>
	<p>— Чого жалієш за худобою? Не бійся, я всю не заберу.</p>
	<p>— Я не жалую, — сказав пан. А хлопець каже:</p>
	<p>— Ти мені не признаєшся, але в мене є перстенець, який про все мені розказує.</p>
	<p>А хлопчик, син цего пана, сказав:</p>
	<p>— Якщо ти з ним добре не розрахуєшся, то я іду разом з ним.</p>
	<p>— Що він схоче взяти, не пожалую, — сказав пан.</p>
	<p>Вибрав хлопець собі коня, вибрав одну корову і сказав дати сто золотих монет. Пан йому відрахував ті монети, і хлопець розпрощався з пановою жінкою, паном, їхніми дітьми й пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 12 лютого 1984 року Драгомирецька Марія Михайлівна (1954 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
