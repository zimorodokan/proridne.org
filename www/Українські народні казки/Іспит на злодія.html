<!--#include virtual="/-/inc/general__page_start.inc" -->
<title>Іспит на злодія ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Іспит на злодія» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іспит на злодія.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іспит на злодія <br><span class="article__headerDescription">Українська народна казка Бойківщини</span></h1>
	<p>Був чоловік, що шукав такого слуги, аби вкрав і йому приніс. То на базарі мож було щось таке найти, такого «робітника». Найшов він одного такого, а той каже: — Я вкраду.</p>
	<p>— Як украдеш, то добре, будеш у мене добрий слуга. Ходи зо мною. Але коли ти мені покажеш, що ти то зробиш, що можеш красти?</p>
	<p>А той каже:</p>
	<p>— А во веде жид козу. Я зараз її вкраду.</p>
	<p>— А як?</p>
	<p>— Та увидите.</p>
	<p>Він раз-два роззув чоботи, забіг наперед того чоловіка з козою, кинув єден чобіт на дорогу, а другий — під паху, побіг з ним далі вперед та й кинув на дорогу другого чобота. Чоловік з козою підійшов — чобіт на дорозі. Єден. Та що йому з єдного чобота? Лишив його геть. Пройшов з козою трохи далі — ага, є й другий чобіт. Треба повертати по той перший. Козу вже не завертає, прип’яв її, а сам вернувся по той чобіт. Той вернувся, а той козу вкрав. Чоботи є, а кози нема. Шукає, шукає — нема.</p>
	<p>А той повів собі козу до хати, зарізав її, завив м’ясо в шкіру, та й несе собі на плечах.</p>
	<p>А жид далі шукає кози. Нема. Пішов шукати в лозові корчі. А хлопець раз-два сховався за лозовий корч, голову з кози наставив крізь корч та «ме-ге», «ме-е-ге».</p>
	<p>— Йой, — каже жид, — любочко моя, як ти тут зайшла? Зараз, зараз. Зараз іду.</p>
	<p>Жид все ближче, а то млака, жид все ближче, а то ще більша млака. Як козу врятувати? Жид скинув сподні, скинув кальсони та й іде млаками козу рятувати. А той вискочив та й украв кальсони й сподні, й мешти, та й тоти чоботи — все. Жид до кози, а то сама голова.</p>
	<p>Приносить він то все додому, а ґазда каже:</p>
	<p>— Добре, будеш у мене добрим слугою. А тепер заложімся, хто з тої кози буде перший м’ясо їсти.</p>
	<p>— Та хто ж, я чи ви? А той каже:</p>
	<p>— Та я буду.</p>
	<p>— Ви все прикажете, все розкажете — і я маю се робити, як і скажете. Але хто ж буде перший козу їсти?</p>
	<p>А жінка варить м’ясо з кози. Вже коза й доварюється. Цей вийшов на двір. А шкіра висіла надворі, аби схла. Він змінив голос та й каже надворі:</p>
	<p>— Skwra juz jest, zaraz będzie i koza. Сказав це голосно, влітає досередини й каже:</p>
	<p>— Уже постерунковий прийшов та шкіру пізнає. Ховайтеся десь. Ґазда утік до других покоїв, а той собі сів та й їсть м’ясо. Той чоловік чекає зо дві години — нема постерункового. Входить він і каже:</p>
	<p>— Ну як, пішов постерунковий?</p>
	<p>— Та пішов. Але хто їв м’ясо перший?</p>
	<p>— Ага, — каже. — Як побудеш у мене рік, то ти й з мене портки стягнеш, як з того жида. Я тобі плачу за рік та й іди собі з богом.</p>
	<p>Взяв він гроші та й пішов геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ріпне, Рожнятівського району, Івано-Франківської області 27 липня 1994 року Литус Іван Миколайович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
