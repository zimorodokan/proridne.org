<!--#include virtual="/-/inc/general__page_start.inc" -->
<title>Як пропав багатий брат ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як пропав багатий брат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пропав багатий брат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пропав багатий брат <br><span class="article__headerDescription">Українська народна казка Бойківщини</span></h1>
	<p>Жили два брати — один бідний, другий багатий. Якось бідний брат приходить до багатого і просить: — Брате, позич мені муки.</p>
	<p>А багатий брат був скупий і муки не позичив. Каже:</p>
	<p>— Знаєш, брате, яка в мене жінка? Буде сваритися, як я тобі позичу. Приходить бідний додому і каже:</p>
	<p>— Спечи мені, жінко, на дорогу корж, — піду шукати роботи, щоб мати якийсь гріш.</p>
	<p>Спекла жінка корж з останньої муки, що була в сусіку, і відправила чоловіка на заробітки.</p>
	<p>Ішов він, ішов, поки не захопив його вечір. Вирішив чоловік ночувати в лісі під дубом, бо до села ще було далеко. Враз почув чиїсь голоси: то два розбійники ховали ключ у дупло. Почув бідний брат такі слова: «Іване, ти добре закрив двері?» — «Добре». — «А ключі добре сховав?» — «Добре». — «Ну, то ходімо скоріше доганяти своїх».</p>
	<p>Чоловік зрозумів, що то були опришки, і пішов шукати ті ключі. Дістав їх з дупла і недалеко від дуба намацав двері. Втворив їх одним ключем, а там — золото. Далі — другі двері. Втворив їх, а там — срібла много. Втворив треті двері, а там було много хліба, муки і різного товару. Втворив послідні двері, а там стоїть пара коней, запряжених у великий віз. Набрав він взуття, одягу, муки, хліба. Поносив то все на віз і до ранку був дома.</p>
	<p>На Великдень рано його жінка і діти приходять до церкви в новому одязі і взутті. І приносять святити повний кошик. Були там і паска, і ковбаса, і шинка, і яйця. Це дуже здивувало жінку багатого брата. Закінчилася служба Божа, прийшли багач з жінкою додому, а вона не дає ’му спокою:</p>
	<p>— Іди, чоловіче, запитайся в брата, де він набрав такого багатства, бо ще вчора не мав кусника хліба і муки на паску.</p>
	<p>Приходить багатий брат до бідного і каже:</p>
	<p>— Не гнівайся, брате, що-м не хотів тобі муки позичити. Але скажи мені, де-с дістав таке багатство.</p>
	<p>Бідний каже:</p>
	<p>— Не радив би-м тя, брате, іти туди, де я був. Але як так дуже хочеш, то скажу тобі. Іди за третє село. Дійди до лісу і сховайся під великого дуба з глибоким дуплом. В тім дубі будуть сховані ключі. Возьми ті ключі і одпирай ними двері, які найдеш недалеко від дуба. Але вважай, бо там живуть опришки.</p>
	<p>Прийшов багатий т’хаті та й розказав жінці. Вона, довго не думаючи, відправила його в дорогу. Запряг чоловік коні й поїхав. Приїздить до лісу вже під вечір. Сховався під дуба і чекає. Ая, ідуть двоє і говорять межи собою. Чоловік зрозумів, що то опришки, перечекав, поки вони пішли, і став шукати ключі. Намацав їх у дуплі. Недалеко увидів вхід до тих пивниць. Йой, що він там увидів! Якого там золота було, якого срібла! Аж ’му очі порозбігалися. Загрузив він то все добро на фіру, аж чує — один опришок ’му каже:</p>
	<p>— А, то ти, пташку?</p>
	<p>І били його опришки, поки не вбили. Кинули його на фіру, і коні привезли його на рано мертвого додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Цінева, Рожнятівського району, Івано-Франківської області 21 січня 1994 року Федоренко Ольга Теодорівна (1947 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як пропав багатий брат <br><span class="article__headerDescription">Українська народна казка Гуцульщини</span></h1>
	<p>Були в ґазди два парубки. Старший оженився та взяв багачку, а менший взяв дуже бідну, та файну. І так вони собі жили: тоти по-бідному жили, а тоти багачі наживалися, маржини мали доста, всякого. Та й ті бідні спечуть боришки&nbsp;<sup>*</sup> та й зварять буряковий борщик. Та й то їдять, та й сміються, та й кажуть:</p>
	<p>— Борщику рідненький, пробутчику солоденький.</p>
	<p>І так собі жиють. І так дожили до Святого Вечора. Прийшов Святий Вечір, вони файно закуталися&nbsp;<sup>*</sup> (не було багато роботи), помили в хаті, наварили їсти. Та й вже би їли, але нема як їсти, бо треба перший раз дати за простибі. Він каже:</p>
	<p>— Куди би я ніс вечерю?</p>
	<p>— Та не штимує&nbsp;<sup>*</sup> нести ні до кого чужого, неси до брата.</p>
	<p>— Брат багач, має кутання багато, не дуже мене буде приймати в гості, загощати.</p>
	<p>— Е, байка. Він буде сердитися, що пішов перший раз до чужого, а не дав братови. Іди таки до брата.</p>
	<p>Злагодила жінка ту вечерю, дала йому, і пішов він до брата. Увійшов в хату.</p>
	<p>— Добрий вечір!</p>
	<p>— Дай Боже здоров’я, — відповіла жінка. — Що ви так борзо з вечерею?</p>
	<p>— Та бо ми, ади, вже закуталися.</p>
	<p>— Та бо я, ади, ще поміст не помила та й голубці не зварила. Ще доварюється пшениця, я ще не докуталася. Та то багато роботи.</p>
	<p>— Я би давав вечерю.</p>
	<p>— Та... мені не давай. В мене, ади руки брудні, я поміст мию. Іди надвір, там є брат. Та й даш вечерю братови, та й уже.</p>
	<p>— Та добре. Пішов він надвір.</p>
	<p>— Добрий вечір, брате!</p>
	<p>— Доброго здоров’я. Чого так борзо?</p>
	<p>— Ади, ми докуталися, роботи не маєм. Та я з вечерею прийшов.</p>
	<p>— Та що, що ти прийшов з вечерею? Неси в хату.</p>
	<p>— Та я в хаті був. Жінка каже: би я вам дав. Поміст вона миє, руки має брудні.</p>
	<p>— Та я не маю коли. Що ти з своєю вечерею носишся? Йди до дідька. Видиш, що я не маю коли.</p>
	<p>Бідний брат думає: «Що ж це таке? Обоє вигікали мене. Іду додому. Дам вечерю комусь другому».</p>
	<p>Іде він. Тою самою дорогою, що йшов перше. Але перше не було ніякої хати. А це під дорогою зробилася невеличка хатка. Виходить з хати дідо.</p>
	<p>— Добрий вечір!</p>
	<p>— Доброго здоров’я. А ти куди йдеш?</p>
	<p>— Та я, — каже, — з вечерею.</p>
	<p>Та й думає він: «Добре й це. Подам дідови та й будемо зараз їсти». Увіходить в хату, сів на лавицю. А в запічку сидить дівка, така жасна&nbsp;<sup>*</sup>. І каже йому:</p>
	<p>— Вуйку, як буде вам дєдя давати скриню золота, аби ви не брали. Правте в него миску джурин&nbsp;<sup>*</sup>. І би не казали дєдеви, що я вам це сказала.</p>
	<p>— Добре.</p>
	<p>А дідо пішов хоромами, рихтує там щось. Золото рихтує. Входить дідо в хату та й каже:</p>
	<p>— Та вже давай ту вечерю.</p>
	<p>Він подав вечерю. Та й каже дідо.</p>
	<p>— Я тобі теж дам подарунок. Іди, каже, — за мною в хороми, я тобі дам золота, щоби ти мав з чого жити.</p>
	<p>А він каже:</p>
	<p>— Я бідний, мені золота не треба. Я не маю що їсти. Мені дайте миску джурин, аби я мав що їсти. Я не знаю, куди з золотом ходити та й що з ним робити.</p>
	<p>А дідо не хотів давати джурин. Він каже дідови:</p>
	<p>— Як не даєте, то я не беру нічого. Дайте миску джурин.</p>
	<p>— Це, — каже, — не може бути, аби нічого не дати. Муситься щось дати.</p>
	<p>Та й дідо пішов набрав миску джурин та й подав йому. Той приносить джурини додому. Та й каже жінка:</p>
	<p>— Як ти гостив?</p>
	<p>— Е. Ади.</p>
	<p>Розказує, як жінка мила поміст та й не хотіла брати вечерю.</p>
	<p>Казала, що руки брудні мала. А брат післав до дідька. Та й розказав він жінці про діда і про миску джурин.</p>
	<p>— Та, — каже, — добре. Ми нічого не різали, нічого не маємо. А завтра Різдво. Ми боришки наваримо та джурин натопимо та й будемо їсти. Добре й джурини мати.</p>
	<p>— Та де би я то поклав?</p>
	<p>— Ади неси в комірчину, поклади там. А рано кладемо ватру та й будемо їх топити.</p>
	<p>Та й виніс він джурини в комірчину.</p>
	<p>Переспали, рано встають, наклали ватру. Та й каже жінка:</p>
	<p>— Йди неси тоти джурини.</p>
	<p>Той отворив двері в комірчину, а там такий великий зал. Стоять столи, а на столах їда. Пиття, колачі — всяке на світі. Не мож надивитися. Каже він:</p>
	<p>— Ану йди, жінко, сюди. Будеш видіти, що то за краса.</p>
	<p>Входять вони обоє, а назустріч їм з комори виходять дуже багато людей. Кожний джуряк — то людина з пекла. Він усіх тих людей викупив. Та й пішли ті всі люде до своїх домівок.</p>
	<p>А цей запрошує всіх сільських людей до себе в гості. Та й кличе того брата свого:</p>
	<p>— Ану йди до мене в гості.</p>
	<p>— Та чого я до тебе піду? Ти нічого не різав, не маєш чим гостити. Чого до тебе йти?</p>
	<p>— Та, — каже, — байка, що нема чого. Ми з жінкою прилагодимося. Ми на це встаралися. Йди таки до мене в гості та й уже.</p>
	<p>Прийшов брат. Отворив двері та й каже:</p>
	<p>— І-і-і, а в тебе відки це?</p>
	<p>— Та, — каже, — ади...</p>
	<p>Та й розказує він все геть, як то було.</p>
	<p>— Е-ей який ти чемний, — каже брат. На другий рік уже я до тебе прийду з вечерею, би ти мене післав так, як я тебе післав. Я тебе прошу.</p>
	<p>— Та нащо тобі цего, нащо тобі ґешефтів, ти ж маєш всього доста.</p>
	<p>— Та я тебе прошу, би ти для мене зробив таке.</p>
	<p>Прийшов Святий Вечір на другий рік. Багач приходить до брата з вечерею ще за днини. Приходить та й каже:</p>
	<p>— Посилай мене так, як я тебе післав.</p>
	<p>— Ей, — каже, — не треба тобі цего. Нащо тобі цего? Хто знає, як тобі буде?</p>
	<p>— Байка. Ти не хочеш мені доброго зробити. Я тебе таки прошу. Та я того цілий рік чекав. Посилай мене так, як я тебе післав, та й уже.</p>
	<p>— Та йди до дідька з тою вечерею.</p>
	<p>Та й він пішов. Іде, знов дідо виходить з тої хати та й каже:</p>
	<p>— Сюди, сюди йди! До мене з вечерею!</p>
	<p>— Та я йду. Добрий вечір!</p>
	<p>— Дай Боже здоров’я.</p>
	<p>Цей сидить у хаті, а дідо пішов, щось готує надворі. А тота дівка сидить у запічку і нічого не каже. Мовчить собі, така чорна, жісна. Пішов дідо хоромами, нарихтував то золото, тоту грань&nbsp;<sup>*</sup> та й каже:</p>
	<p>— Ану йди бери вже. Бери собі золота, кілько хоч, матимеш з чого жити.</p>
	<p>Той прийшов, скриню втворив, а там повно золота показалось. А то грань, пекло.</p>
	<p>— Черпай, — каже, — жменями і кілько хочеш бери собі того золота. В міхи, в що хочеш.</p>
	<p>І той схилився черпати руками того золота. А дідо лиш іззаду дунув на него, і він потав&nbsp;<sup>*</sup> у тоти грані, в тото пекло. Задушився там і згорів. І байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Бори́шка — картопля.</p>
			<p><sup>*</sup> Заку́талися — тут: впоралися.</p>
			<p><sup>*</sup> Штимува́ти — пасувати.</p>
			<p><sup>*</sup> Жісни́й — страшний, страхітливий.</p>
			<p><sup>*</sup> Джури́н, джуря́к — шкварки, шкварка.</p>
			<p><sup>*</sup> Грань — жар із перегорілого палива.</p>
			<p><sup>*</sup> Пота́ти — (перен.) розтанути, зникнути.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Снідавка (хутори), Косівського району, Івано-Франківської області 15 грудня 1985 року Копчук Анна Дмитрівна (1924 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
