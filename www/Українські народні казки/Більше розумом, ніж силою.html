<!--#include virtual="/-/inc/general__page_start.inc" -->
<title>Більше розумом, ніж силою ☼ Українська народна казка ☼ Народна творчість</title>
<meta name="Description" content="Українська народна казка Поділля «Більше розумом, ніж силою» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Більше розумом, ніж силою.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Більше розумом, ніж силою <br><span class="article__headerDescription">Українська народна казка Поділля</span></h1>
	<p>Давно-давно, тисячу років тому подружились лев, вовк і дикий кабан.</p>
	<p>Відправились три приятелі шукати щастя. Де вони не були їх ніхто не хотів приймати. Одного разу лев сказав:</p>
	<p>— Цікаво є на світі хтось хто б нас переміг?</p>
	<p>— Є, як же! — сказав вовк. — Людина!</p>
	<p>— Дурниці говориш — ричав лев — я без вас з десятком людей справлюсь! Хоча б один підійшов ближче!</p>
	<p>— Ну — ну, — фиркнув вовк.</p>
	<p>І тут іде їм на зустріч хлопчик — школяр.</p>
	<p>— Це людина? — запитав вовк.</p>
	<p>— Ні, це ще не людина, — сказав вовк.</p>
	<p>— Так я з ним і не буду зв’язуватись.</p>
	<p>Пішли вони далі, ста кроків не пройшли — бреде назустріч старець, зовсім уже дряхлий, ледве ноги переставляє.</p>
	<p>— Це що ж людина ? — запитав лев.</p>
	<p>— Вже ні — сказав вовк — він раніше був людиною.</p>
	<p>— Тоді нехай іде з миром, — пробурчав лев.</p>
	<p>Знову пішли людину шукати, опинились в дрімучому лісі. Стали пробиратися крізь хащу і тут наткнулись на молодого дроворуба.</p>
	<p>— Ну, а це вже людина? — запитав лев.</p>
	<p>— Він це, він, людина! — сказав вовк.</p>
	<p>Лев до лісоруба підійшов, привітався:</p>
	<p>— Щастя, удачі тобі земляче! Розумієш, посперечалися ми. Вовк говорить, що ти з нами усіма один би справився. Яка ж у тебе зброя?</p>
	<p>— У мене? Нема у мене ніякої зброї, крім сокири. Хіба, що розум ще...</p>
	<p>— От, що! Розум говориш! Ану діставай свій розум і спробуй нас перемогти.</p>
	<p>— Воно так, — сказав лісоруб, — та тільки я його сьогодні дома забув.</p>
	<p>— Не біда ! Збігай вовче до чоловіка додому та принеси його.</p>
	<p>Вийняв лісоруб з кишені шматок паперу і написав дружині: «Прив’яжи на шию вовку камінь». Схватив вовк лист і побіг до дружини людини, а лев і кабан зосталися його самого сторожити і в чотири ока дивилися, щоб не утік.</p>
	<p>Пройшов час, два, три, а вовка немає. Як тільки він, дурень лісний, дав жінці лісоруба камінь на шию собі прив’язати, тут йому і кінець прийшов. Всім селом накинулись на нього, били, поки до смерті не забили.</p>
	<p>Лісоруб тим часом зголоднів, достав із сумки хліб і сало став їсти.</p>
	<p>— Ну, і смачно ж твоя їжа пахне! — заговорив лев, облизуючись.</p>
	<p>— Що це ти їси?</p>
	<p>— А це, брате Леве, сало дикого кабана — відповідає лісоруб пошепки.</p>
	<p>Не встиг він договорити, як лев кинувся на кабана і розірвав його.</p>
	<p>— Постій — закричав лісоруб, — так не їж! Ти ж сала хотів, значить треба спершу кабана пошмалити, а потім і сало вирізати.</p>
	<p>— Так, людино, твоя правда, не так і смачно зі щетиною та шкурою, — погодився лев.</p>
	<p>— Знаєш що, виріж мені сала ти, от і ніж у тебе. Тільки прив’яжи мене до дерева, можу не втриматись.</p>
	<p>Лісоруб швидко прикрутив лева до великого дерева. Але на всяк випадок перевірити вирішив.</p>
	<p>— Ану, попробуй, чи зумієш мотузку перервати?</p>
	<p>Лев напружився і мотузки лопнули, і в усі сторони розлетілись.</p>
	<p>— Міцніше, міцніше, людино, прив’яжи.</p>
	<p>Так лісоруб скрутив лева, що той, як не крутився, але не зміг розірвати мотузку. А лісоруб зразу ж його обухом по голові.</p>
	<p>Показала людина звірам, чому говорять: «Більше розумом, ніж силою».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>193 (6459). Більше розумом, ніж силою. СУС 157. Записано 2009 року. Бурлака Степан Федорович (1942). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
