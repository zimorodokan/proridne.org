<!--#include virtual="/-/inc/general__page_start.inc" -->
<title>Адам і Єва ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Адам і Єва» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Адам і Єва.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Адам і Єва <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Діло було колись, як ще люди не велись. Бог глинки накопав і холоші підкачав. Потім формочку зробив, чоловіка зліпив. Зліпив ноги, зліпив руки, далі бог набрався муки. Прилетіла іще й муха:</p>
	<p>— Приколи ще ніс і вуха.</p>
	<p>Ніс і вуха приколов, задумався і змолов:</p>
	<p>— Дірочок — хоч грай у дами, нехай буде це Адамом.</p>
	<p>Спить Адам, ноги задер, поки бог ребро оддер. Положив ребро на лист, а Сіркові це й уміст. Схватив ребро та й у ліс. Бог довго стояв, кричав, пару з дерева качав. Добра пара, хоч і з древа. Нехай буде оце Єва!</p>
	<p>Пішла Єва в сад гулять, та якось на древо глядь. Кругом древа обвив змій та й говорить слово їй:</p>
	<p>— Ех яблучко, молодице, нехай буде це кислиця.</p>
	<p>Єва яблучко вкусила і Адамові струсила. Їсть Адам, пузо в’яже. Та тихенько Єві каже:</p>
	<p>— А ти, Єва, чого гола?</p>
	<p>— А ти, Адаме?</p>
	<p>Побалакали, змоглися та й листячком покрилися. А бог ходе все садами та гукає все:</p>
	<p>— Адаме!</p>
	<p>Адам довго мовчав, а потом і закричав. Бог прийшов, їх під листячком найшов:</p>
	<p>— Ах, ви свині, а не люди, що ж із вами далі буде? Як ти, Єва, вміла красти — будеш увесь вік на Адама прясти. А ти, Адам, вмів брати — будеш увесь вік на Єву землю орати.</p>
	<p>І випхнув бог людей із раю. А я свій розказ закінчую.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26 (7175). Адам і Єва. СУС —. Записала Гребенюк Тетяна 2009 року. Гребенюк Олександра Пантелеймонівна (1938). Дніпропетровська область, Царичанський район, Новопідкряж</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
