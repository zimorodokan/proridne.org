<!--#include virtual="/-/inc/general__page_start.inc" -->
<title>Старий собака ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Старий собака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Старий собака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Старий собака <br><span class="article__headerDescription">Українська народна казка про тварин</span></h1>
	<p>Був у чоловіка собака. Покіль молодим був, дак він його і жаловав; як ізстарівсь, дак він його проганяє. Він лежить під тинком, а вовк прийшов до його, каже: «Чого ти так пропадаєш?» А він каже: «Покіль я був молодим, так мене й жаловали, а тепер я старий, так мене і б’ють». Вовк каже йому: «Як вийде твій хазяїн в поле, так іди за ним». — «Дак мене, — каже, — б’ють да не пускають в поле». Вовк каже: «Да я зроблю так, що тобі добре буде: хазяйка положе під возом дитину, а я прийду да й ухвачу, а ти біжи за мною да й кричи, да хоч у тебе й нема зубів, то ти мене сіпай як-небудь, щоб хазяйка почула».</p>
	<p>Вовк ухватив дитину і несе, а собака біжить за ним да й сіпає його. А хазяйка почула — біжить з граблями да й кричить: «Чоловіче, вовк дитину ухопив! Гаврило, Гаврило! Чи ти не бачив, — вовк дитину ухопив!..» Чоловік догнав вовка да й одняв дитину.</p>
	<p>Чоловік каже: «Бач сукиного сина дочка! Не годувала собаки, занехаяла, а він хоть і старий, а все-таки поміч дає!» Дак жінка і дала собаці кришку хліба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Старий собака. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 101. Зап. в Пирятинському пов. Полтавської губ. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 13.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
