<!--#include virtual="/-/inc/general__page_start.inc" -->
<title>Орел і кури ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Орел і кури» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Орел і кури.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Орел і кури <br><span class="article__headerDescription">Українська народна казка про тварин</span></h1>
	<p>Орел до півдня літав аж повище хмар, а потім спустився вниз і сів на клуню. Ладнаючись вхопить собі що-небудь на обід, орел озирався на всі боки. Не побачивши нічого підходящого, орел перелетів на другу клуню. А кури заздалегідь помітили, що орел спускається до них, і всі поховались під сани, а інші в сіни повскакували.</p>
	<p>Орел з клуні перелетів на тин і сів. Кури почали розмовлять між собою: «За віщо його величають царем птиць? Уже чи не велика штука перелетіть з одної клуні на другу? Так літать і ми зумієм».</p>
	<p>Орел почув та й каже: «Що ж тут такого дивного, що я низько літаю? Я можу іще нижче куриці полетіть, а от ви попробуйте підняться вгору до самих хмар так, як я літаю!» Кури тоді язик прикусили, принишкли.</p>
	<p>А коли орел знявся і полетів геть од села в поле, кури знов почали турбуваться: «Найшов чим хвастаться, що він може високо підніматься!.. Яка з того користь? Високо літа, а їсти захоче — на землю сіда, нашого братчика хапа. Якби не ми, так він би під хмарами з голоду здох».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Орел і кури. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Тарасевський в м. Шебекіно Бєлгородського пов. Курської губ. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 373.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
