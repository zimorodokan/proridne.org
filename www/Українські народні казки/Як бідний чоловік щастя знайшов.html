<!--#include virtual="/-/inc/general__page_start.inc" -->
<title>Як бідний чоловік щастя знайшов ☼ Українська народна казка ☼ Народна творчість</title>
<meta name="Description" content="Українська народна казка Буковини «Як бідний чоловік щастя знайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідний чоловік щастя знайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідний чоловік щастя знайшов <br><span class="article__headerDescription">Українська народна казка Буковини</span></h1>
	<p>Було два брати. Один жив багато, а другий бідно. Багатий каже бідному: — Не спи, та будеш мати. Ти спиш — то й не маєш. Бідний думає: «Чекай, я буду робити так, як ти. Коли ти будеш сіяти, тоді й я буду сіяти».</p>
	<p>Посіяв він тоді, як багатий. І їднакі пшениці ростуть. А як почало приходити до жнив, то в багатого урожай все луччий і луччий, а в бідного поганий. Він каже до жінки:</p>
	<p>— Іду я вночі стерегти пшеницю. Бо в мене зменшується, а в того збільшується.</p>
	<p>— Та що ти там устережеш? — каже жінка.</p>
	<p>— Я таки піду.</p>
	<p>Та й пішов. Пішов та й ходи вночі, ходи — у їден край, у другий. У половині ночі з’явився малий панок, рве на його полі пшеницю та й кидає багатому на ниву. А він потиху підійшов та як лапне його в руки!</p>
	<p>— Ти що робиш? Чого ти кидаєш мою пшеницю багачеви на ниву?</p>
	<p>— Я не винен. Я його щастя.</p>
	<p>— Ти скажи мені, де моє щастя. А той каже:</p>
	<p>— Гляди собі, де твоє щастя.</p>
	<p>— Скажи, бо я тебе не пущу.</p>
	<p>— Твоє щастя на дубкови сидить, на скрипочку грає і нічим ся не жури.</p>
	<p>— А де друге щастя моє? Не те, що на дубови. І той панок йому каже:</p>
	<p>— Іди наймися до пана служити. Пан буде давати тобі хату, а ти кажи, що підеш у дудев і там будеш жити.</p>
	<p>Пішов він до пана служити і в тому бур’яні копає собі бурдей. Викопав по пояс. А далі роскалем ударив — плита. В другім місці копнув — плита, в третім — плита. Вже далі неможливо копати. Бере він важник і піднімає плиту. Мей, а там золото засіяло! Він тим важником ту плиту назад легенько пустив і далі вже не копає. Роби бурдей. Зробив той бурдей та й там собі жиє і роби в пана. Що за рік прироби, бере додому.</p>
	<p>А той пан мав дві одаї. І продає він одну одаю публічним торгом. Зібралися купці. Хто більше дасть, той возьме. А той дід, що наймився, — важник у руки, підняв плиту, набрав торбу золота і тоже пішов купувати мушію, пішов на той публічний торг. Пани торгуються, а він сів ззаду в білій манті та й сидить. Їден дає стілко, а той вискакує та дає більше, а той ще більше. І дігнали аж до десяти тисяч. Той, що дає десять тисяч, має забирати собі мушію. А тут кажуть:</p>
	<p>— Чекайте, тут ще їден є. Що він дає?</p>
	<p>— А то, — кажуть, — наймит. Встав там їден та й каже:</p>
	<p>— Ви, вуйку, прийшли купити чи подивитися?</p>
	<p>— Я прийшов купити.</p>
	<p>— То йдіть ближче до нас. Підходи до них дід, а вони сміються.</p>
	<p>— Ну, скілко ви даєте за цю одаю?</p>
	<p>— А ти кілко даєш?</p>
	<p>— Десять тисяч.</p>
	<p>— Двадцять тисяч даю.</p>
	<p>Хай хто підступи! Сплескали всі в долоні та й кажуть:</p>
	<p>— Гай до нотаріуса, діду.</p>
	<p>Приходя до нотаріуса, робля документ. Виймає дід з-під пахи торбу, висипав гроші, вирахував. І ще половина лишилася. А ті кажуть:</p>
	<p>— Ади, який дід. Ми сміялися з него, а він забрав одаю.</p>
	<p>А пан продав так, що все лишив, тілко забрав з собою жінку й дітей. Все хазяйство забрав дід.</p>
	<p>Їде дід до брата в своє село, їде в гості. Побув там, уже забирається та й каже:</p>
	<p>— Гай, брате, їдь зо мною. Побачиш, де я служу, як жию. Братова жінка не хоче, а дід каже:</p>
	<p>— Як жінка не хоче, то їдь хоч ти, брате, зо мною. Побачиш, де я служу, як жию.</p>
	<p>Поїхав брат з ним. Їдуть вони обидва, під’їхають до того хазяйства, а брат подивився та й каже:</p>
	<p>— Скілко цей пан має овець! А він каже:</p>
	<p>— Братчику, це мої. Брат-багач сміється.</p>
	<p>— Що та таке говориш?!</p>
	<p>Їдуть далі, а на полях пасеться худоба.</p>
	<p>— Скілко цей пан має худоби! А дід каже:</p>
	<p>— Братчику, то моя худоба.</p>
	<p>А він сміється, той брат-багач. Їдуть далі, а там стадо свиней. Багач каже:</p>
	<p>— Скілко свиней має цей пан!</p>
	<p>— Це мої свині, братчику, — каже йому брат.</p>
	<p>— Та твої, бо ти їх годуєш, ходиш коло них, — каже багач. Їдуть далі, а на ставу повно гусей і качок.</p>
	<p>— От скілко цей пан має гусей і качок.</p>
	<p>— Це мої, братчику, — каже йому брат.</p>
	<p>А той лиш сміється. Та й дивиться далі, а там — курей багато. Брат йому знов каже:</p>
	<p>— Це мої.</p>
	<p>Той уже нічого й не каже, а лиш сміється.</p>
	<p>Приїхали на місце, просить його брат у дім свій. Посадив за стіл. Постукав об стіл, і наймички видали на стіл все: і наїдки, й напитки. Аж тоді брат повірив, що то все його. І питає багатий брат:</p>
	<p>— Як ти добув це щастя?</p>
	<p>— Та як? — каже. — Не сплю та й маю.</p>
	<p>Посидів багач у него три дні та й пішов додому. Питає його жінка:</p>
	<p>— Ну, як там брат жиє? А чоловік каже:</p>
	<p>— Як він жиє, то ми проти него ноль. А ти не хтіла йти. Жінка йому:</p>
	<p>— А ти не питав його, як він розжився?</p>
	<p>— Питав, а він каже: «Не сплю та й маю».</p>
	<p>Той хазяїн усім своїм наймитам платив у два рази більше, ніж раніше пан платив. І сам жив добре. І так жиє й тепер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 10 серпня 1985 року Данилов Олекса Степанович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
