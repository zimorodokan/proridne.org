<!--#include virtual="/-/inc/general__page_start.inc" -->
<title>Як Микола топився ☼ Українська народна казка ☼ Народна творчість</title>
<meta name="Description" content="Українська народна казка Поділля «Як Микола топився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Микола топився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Микола топився <br><span class="article__headerDescription">Українська народна казка Поділля</span></h1>
	<p>Жив собі один чоловік на імення Микола. Хазяйнував потроху, як усі. Усе було добре, поки одного року трапилася з ним халепа. Хліб, що заробив за літо, миші з’їли, худобина, яка була, виздихала. Сів він на призьбі та й плаче.</p>
	<p>— Ну що, — каже, — мені робити, такому невдасі. Нічого не лишається, як тільки втопитись.</p>
	<p>Пішов до річки з того горя. Йде дорогою, зі світом прощається. Коли це назустріч йому йде якийсь чоловік.</p>
	<p>— Добридень, добрий чоловіче, куди йдеш? — питає Микола.</p>
	<p>— Та от, іду кращої долі шукати, а від своєї тікати, — відповідає незнайомець.</p>
	<p>— Що ж це за доля така, що ти від неї втікаєш? — питає.</p>
	<p>— Та така, що був колись і багатий, і в пошані. А тепер нічого не маю, на кусень хліба у людей питаю. Хата згоріла, жінка втекла, діти відцурались. За яку роботу не візьмусь — ніяка не робиться.</p>
	<p>Відповів так та й пішов собі. А Микола зупинився, та й каже собі:</p>
	<p>— Почекай, дурню, не спіши! Виявляється є на світі ще більші невдахи, ніж я!</p>
	<p>Та й не пішов топитися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>170 (6436). Як Микола топився. СУС —. Записано 2009 року. Гаврилюк Антоніна Сергіївна (1922). Вінницька область, Літинський район, Малинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
