<!--#include virtual="/-/inc/general__page_start.inc" -->
<title>Про дубок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про дубок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дубок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дубок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Старий дуб жив уже багато, багато років. Гіллястий, міцний, поважний, він був найголовніший тут, у лісі. Недарма його слухали і дерева, і пташки. Під його охороною не страшні їм були вітри і бурі.</p>
	<p>От і зараз позривав вітер жолуді, порозкидав, а листя все ж таки переможно зашуміло:</p>
	<p>— Не пустимо тебе далі!</p>
	<p>Маленький жолудьок почув, як його батько з вітром і подумав: «Справді наш батько найдужчий. Он навіть вітер його злякався». Раптом зашелестіло листя над жолудьком і маленькі ручки підняли його з землі.</p>
	<p>— От іще жолудьок заховався! — сказав невеличкий хлопчик.</p>
	<p>Він тримав у руках кошик і кинув туди жолудьок.</p>
	<p>— Дивіться, дивіться — показував він свій кошик усім дітям. — Правда, я багато зібрав? Я сам навесні викопаю ямки і посаджу їх. Хлопчик, який ніс кошик, ішов дуже радісний і приспівував: Посаджу я жолудьок, з нього виросте дубок.</p>
	<p>Жолудів набралися цілі гори. Повні комори їх насипали. А коли їх винесли на подвір’я, — була вже провесінь.</p>
	<p>— Я сам! Я сам посаджу свої жолудьки! — вигукнув хлопчик.</p>
	<p>І жолудьок упав у ямку. Земля ніжно обгорнула всі жолудьки і шепотіла:</p>
	<p>— Діти мої, синочки, виростайте дубочки. Я вас зігрію, нагодую, сили вам додам, а ви мене, як виростите, збережіть від суховію клятого.</p>
	<p>Минуло кілька років. Навесні пташки поверталися до рідного лісу і раптом побачили там, на степу, молодий, чудесний ліс шумить.</p>
	<p>— До нас! До нас! — простягали до них гілки молоді дерева. — Хіба ви нас не впізнаєте? Ми діти старого дуба!</p>
	<p>Весело стало в молодому лісі. І ніхто не злякався, коли влітку раптом налетів суховій. Стояли міцні дубки і не пустили вітру до полів. Закрутився суховій на місці, засвистів та й зник. А дубок засміявся і згадав маленьку ручку, яка підібрала його з землі і посадила тут. Ця ручка перемогла найдужчий вітер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>78 (5550). Про дубок. СУС —, новотвір. Записано 2008 року. Мальована Ярина Степанівна (1929). Черкаська область, Чигиринський район, Вітове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
