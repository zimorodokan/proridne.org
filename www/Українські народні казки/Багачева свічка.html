<!--#include virtual="/-/inc/general__page_start.inc" -->
<title>Багачева свічка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Багачева свічка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Багачева свічка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Багачева свічка <br><span class="article__headerDescription">Українська народна казка Гуцульщини</span></h1>
	<p>Багач всукав велику свічку та й іде до церкви попри хату бідного. А бідний вийшов та й дає йому малесеньку свічечку. Та й каже:</p>
	<p>— Озми й мою свічку. Поставиш у церкві. Він би не брав, але не сміє, бо бідний усе коло него робить. Узяв він ту свічку та й несе. Та й думає по дорозі: «Чи нести цю свічку, чи кидати?» Не хоче доносити до церкви, він встидається тої свічки. Іде він, а там попри дорогу кавалочок кущів. Він кинув ту свічку в кущі та й пішов до церкви.</p>
	<p>Прийшов він до церкви. Служба правиться, свічки горять. Він підійшов до одної свічки та й хоче запалити від неї свою свічку. А то не виходить. Він до другої свічки — не виходить. Він обійшов усі свічки і ніде свою свічку запалити не зміг. Витяг сірник — не запалюється.</p>
	<p>А він був найгонорніший старший брат церкви. Завстидався він та й поклав свою свічку в кутик, аби ніхто ту свічку й не видів.</p>
	<p>По службі вийшов він з церкви й пішов до дому. Такий маркотний&nbsp;<sup>*</sup>. Іде напроти того куща та й подивився там. А там свічка бідного горить. Він прийшов, подивився на ту свічку, тоді загасив її і кинув назад у кущі, а вона знов загорілася. На другий день він пішов туди подивитися — згоріла свічка геть.</p>
	<p>І розказав він всьому народови, що таке із свічками погостив&nbsp;<sup>*</sup>.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Марко́тний — невдоволений, сумний.</p>
			<p><sup>*</sup> Пого́стити — зазнати чогось.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 26 травня 1984 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
