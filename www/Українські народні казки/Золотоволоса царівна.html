<!--#include virtual="/-/inc/general__page_start.inc" -->
<title>Золотоволоса царівна ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Золотоволоса царівна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золотоволоса царівна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золотоволоса царівна <br><span class="article__headerDescription">Українська народна казка Бойківщини</span></h1>
	<p>Були собі два царі. Один мав дочку, а другий — сина. Ідуть вони оба на війну. І договорилися: — Як я загину, аби ти взяв мого сина на опіку. А другий каже:</p>
	<p>— Як я загину, аби ти взяв мою доньку під опіку.</p>
	<p>Той, що мав доньку, загинув. А той, що мав сина, повернувся. Та й нагадав собі: він пообіцяв товаришеви, що возьме доньку під опіку. Написав тій цариці, аби прислала до него свою доньку. Зібрала цариця доньку, запрягла коня та й дала їй няньку. Їдуть. Вже близько до того царства, і нянька каже:</p>
	<p>— Розбирайся і моє вбрання вбирай, а своє — давай мені. І аби ти нікому не казала тото.</p>
	<p>Царівна пообіцяла, що не скаже. Приїхали вони до того царя, і була царівна за няньку, а нянька — за царівну. І ніхто про то не знав.</p>
	<p>А той кінь був дуже мудрий — він був царівною дуже пещений. Нянька сказала його вбити, а царівна попросила, би голову з того коня почепили коло воріт.</p>
	<p>Як приїхали вони, няньку взяли в покої, а царівну де діти? Най іде з пастушком гуси пасти. Жене вона з тим Івасиком гуси пасти під ліс та й каже:</p>
	<p>Вітре буйний, вітре буйний, повій,</p>
	<p>З Івасика капелюшок звій.</p>
	<p>Та занеси в темний ліс,</p>
	<p>Най я розчешу свій золотий кіс.</p>
	<p>Вітер звіє з него капелюшок, Івасик побіжить у ліс по капелюшок, а вона за той час розчешеться. А як іде додому, то коло воріт все до тої кінської голови каже: Фаляґо, Фаляґо, якби то знала моя ненька, То їй би з жалю пукло серденько. А то кінь той так звався — Фаляґо.</p>
	<p>Але одного разу Івасик не побіг по капелюшок, а пробіг трохи та й вернувся. Та й видів, як вона розчісує свої золоті коси. Вернулися рони в той день додому, то Івасик розказав комусь при царському дворі. Та й доказали то цареви..</p>
	<p>— ...Пастушка так говорить коло коня.</p>
	<p>Тоді цар закликав пастушку до себе. Та й просить, би вона йому розказала, що з нею сталося в дорозі. А вона не хоче розказати. Каже, що нічого з нею ся не стало. Так, як є, так і є. Тоді цар каже:</p>
	<p>— Як не хочеш мені розказати, то розкажи залізній печі. Завели її до хати, де була залізна піч. І вона все розказала ті печі: що з нею було, що з нею в дорозі нянька зробила. А в печі сам цар сидів і то все чув.</p>
	<p>Сказав цар зробити велику гостину. Запросив усі гості і пастушку запросив. Зачали вони забавлятися, гоститися. А тоді цар каже:</p>
	<p>— Хто що цікаве розкаже?</p>
	<p>Всі розказували, хто що знав. Як уже всі порозказували, цар каже:</p>
	<p>— Тепер я вам розкажу.</p>
	<p>І зачав розказувати, як два царі поїхали на війну, і всю ту історію розказав. А нянька за столом у центрі з царевичем сидить. Як закінчив цар тото все розказувати, питається:</p>
	<p>— Як таку людину можна покарати, що так зробила? А тота нянька каже:</p>
	<p>— Таку взяти, прив’язати до коня та й розтягнути. А цар каже:</p>
	<p>— Тож ти сама така. Ти ж тото все зробила. Але, — каже, — ми тебе не будемо розтягати конем, але йди з царства, щоб твоєї ноги туй не було.</p>
	<p>А царевич з царівною поженились, і на тім кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 24 жовтня 1994 року Драч Юлія Юліянівна (1934 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
