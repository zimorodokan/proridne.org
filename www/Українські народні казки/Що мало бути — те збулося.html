<!--#include virtual="/-/inc/general__page_start.inc" -->
<title>Що мало бути — те збулося ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Що мало бути — те збулося» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що мало бути — те збулося.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що мало бути — те збулося <br><span class="article__headerDescription">Українська народна казка Закарпаття</span></h1>
	<p>За давніх часів, коли ще було князівство, молодий князь любив ходити на полювання. Одного разу він поїхав на полювання, і пішов дощ, і був вітер великий, буря, і князь заблудився. Вийшов на одну поляну, подивився, бачить, світло появилося. Почав він у напрямі того світла йти. Прийшов туди, а там жив вугляр з жінкою, який палив вугля, продавав його ковачам і з того жив. Зайшов князь туди і просився переночувати. А він не представлявся, що він князь. Вугляр йому не відмовив, але сказав, що про нього в хаті не є місця, а хіба може переночувати на поді.</p>
	<p>Вийшов князь на під, розложився спати, але йому не спалося. А після того, як він пішов на під, може, через дві години, вуглярева жінка вродила дитину, хлопчика. На той час зайшли до хижі три жони. І почали тому хлопчикови рішати судьбу, як він має жити. Перша каже:</p>
	<p>— Щасливий буде. Друга жона додає:</p>
	<p>— Много біди перенесе. А третя пророчить:</p>
	<p>— Як то все горе перенесе, то виросте та возьме того дівку, який спить на поді.</p>
	<p>Князь то почув, усі ті розмови, і подумав собі: «Де ж такого вугляра син возьме мою доньку?». Дочекав він ранку, встав, відклонився й пішов.</p>
	<p>Прийшов він на другий день додому, підкликав до себе своїх людей, призначив з них одного за старшого та дав до нього два вояки. І пояснив старшому, що в такій-то місцевости народилася у вугляра дитина, хлопчик. Того хлопчика треба знищити та принести з нього знак.</p>
	<p>Ті пішли, знайшли тоту хижу, забрали дитину й повинні були її знищити. Плакав вугляр та й плакала його жона. А вони несли дитину через друге село. А той старший каже своїм воякам:</p>
	<p>— Хлопці, дитину шкода знищувати, це великий гріх. Ми йому змайструймо ладичку, уложім дитину в тоту ладичку й понесім на річку, щоб ніхто не бачив, — най собі пливе. А далі буде, що бог судив.</p>
	<p>Дитина попливла, вони, ті вояки з старшин, розізнали, де є собака, що має щенят, купили одне мале щеня та вирізали з нього язик. На знак князю. І пішли тоти вояки.</p>
	<p>Річка була тиховодна, і дитина пливла свобі поволи в ладиці. А там рибар ловив рибу. Дивиться на річку: щось пливе. Видів, що то якась ладичка. Дочекав ту ладичку, скочив до води та взяв її. Виніс на берег, відкрив, — дитина. Зрадувався рибар, бо в нього жінка була бездітна. Приніс додому ту дитину, жінка тоже зраділа. Подивилася — хлопчик.</p>
	<p>І дитина в них росла. Сусіди питали, звідки дитина, а вони казали, що від далеких родичів забрали годувати. Виріс хлопець, добре вчився. Любили його вчителі, і всі люде його любили й поважали.</p>
	<p>Як йому сповнилося вісімнадцять років, той самий князь, який його хотів знищити, робить об’яву, що на нього нападає другий князь, війну йому оголосив. Хто би найшовся з молодих такий сміливий, щоби міг побороти того другого князя, то старий князь передасть на нього все князівство, а якщо молодий, то й доньку за нього дасть.</p>
	<p>Той хлопець поїхав на війну. І він вийшов переможцем, і вернувся з військом у свою державу, до того князя. Старий князь дав йому свої маєтки. Він і не знав, що то той самий хлопець, син бідного вугляра. Дав йому князь цілий престол князівський і дав за нього свою доньку.</p>
	<p>Що мало бути — те збулося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 6 липня 1988 року Чаварга Іван Васильович (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
