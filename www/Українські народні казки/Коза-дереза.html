<!--#include virtual="/-/inc/general__page_start.inc" -->
<title>Коза-дереза ☼ Українська народна казка ☼ Народна творчість</title>
<meta name="Description" content="Українська народна казка Про Тварин, Гуцульщини, Полтавщини, Подніпров’я (Наддніпрянщини) «Коза-дереза» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коза-дереза.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Гуцульщини</span></h1>
	<p>Був собі дідо й баба. Та й мали хлопця. Купили вони козу. Та й каже дідо бабі:</p>
	<p>— Гони, бабо, козу пасти.</p>
	<p>Баба ймила козу, погнала в поле, напасла її, напоїла та й гонить додому. А дідо вийшов, став на воротях в червоних чоботях, ціпком підпирається, в козоньки питається:</p>
	<p>— Козонько моя люба, козонько моя мила, чи ти їла, чи ти пила?</p>
	<p>А коза каже:</p>
	<p>— Бігла через лісочок, ухопила кленовий листочок, бігла через гребельку, ухопила води крапельку. Тілько їла, тілько пила.</p>
	<p>І дід бабу насварив.</p>
	<p>На другий день дідо каже:</p>
	<p>— Гони, хлопче, козу пасти.</p>
	<p>Хлопець козу напас, напоїв і жене додому. А дідо став на воротях в червоних чоботях, ціпком підпирається, в козоньки питається:</p>
	<p>— Козонько моя люба, козонько моя мила, чи ти їла, чи ти пила?</p>
	<p>— Не їла, дідоньку, не пила, дідоньку. Йшла через лісочок, ухопила кленовий листочок, йшла через гребельку, ухопила водички крапельку. Тілько їла, тілько пила.</p>
	<p>А дідо хлопця насварив.</p>
	<p>І самий іде козу пасти. Та й напас, напоїв та й жене додому. І пішов дідо наперед кози. І став на воротях, у червоних чоботях, ціпком підпирається, козоньки питається:</p>
	<p>— Козонько моя люба, козонько моя мила, чи ти їла, чи ти пила?</p>
	<p>А коза каже:</p>
	<p>— Не їла, дідоньку, не пила, дідоньку. Йшла через лісочок, ухопила кленовий листочок, йшла через гребельку, ухопила водички крапельку. Тілько їла, тілько пила.</p>
	<p>А дідо скричав:</p>
	<p>— Та я тебе не пас, та я тебе не напоював?! А ти кажеш, що ні?!</p>
	<p>Узяв дід ніж та й лупить&nbsp;<sup>*</sup> козу. А коза:</p>
	<p>— Не мене-е-е!</p>
	<p>Дід півбока облупив, а півбока ще ні. А коза вирвалася та й утекла. Утекла коза та й забігла до лисячої хатки. А лисички дома не було. Приходить лисичка додому, а то двері замкнені. А вона ковт-ковт.</p>
	<p>— Хто там є в хатці?</p>
	<p>— Я Коза-Дереза, півбока драна, пів ні. Цупну ніжками, сколю ріжками, хвостиком замету. Тут тобі й смерть.</p>
	<p>Лисичка йде та й плаче, а назустріч біжить вовк. Та й каже:</p>
	<p>— Чого ти плачеш, лисичко?</p>
	<p>— Щось у мої хатці є.</p>
	<p>— Ходім, може, виженемо. Та й прийшли, та й ковт-ковт.</p>
	<p>— Хто є в хатці? А вона каже:</p>
	<p>— Я Коза-Дереза, півбока драна, пів ні. Цупну ніжками, сколю ріжками, хвостиком замету. Тут тобі й смерть.</p>
	<p>— Ой, я цего боюся, — сказав вовк та й утік.</p>
	<p>А лисичка йде та й плаче. Назустріч біжить медвідь.</p>
	<p>— Чого плачеш, лисичко?</p>
	<p>— В мої хатці щось є.</p>
	<p>— Ходім, може, виженемо. Та й приходять. Ковт-ковт.</p>
	<p>— Хто там є в хатці?</p>
	<p>— Я Коза-Дереза, півбока драна, пів ні. Цупну ніжками, сколю ріжками, хвостиком замету. Тут тобі й смерть.</p>
	<p>А медвідь каже:</p>
	<p>— Ой, я цего боюся. Та й пішов медвідь.</p>
	<p>Лисичка йде та й плаче. А назустріч їй мурашка червона лізе.</p>
	<p>— Чого ти плачеш, лисичко? — питає мурашка.</p>
	<p>— В мої хатці щось є.</p>
	<p>— Ходім, може, виженемо. А лисичка каже:</p>
	<p>— Як вовк не вигнав, як медвідь не вигнав, то й ти не виженеш.</p>
	<p>А мурашка знов каже:</p>
	<p>— Ходім, може, виженемо.</p>
	<p>Та й приходять. Ковт-ковт у дверці.</p>
	<p>— Хто там є в хатці?</p>
	<p>— Я Коза-Дереза, півбока драна, пів ні. Цупну ніжками, сколю ріжками, хвостиком замету. Тут тобі й смерть.</p>
	<p>А мурашка каже:</p>
	<p>— Я цего не боюся.</p>
	<p>Та й полізла, та як ущипне козу. А коза лиш каже:</p>
	<p>— Не мене-е-е!</p>
	<p>А вона другий раз як ущипне. А коза напудилася та й надвір. А лисичка стала за двері та й крикнула:</p>
	<p>— Гу!</p>
	<p>А коза як пішла, та й пішла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Лупи́ти — тут: здирати шкуру.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 1 листопада 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка про тварин</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Коза-дереза — 02.png" alt="КОЗА-ДЕРЕЗА — Українська Народна Казка Про Тварин" title="КОЗА-ДЕРЕЗА — Українська Народна Казка Про Тварин">
		<figcaption class="illustration__caption">КОЗА-ДЕРЕЗА — Українська Народна Казка Про Тварин</figcaption>
	</figure>

	<p>Як був собі чоловік та жінка, та поїхав чоловік на ярмарок та й купив козу. Привіз він додому та й послав свого старшого сина пасти козу. От став той хлопець гнать козу. Тільки що до воріт став догонить, а вже стоїть той дід на воротях у червоних чоботях із кийком і питається:</p>
	<div class="poem">
		<p>
			— Кізочко моя мила,<br>
			Кізочко моя люба!<br>
			Чи ти пила, чи ти їла?<br>
			— Ні, дідусю, я й не пила, я й не їла;<br>
			Тільки бігла через місточок<br>
			Та вхватила кленовий листочок;<br>
			Тільки бігла через гребельку<br>
			Та вхопила водички капельку,<br>
			— Тільки пила, тільки й їла!
		</p>
	</div>
	<p>От він взяв того сина і убив та й зарив під корито.</p>
	<p>На другий день посилає другого сина — меншого. І тільки став до воріт догонить той син, то дід став на воротях у червоних чоботях із кийком. От він і питається:</p>
	<div class="poem">
		<p>
			— Кізочко моя мила,<br>
			Кізочко моя люба!<br>
			Чи ти пила, чи ти їла?<br>
			— Ні, дідусю, я не пила, я й не їла;<br>
			Тільки бігла через місточок<br>
			Та вхватила кленовий листочок;<br>
			Бігла через гребельку<br>
			Та вхопила водички капельку,<br>
			— Тільки пила, тільки й їла!
		</p>
	</div>
	<p>От він взяв і того сина вбив і зарив під корито.</p>
	<p>На третій день посилає вже жінку. От вона погнала козу і ввечері стала догонить до двору. А дід уже стоїть на воротях у червоних чоботях із кийком і питається:</p>
	<div class="poem">
		<p>
			— Кізочко моя люба,<br>
			Кізочко моя мила!<br>
			Чи ти пила, чи ти їла?<br>
			— Ні, дідусю, я не пила, я й не їла;<br>
			Бігла через місточок,<br>
			Вхватила кленовий листочок;<br>
			Бігла через гребельку,<br>
			Вхопила водички капельку, —<br>
			Тільки пила, тільки й їла!
		</p>
	</div>
	<p>От той дід убив і бабу та й зарив під корито.</p>
	<p>На четвертий день погнав він уже козу. І тільки надігнав на дорогу, а сам навпростець пішов, взяв та й став на воротях у червоних чоботях та й питається:</p>
	<div class="poem">
		<p>
			— Кізочко моя люба,<br>
			Кізочко моя мила!<br>
			Чи ти пила, чи ти їла?<br>
			— Ні, дідусю, я не пила, я й не їла;<br>
			Бігла через місточок,<br>
			Вхватила кленовий листочок;<br>
			Бігла через гребельку,<br>
			Вхопила водички капельку,<br>
			— Тільки пила, тільки й їла!
		</p>
	</div>
	<p>От тоді він розсердився, пішов до коваля, висталив ніж і став її різать, а ніж переломився. Він пішов уп’ять до коваля ніж насталювать. От коза знялась та й убігла у лисиччину хату.</p>
	<p>От лисичка примітила... А вона сидить на печі та й каже:</p>
	<div class="poem">
		<p>
			— Я — коза-дереза,<br>
			За три копи куплена,<br>
			Півбока луплена...<br>
			Тупу-тупу ногами,<br>
			Сколю тебе рогами,<br>
			Хвостом замету,<br>
			Лапками затопчу.
		</p>
	</div>
	<p>От лисичка злякалась, вибігла з хати та й сіла під дубком. От і дивиться: іде вовк. А вона і плаче, і просить. Каже: «Вовчику-братику! Вижени мені звіря неслиханого й невиданого». От не вигнав тії кози, ізлякався та й вибіг із хати.</p>
	<p>От уп’ять пішла вона та сіла під дубом і плаче. Коли іде лев. От вона йому і каже: «Левику-братику! Вижени мені звіря неслиханого». От лев пішов у хату та й став питати: «А хто тут у лисиччиній хатці?»</p>
	<div class="poem">
		<p>
			— Я — коза-дереза,<br>
			За три копи куплена,<br>
			Півбока луплена...<br>
			Тупу-тупу ногами,<br>
			Сколю тебе рогами,<br>
			Хвостом замету,<br>
			Лапками затопчу!
		</p>
	</div>
	<p>От і лев злякався. «Ні, — каже, — лисичко-сестричко, не вижену, боюсь!»</p>
	<p>Лисичка уп’ять пішла, сіла під дубом і плаче. Коли іде півень. Вона й каже: «Півнику-братику! Іди вижени мені звіря неслиханого й невиданого». От прийшов півень і каже:</p>
	<div class="poem">
		<p>
			— Кукуріку!<br>
			Іду на ногах<br>
			В красних сапогах;<br>
			Несу-несу косу,<br>
			Тобі голову знесу<br>
			По самі плечі...<br>
			Полізай-ка з печі!
		</p>
	</div>
	<p>Коза впала на піл та й убилась; а лисичка тоді вже з півником живуть та поживають і добро наживають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Коза-дереза. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 212. Зап. Панас Мирний у м. Миргороді Полтавської губ. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 43 — 45. Паралелі: Харьковский сборник. Литературно-научное приложение к «Харьковскому календарю», вып. 1 — 12, Харьков, 1887 — 1898., вып. 12, 1898, стор. 123 — 125; Українські народні казки, вибрані для дітей. Упорядкував Б. Грінченко, К., 1907., стор. 23 — 29; Pokucie. Obraz etnograficzny. Skreśli! Oskar Kolberg, t. IV, Kraków, 1889., стор. 262 — 265; Молода Україна. Часопис для дітей старшого й меншого віку. К., 1908 — 1914., 1912, № 5, стор. 25 — 31; Українські народні байки (звіриний епос). Т. І — II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 198 — 200, 298 — 306; Афанасьєв, стор. 89; Зеленій, стор. 403 — 404; Указатель сюжетов. [Составил В. Я. Пропп]. — Народные русские сказки А. Н. Афанасьева. В трех томах, т. 3, М., 1958., стор. 462; Кабашник о в, стор. 201 — 217. Казка відома у багатьох записах різного часу з різних місцевостей України та прилеглих областей — з Полтавщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 799, арк. 127 — 129), Донеччини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 642, арк. 74 — 95; од. зб. 643, арк. 203 — 204, 250 — 251, 268 — 269; од. зб. 659, арк. 107 — 109, 172 — 174), Київщини (Відділ рукописів Бібліотеки Академії наук СРСР (Ленінград)., зібр. № 60, од. зб. 68, арк. 2 — 3), Кіровоградщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-6, од. зб. 612, арк. 82 — 84; ф. 1-7, од. зб. 767, арк. 55 — 56), Дніпропетровщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 713, арк. 145 — 146), Чернігівщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-7, од. зб. 839, арк. 146 — 147), Ровенщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-5, од. зб. 345, арк. 12 — 13), Тернопільщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 28-3, од. зб. 353, арк. 2 — 3), Галичини (Відділ рукописів Інституту літератури ім. Т. Г. Шевченка АН УРСР., ф. 3, од. зб. 817, арк. 667; од. зб. 825, арк. 425 — 429), Гуцульщини (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 28-3, од. зб. 157, арк. 14 — 17), Кубані (Відділ рукописів Інституту літератури ім. Т. Г. Шевченка АН УРСР.. ф. 3, од. зб. 4058, арк. 56 — 60) та ін. У переважній більшості варіантів «луплену козу» виганяють з зайчикової (або лисиччиної) хатки півень або рак. У варіанті, записаному П. Мартиновичем на Харківщині (Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 11-4, од. зб. 611, арк. 123 — 125), з козою, яка засіла в лисиччиній хатці, розправляється джміль. Українську народну казку «про козу бидрату» опублікував (у перекладі на польську мову) і польський фольклорист Еразм Ізопольський (Бібліотека Варшавська, т. 2, Варшава, 1858, стор. 81 — 82).</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Оформлення художника В. М. Дозорця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка про тварин</span></h1>
	<p>Був собі дід та баба. У діда дочка, у баби дочка. Накупив дід кіз та й послав бабину дочку пасти. А вона пасла, пасла та й гоне додому. А дід сів на ворітцях в червоних чобітцях та й каже:</p>
	<p>— Кози мої любі, кози мої милі, чи ви їли, чи пили? А коза його й каже:</p>
	<div class="poem">
		<p>
			— Ні, дідусю;<br>
			Як бігли через місточок,<br>
			Ухватили кленовий листочок;<br>
			Як бігли через гребельку,<br>
			Ухватили води капельку,<br>
			— Тільки пили й їли.
		</p>
	</div>
	<p>От дід взяв та й убив бабину дочку, голову настромив на коляку, а толуп під корито сховав. І одряджує свою дочку:</p>
	<p>— Гони ж ти, дочко.</p>
	<p>От вона і погнала та пасе, пасе та й напоє, пасе, пасе та й напоє. Напасла та й погнала додому. А дід уп’ять сів на ворітцях в червоних чобітцях і вп’ять пита:</p>
	<p>— Кози мої любі, кози мої милі, чи ви їли, чи пили?</p>
	<div class="poem">
		<p>
			— Ні, дідусю;<br>
			Як бігли через місточок,<br>
			Ухватили кленовий листочок;<br>
			Як бігли через гребельку,<br>
			Ухватили води капельку,<br>
			— Тільки пили й їли.
		</p>
	</div>
	<p>Дід і сю вбив, голову на коляку настромив, а толуп під корито сховав та й каже:</p>
	<p>— Тепер ти гони, бабо, сама; а то вони люди молоді, бач, заморили кіз.</p>
	<p>От і баба погнала та пасе, пасе та й напоє. Напасла та й гоне додому. А дід уп’ять сів на ворітцях в червоних чобітцях і вп’ять пита:</p>
	<p>— Кози мої любі, кози мої милі, чи ви їли, чи пили?</p>
	<div class="poem">
		<p>
			— Ні, дідусю;<br>
			Як бігли через місточок,<br>
			Ухватили кленовий листочок;<br>
			Як бігли через гребельку,<br>
			Ухватили води капельку,<br>
			— Тільки пили й їли.
		</p>
	</div>
	<p>Дід взяв і бабу вбив, голову настромив на коляку, а толуп під корито сховав. Тепер узяв та сам і погнав, щоб вивірить, що ся коза строє; та пасе, пасе та й напоє. Накормив і напоїв, та й пішов поперед додому, та й сів на ворітцях в червоних чобітцях, та й питає:</p>
	<p>— Кози мої любі, кози мої милі, чи ви їли, чи пили?</p>
	<div class="poem">
		<p>
			— Ні, дідусю;<br>
			Як бігли через місточок,<br>
			Ухватили кленовий листочок;<br>
			Як бігли через гребельку,<br>
			Ухватили води капельку,<br>
			— Тільки пили й їли.
		</p>
	</div>
	<p>От він тоді її черк за роги та й повісив драть. От драв, драв, та ножик і притупив, та й пішов до коваля, щоб ножик поточить. А коза одірвалась та й утекла; та як побігла та побігла, та аж у лисиччину хатку. А лисиця бігала десь на промисло, та як прийшла, а хтось у її хатці. От вона і пита:</p>
	<p>— Хто, хто в моїй хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена;<br>
			Тупу-тупу ногами,<br>
			Сколю тебе рогами,<br>
			Хвостиком вимету,<br>
			Ніжками на двір винесу.
		</p>
	</div>
	<p>От лисичка пішла та й сіла під березку та й плаче:</p>
	<div class="poem">
			<p>
				— Під березкою,<br>
				Під кудрявою,<br>
				Що провіяно,<br>
				Те прокапано.
			</p>
	</div>
	<p>От вовчок іде та й пита:</p>
	<p>— Що ти, сестричко-лисичко, плачеш?</p>
	<p>— Як мені, вовчику-братику, не плакать: хтось у моїй хатці єсть.</p>
	<p>— Ходім, я вигоню.</p>
	<p>От він прийшов та й пита:</p>
	<p>— Хто, хто в лисиччиній хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Сколю тебе рогами,<br>
			Хвостиком вимету,<br>
			Ніжками на двір винесу.
		</p>
	</div>
	<p>— Ох, я, сестричко-лисичко, боюся!</p>
	<p>Та й пішли і сіли уп’ять під березою; сіли та й плачуть удвох:</p>
	<div class="poem">
			<p>
				— Під березою.<br>
				Під кудрявою,<br>
				Що провіяно,<br>
				Те прокапано.
			</p>
	</div>
	<p>От іде ведмідь та й пита:</p>
	<p>— Що ти, сестричко-лисичко, плачеш?</p>
	<p>— Як мені, ведмедику-братику, не плакать: хтось у моїй хатці сидить.</p>
	<p>— Ходім, я вигоню.</p>
	<p>От і пішли уп’ять. От і пита:</p>
	<p>— Хто, хто в лисиччиній хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Сколю тебе рогами,<br>
			Хвостиком вимету,<br>
			Ніжками на двір винесу.
		</p>
	</div>
	<p>От і ведмідь каже:</p>
	<p>— Ох, сестричко-лисичко, і я боюся.</p>
	<p>От і пішли і сіли уп’ять утрьох під березою та й плачуть:</p>
	<div class="poem">
			<p>
				— Під березою,<br>
				Під кудрявою,<br>
				Що провіяно,<br>
				Те прокапано.
			</p>
	</div>
	<p>От іде лев.</p>
	<p>— Сестричко-лисичко, чого ти плачеш?</p>
	<p>— Як мені, левику-братику, не плакать: хтось у моїй хатці єсть.</p>
	<p>— Ходім, я вигоню. От і пішли. І питає лев:</p>
	<p>— Хто, хто в лисиччиній хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Сколю тебе рогами,<br>
			Хвостиком вимету.<br>
			Ніжками на двір винесу.
		</p>
	</div>
	<p>— Ох, лисичко-сестричко, і я боюся!</p>
	<p>От і пішли уп’ять під березу, сіли та й уп’ять плачуть:</p>
	<div class="poem">
			<p>
				— Під березою,<br>
				Під кудрявою,<br>
				Що провіяно,<br>
				Те прокапано.
			</p>
	</div>
	<p>От і біжить зайчик-степанчик:</p>
	<p>— Чого ти, лисичко-сестричко, плачеш?</p>
	<p>— Як мені, зайчику-братику, не плакать: хтось у моїй хатці єсть.</p>
	<p>— Ходім, я вигоню!</p>
	<p>От і пішли. І пита зайчик-степанчик:</p>
	<p>— Хто, хто в лисиччиній хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Сколю тебе рогами.<br>
			Хвостиком вимету,<br>
			Ніжками на двір винесу.
		</p>
	</div>
	<p>— Ох, лисичко-сестричко, і я боюся. От і пішли під березу і уп’ять плачуть:</p>
	<div class="poem">
			<p>
				— Під березою,<br>
				Під кудрявою,<br>
				Що провіяно,<br>
				Те прокапано.
			</p>
	</div>
	<p>От і біжить півник і пита:</p>
	<p>— Чого ти, лисичко-сестричко, плачеш?</p>
	<p>— Як мені, півнику-братику, не плакать: хтось у моїй хатці єсть!</p>
	<p>— Ходім, я вигоню.</p>
	<p>От і пішли до хатки. От і пита півень: — Хто, хто в лисиччиній хатці?</p>
	<div class="poem">
		<p>
			— Я — коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Сколю тебе рогами,<br>
			Хвостиком вимету,<br>
			Ніжками на двір винесу.
		</p>
	</div>
	<p>От він і поставив лева на дверях, ведмедя на других дверях, вовка під вікном, зайчика над верхом, а сам пішов у хатку та й каже:</p>
	<div class="poem">
			<p>
				— Іде кочат&nbsp;<sup>*</sup> на п’ятах,<br>
				Несе топор на плечах,<br>
				Хоче кізку зрубить,<br>
				Хоче шубку пошить...
			</p>
	</div>
	<p>От як ускоче у хатку, а вона з хати та: «Не мене!..» От лисичка уп’ять живе та поживає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Інші говорять: «Іде півень»; але частіше — «кочат» (примітка записувача. — І. Б.).</p>
		</div>
		<div class="article__source">
			<p>Коза-дереза. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 212. Зап. у слободі Данилівка «в Войске Донском». Час запису не зазначений. Малорусский литературный сборник. Издал Д. Мордовцев, Саратов, 1859., стор. 361 — 366.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка про тварин</span></h1>
	<p>Були собі дід та баба, і у них були син і дочка. Купив дід собі козу за три копи. Посила дід сина пасти козу і каже: «Гони ти, сину, козу пасти, та щоб напас».</p>
	<p>Син погнав. Пас, пас її; напас добре, напоїв і гоне увечері додому. А дід стоїть на воротях у червоних чоботях і з золотим ножем і пита: «Коза моя люба, коза моя мила, чи ти їла, чи пила?» — «Ні, дідусю, не їла я, не пила; як бігла через лужочок, та ухватила кленовий листочок; та як бігла через гребельку, та ухватила води капельку, — тільки їла і пила».</p>
	<p>Він узяв сина і зарізав та під корито і положив. Тоді послав дочку пасти козу. Дочка пасла-пасла; напасла, напоїла і гоне додому. Дід стоїть уп’єть на воротях в червоних чоботях, з золотим ножем і пита: «Коза моя люба, коза моя мила, чи ти їла, чи пила?» — «Ні, дідусю! Не їла, не пила я; як бігла через лужочок, ухватила кленовий листочок; як бігла через гребельку, ухватила води капельку, — тільки їла і пила».</p>
	<p>Дід узяв і дочку зарізав та під корито її і положив. Тоді дід послав бабу пасти козу. Погнала баба в таку траву, що і рожків не видно. Напасла баба козу, напоїла і гоне додому. А дід стоїть на воротях у червоних чоботях і з золотим ножем і пита: «Коза моя люба, коза моя мила, чи ти їла, чи пила?» — «Ні, дідусю, не їла, не пила я; як бігла через лужочок, ухватила кленовий листочок; як бігла через гребельку, ухватила води капельку, — тільки їла і пила».</p>
	<p>Він узяв бабу зарізав і положив під корито. Погнав тоді дід сам пасти козу. Напас, напоїв і гоне додому, а сам забіг уперед, став на воротях і пита кози: «Коза моя люба, коза моя мила, чи ти їла, чи пила?» — «Ні, дідусю, не їла, не пила я; як бігла через лужочок, ухватила кленовий листочок; як бігла через гребельку, ухватила води капельку, — тільки їла і пила я».</p>
	<p>Дід розсердився, піймав козу і став живу драть. Обідрав половину бока, а вона вирвалась та й побігла, ускочила в лисиччину хатку і сидить на печі.</p>
	<p>Прибігла лисичка у свою хатку та й чує, що є щось у її хатці, і озивається: «А хто, хто у моїй хатці?» — «Я, коза-дереза, півбока луплена, за три копи куплена; тупу, тупу ногами, сколю тебе рогами, лапками вигребу, хвостиком вимету».</p>
	<p>Лисичка злякалась, сіла на поріг і плаче. Тут іде зайчик і питає: «Лисичко-сестричко, чого ти плачеш?» — «Зайчику-братику, як мені не плакати: щось у моїй хатці є». — «Ходім подивимось, що там є; я вижену». Прийшли у хатку. Зайчик як крикне: «Хто, хто в лисиччиній хатці?» — «Я, коза-дереза, півбока луплена, за три копи куплена; тупу, тупу ногами, сколю тебе рогами, лапками вигребу, хвостиком вимету».</p>
	<p>Зайчик і каже: «Я боюсь, це страшне». Та й побіг. Осталась лисичка сама. Сіла уп’єть на поріг і плаче. А вовчик іде і пита її: «Чого ти, лисичко, плачеш?» — «Вовчику-братику, як мені не плакать: щось у моїй хатці є». — «Ходім, я вижену». Пішли. Вовчик як закричить: «Хто, хто в лисиччиній хатці?» — «Я, коза-дереза, півбока луплена, за три копи куплена; тупу, тупу ногами, сколю тебе рогами, лапками вигребу, хвостиком вимету».</p>
	<p>Вовк злякався і утік. Лисичка сидить уп’єть на порозі і плаче. Іде ведмідь і питає: «Чого ти, лисичко, плачеш?» — «Як мені не плакати: щось у моїй хатці». — «Ходім, я вижену...» (і т. д.)&nbsp;<sup>*</sup>.</p>
	<p>Наконець лізе рак і питає: «Чого ти, лисичко-сестричко, плачеш?» — «Як мені, рачику-братику, не плакати: щось у моїй хатці». — «Ходім, я вижену».</p>
	<p>А лисичка і каже: «Ні, рачику-братику, не виженеш. Тут були не по тобі: зайчик, вовчик і ведмедик, та не вигнали; а то ти виженеш?!» — «Ні, вижену».</p>
	<p>Пішли. Прийшов рак у хату та як крикне: «А хто, хто в лисиччиній хатці?» — «Я, коза-дереза, півбока луплена, за три копи куплена; тупу, тупу ногами, сколю тебе рогами, лапками вигребу, хвостиком вимету». А рак і каже: «Вижену». І поліз на піч, і к козі зліз та як ущипне її клешнею за облуплений бік. А вона як закричить: «Не мене!» Та й зогнав її з печі на піл (кровать), а тоді уп’єть її щип, а вона: «Не мене!» Рак зогнав її додолу і уп’єть щип, а вона: «Не мене!» Та й вибігла у сіни. А рак уп’єть ЇЇ щип, а вона: «Не мене!» І вибігла на двір. А рак її уп’єть щип, а вона: «Не мене!» Та й побігла геть.</p>
	<p>Тоді лисичка зайшла у свою хатку, покликала і рака до себе, зачала його угощать. Угостивши, поблагодарила його: «Спасибі тобі, рачику-братику, що ти мені услужив таку службу, я на тебе не надіялась».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Примітка записувача. — І. Б.</p>
		</div>
		<div class="article__source">
			<p>Коза-дереза. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 212. Зап. Е. І. Кобелєв в кінці XIX ст. у с. Попівка Старобільського пов. Харківської губ. Харьковский сборник. Литературно-научное приложение к «Харьковскому календарю», вып. 1 — 12, Харьков, 1887 — 1898., вып. 12, 1898, стор. 123 — 125.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка про тварин</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Коза-дереза — 01.png" alt="КОЗА-ДЕРЕЗА — Українська Народна Казка Про Тварин" title="КОЗА-ДЕРЕЗА — Українська Народна Казка Про Тварин">
		<figcaption class="illustration__caption">КОЗА-ДЕРЕЗА — Українська Народна Казка Про Тварин</figcaption>
	</figure>

	<p>Були собі дід та баба. Поїхав дід на ярмарок та й купив собі козу. Привіз її додому, а рано, на другий день, посилає дід старшого сина ту козу пасти.</p>
	<p>Пас, пас хлопець козу аж до вечора та й став гнати додому. Тільки до воріт догнав, а дід став на воротях у червоних чоботях та й питається:</p>
	<p>— Кізонько моя мила, кізонько моя люба! Чи ти пила, чи ти їла?</p>
	<p>— Ні, дідусю, я й не пила, я й не їла: тільки бігла через місточок та вхопила кленовий листочок, тільки бігла через гребельку та вхопила водиці крапельку, — тільки пила, тільки й їла!</p>
	<p>От дід розсердився на сина, що він погано худобу доглядає, та й прогнав його.</p>
	<p>На другий день посилає другого сина — меншого. Пас, пас хлопець козу аж до вечора та й став гонити додому.</p>
	<p>Тільки став до воріт догонити, а дід став на воротях у червоних чоботях та й питається:</p>
	<p>— Кізонько моя мила, кізонько моя люба! Чи ти пила, чи ти їла?</p>
	<p>— Ні, дідусю, я не пила, я й не їла: тільки бігла через місточок та вхопила кленовий листочок, бігла через гребельку та вхопила водиці крапельку, — тільки пила, тільки й їла!</p>
	<p>От дід і того сина прогнав.</p>
	<p>На третій день посилає вже жінку.</p>
	<p>От вона погнала козу, пасла весь день; ввечері стала догонити до двору, а дід уже стоїть на воротях у червоних чоботях та й питається:</p>
	<p>— Кізонько моя мила, кізонько моя люба! Чи ти пила, чи ти їла?</p>
	<p>— Ні, дідусю, я й не пила, я й не їла: тільки бігла через місточок, ухопила кленовий листочок, бігла через гребельку та вхопила водиці крапельку, — тільки пила, тільки й їла!</p>
	<p>От той дід прогнав і бабу.</p>
	<p>На четвертий день погнав він уже сам козу, пас увесь день, а ввечері погнав додому і тільки надігнав на дорогу, а сам навпростець пішов; став на воротях у червоних чоботях та й питається:</p>
	<p>— Кізонько моя мила, кізонько моя люба! Чи ти пила, чи ти їла?</p>
	<p>— Ні, дідусю, я не пила, я й не їла: бігла через місточок та вхопила кленовий листочок, бігла через гребельку, вхопила водиці крапельку, — тільки пила, тільки й їла!</p>
	<p>От тоді дід розсердився, пішов до коваля, висталив ніж, став козу різати, а вона вирвалася та й утекла в ліс. У лісі бачить коза зайчикову хатку, — вона туди вбігла та й заховалась на печі.</p>
	<p>От прибігає зайчик, коли чує — хтось є в хатці. Зайчик і питається:</p>
	<p>— А хто, хто в моїй хатці?</p>
	<p>А коза сидить на печі та й каже:</p>
	<p>— Я коза-дереза, За три копи куплена, Півбока луплена. Тупу-тупу ногами, Сколю тебе рогами, Ніжками затопчу, Хвостиком замету, — Тут тобі й смерть.</p>
	<p>От зайчик злякавсь, вибіг з хатки, сів під дубком. Сидить та й плаче. Коли йде ведмідь та й питається:</p>
	<p>— Чого ти, зайчику-побігайчику, плачеш?</p>
	<p>— Як же мені, ведмедику, не плакати, коли в моїй хатці звір страшний сидить?</p>
	<p>А ведмідь:</p>
	<p>— От я його вижену! Побіг до хатки:</p>
	<p>— А хто, хто в зайчиковій хатці?</p>
	<p>А коза з печі:</p>
	<p>— Я коза-дереза,</p>
	<p>За три копи куплена, Півбока луплена. Тупу-тупу ногами, Сколю тебе рогами. Ніжками затопчу, Хвостиком замету, — Тут тобі й смерть.</p>
	<p>Ведмідь і злякався.</p>
	<p>— Ні, — каже, — зайчику-побігайчику, не вижену — боюсь.</p>
	<p>От ізнов пішов зайчик, сів під дубком та й плаче. Коли йде вовк і питається:</p>
	<p>— А чого це ти, зайчику-побігайчику, плачеш?</p>
	<p>— Як же мені, вовчику-братику, не плакати, коли в моїй хатці звір страшний сидить?</p>
	<p>А вовк:</p>
	<p>— От я його вижену.</p>
	<p>— Де тобі його вигнати! Тут ведмідь гнав, та не вигнав.</p>
	<p>— Побачиш, вижену.</p>
	<p>Побіг вовк до хатки та й питається:</p>
	<p>— А хто, хто в зайчиковій хатці? А коза з печі:</p>
	<p>— Я коза-дереза,</p>
	<p>За три копи куплена, Півбока луплена. Тупу-тупу ногами, Сколю тебе рогами, Ніжками затопчу, Хвостиком замету, — Тут тобі й смерть.</p>
	<p>Вовк і злякався.</p>
	<p>— Ні, — каже, — зайчику-побігайчику, не вижену — боюсь.</p>
	<p>Зайчик ізнов пішов, сів під дубком та й плаче. Коли біжить лисичка, побачила зайчика та й питається:</p>
	<p>— А чого ти, зайчику-побігайчику, плачеш?</p>
	<p>— Як же мені, лисичко-сестричко, не плакати, коли в моїй хатці страшний звір сидить?</p>
	<p>А лисичка:</p>
	<p>— От я його вижену!</p>
	<p>— Де тобі, лисичко, його вигнати! Тут і ведмідь гнав — не вигнав, і вовк гнав, та не вигнав, а то ти!</p>
	<p>— Побачиш, вижену! Побігла лисичка до хати та:</p>
	<p>— А хто, хто в зайчиковій хатці? А коза з печі:</p>
	<p>— Я коза-дереза, За три копи куплена, Півбока луплена. Тупу-тупу ногами, Сколю тебе рогами, Ніжками затопчу, Хвостиком замету, — Тут тобі й смерть.</p>
	<p>От лисичка теж злякалась.</p>
	<p>— Ні, — каже, — зайчику-побігайчику, не вижену — боюсь.</p>
	<p>Пішов зайчик, сів під дубком та й знову плаче. Коли це лізе рак-неборак та й питається:</p>
	<p>— Чого ти, зайчику-побігайчику, плачеш?</p>
	<p>— Як же мені не плакати, коли в моїй хатці страшний звір сидить?</p>
	<p>А рак:</p>
	<p>— От я його вижену!</p>
	<p>— Де тобі його вигнати! Тут ведмідь гнав, та не вигнав, і вовк гнав, та не вигнав, і лисиця гнала, та не вигнала, а то ти!</p>
	<p>— Побачиш, вижену!</p>
	<p>От поліз рак у хатку та й питається:</p>
	<p>— А хто, хто в зайчиковій хатці? А коза з печі:</p>
	<p>— Я коза-дереза,</p>
	<p>За три копи куплена, Півбока луплена. Тупу-тупу ногами, Сколю тебе рогами, Ніжками затопчу, Хвостиком замету, — Тут тобі й смерть.</p>
	<p>А рак усе лізе та лізе, виліз на піч та:</p>
	<p>— А я рак-неборак,</p>
	<p>Як ущипну, — буде знак!</p>
	<p>Та як ущипне козу клешнями!.. Коза як замекекає, та з печі, та з хати — побігла, тільки й видно!</p>
	<p>От тоді зайчик зрадів, прийшов у хатку та так уже ракові дякує. Та й став жити в своїй хатці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Українські народні казки про тварин. — К.: Україна, 2004. — 192 с: іл.</p>
			<p>Художник ілюстрацій К. Шалварова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-Дереза <br><span class="article__headerDescription">Українська народна казка Полтавщини</span></h1>
	<p>Жили собі дід і баба. Була в них коза. Якось погнала баба її пасти. Пасе, пасе, поїть, а ввечері жене додому. А дід стоїть на воротах у червоних чоботях і питає:</p>
	<p>— Кізонько моя, чи ти пила-їла?</p>
	<p>А коза відповідає:</p>
	<div class="poem">
		<p>
			Я нічого не пила й не їла.<br>
			Баба мене погано пасла<br>
			І зовсім не поїла.
		</p>
	</div>
	<p>На другий день погнав дід сам козу пасти. Добре попас, напоїв, жене додому. Забіг наперед, став на воротах у червоних чоботах та й питає:</p>
	<p>— Кізонько моя, чи ти пила-їла?</p>
	<p>А коза відповідає:</p>
	<div class="poem">
		<p>
			Я нічого не пила й не їла.<br>
			Дід мене погано пас<br>
			І зовсім не поїв.
		</p>
	</div>
	<p>Дід розсердився, бо зрозумів, що вона бреше. Хотів її зарізати. Та поки ходив по ніж, коза втекла. Бігла, бігла та й побачила зайчикову хатку. Вскочила туди, вилізла на піч та й сидить. А зайчик прийшов додому, побачив, що двері відкриті та й питає:</p>
	<p>— А хто, хто в мою хатку забіг?</p>
	<p>А коза відказує:</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу-тупу ногами,<br>
			Сколю тебе рогами,<br>
			Хвостиком замету,<br>
			Тут тобі й смерть!
		</p>
	</div>
	<p>Злякався зайчик, побіг за кущ, сів та й плаче. Ішов мимо вовк, хотів допомогти та й сам злякався і втік. І ведмідь приходив, і дикий кабан, та ніхто не міг кляту козу вигнати. Коли це повзе рак-неборак.</p>
	<p>— Давайте, я козу вижену, — каже він.</p>
	<p>А та почула чужий голос та й питає:</p>
	<p>— А хто ти такий?</p>
	<div class="poem">
		<p>
			А я рак-неборак,<br>
			Як ущеплю, буде знак!
		</p>
	</div>
	<p>Злякалася коза та й кинулася тікати. Так бігла, що впала та й розбилася. А зайчик запросив усіх звірів у дім, наварив кашки, пригостив. І стали вони жити-поживати, добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>36 (4630). Коза-дереза. СУС 212. Записала Попович Аліна (5 клас) 2008 року. Попович Софія Василівна (1940). Полтавська область, Лохвицький район, Корсунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Полтавщини</span></h1>
	<p>Жив собі дід та баба, а у них була внучка. Мали у себе одну козу, і дуже дід цю козу любив, нікому не довіряв її годувати, тільки внучці і сам. Раз він посилає внучку:</p>
	<p>— Піди, попаси козу.</p>
	<p>І ось внучка погнала її в ліс. Напуває, пасе цілий день, жене додому. А старий дожидає біля воріт і відразу питає:</p>
	<p>— Коза ти моя, кізонько, що ти сьогодні пила і їла?</p>
	<p>Коза відповідає:</p>
	<p>Твоя внука проганяла мене цілісінький деньок.</p>
	<p>А я з’їла один тільки листок.</p>
	<p>Розсердився дід і каже:</p>
	<p>— Ну, стара, завтра ти йди.</p>
	<p>Ось погнала на другий день баба козу в ліс. Пасе цілий день, Напуває, годує, а ввечері піджидає старий знову козу додому і питає:</p>
	<p>— Коза ти моя, кізонько, що ти сьогодні пила, їла?</p>
	<p>А коза й каже:</p>
	<p>Ганяла твоя баба цілий деньок.</p>
	<p>А я устигла схопить один листок.</p>
	<p>Розсердився дід.</p>
	<p>— Ну добре, завтра сам піду пасти.</p>
	<p>І ось старий сам пішов. Коза цілий день їсть, п’є. Так день і пройшов. Оббігає дід козу вперед, жде дома. Вийшов назустріч і питає:</p>
	<p>— Ну, коза ти моя, кізонько, що сьогодні пила, їла?</p>
	<p>Коза каже:</p>
	<p>Сьогодні пробігала цілий деньок,</p>
	<p>Схватила один тільки листок.</p>
	<p>— Ну, держи козу, бабо, зараз піду заріжу. Давай ніж!</p>
	<p>Коза бачить, що хазяїн хоче її різать, вирвалась і біжить. Та й втекла. Бігла, бігла, прибігає до зайчикової хатки, залізла на піч і лежить. Раптом зайчик прибіг і кричить:</p>
	<p>— Хто, хто в мою хатку зайшов?</p>
	<div class="poem">
		<p>
			Я, коза-дереза,<br>
			За три гроші куплена,<br>
			Під бік луплена,<br>
			Тупу, тупу ногами,<br>
			Заколю тебе рогами,<br>
			Ніжками затопчу,<br>
			Хвостиком підмету!
		</p>
	</div>
	<p>Зайчик злякався і втік. Зустрілася йому назустріч лисиця.</p>
	<p>— Що, ти, зайчику, плачеш?</p>
	<p>— Не знаю хто в хатку мою вліз, не можу вигнать.</p>
	<p>— Ну, пішли я вижену.</p>
	<p>Ось пішли вони. Приходить лисиця на поріг і кричить:</p>
	<p>— Ану тікай швидко з хати!</p>
	<p>Коза відповідає:</p>
	<div class="poem">
		<p>
			Я коза-дереза,<br>
			За три гроші куплена,<br>
			Під бік луплена,<br>
			Тупу, тупу ногами,<br>
			Заколю тебе рогами,<br>
			Ніжками затопчу,<br>
			Хвостиком підмету!
		</p>
	</div>
	<p>Лисиця злякалася, швидко втекла, а зайчик слідом біжить і плаче. Зустрічається їм вовк.</p>
	<p>— Що ти плачеш? — питає зайця.</p>
	<p>— Та ось не знаю, хто в хатку заліз, не можу вигнать.</p>
	<p>— Пішли, я вижену, — каже вовк.</p>
	<p>От вони й пішли. Приходить вовк і кричить:</p>
	<p>— Хто в хатинці зайця, тікай геть!</p>
	<div class="poem">
		<p>
			Я коза-дереза,<br>
			За три гроші куплена,<br>
			Під бік луплена,<br>
			Тупу, тупу ногами,<br>
			Заколю тебе рогами,<br>
			Ніжками затопчу,<br>
			Хвостиком підмету!
		</p>
	</div>
	<p>І вовк теж злякався, швидко втік. Зустрічає заєць ведмедя.</p>
	<p>— Що ж ти, зайчику, плачеш? — питає той.</p>
	<p>— Та не знаю, хто заліз в хатинку, не можу вигнать.</p>
	<p>— Ну пішли, я тобі поможу.</p>
	<p>Ось прийшов ведмідь і кричить:</p>
	<p>— Іди геть, хто там сидить!</p>
	<p>А коза з печі відповідає:</p>
	<div class="poem">
		<p>
			Я коза-дереза,<br>
			За три гроші куплена,<br>
			Під бік луплена,<br>
			Тупу, тупу ногами,<br>
			Заколю тебе рогами,<br>
			Ніжками затопчу,<br>
			Хвостиком підмету!
		</p>
	</div>
	<p>Подумав ведмідь, злякався і геть побіг. Раптом іде півень навстріч.</p>
	<p>— Здоровий був, зайчику, чого сльози ллєш?</p>
	<p>— Та ось заліз хтось в хатку, не можу вигнать.</p>
	<p>— Я вижену, — каже півник.</p>
	<p>І пішли вони виганяти. Ідуть, півень злетів на поріг і закричав:</p>
	<p>— Хто в зайчиковій хаті, іди геть!</p>
	<p>Відповідає коза з хати:</p>
	<div class="poem">
		<p>
			Я коза-дереза,<br>
			За три гроші куплена,<br>
			Під бік луплена,<br>
			Тупу, тупу ногами,<br>
			Заколю тебе рогами,<br>
			Ніжками затопчу,<br>
			Хвостиком підмету!
		</p>
	</div>
	<p>А півник не йде, а каже:</p>
	<div class="poem">
		<p>
			А я йду на ногах<br>
			В червоних чоботях!<br>
			Несу косу,<br>
			Твою голову знесу!<br>
			По самі плечі,<br>
			Полізай з печі!
		</p>
	</div>
	<p>Коза дуже злякалася, упала з печі і розбилася. Півник і зайчик витягли її, а самі зажили дружно і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>59 (4660). Коза-дереза. СУС 212. Записано Попович М. О. (7 клас) 2008 року. Іволга Ольга Андріївна (1928). Полтавська область, Лохвицький район, Нижня Будаківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Полтавщини</span></h1>
	<p>Жили собі дід і баба. Жила з ними внучка. Пішов якось дід на ярмарок і купив там козу. Привів додому і послав внучку пасти. Пасла дівчина козу цілий день, а ввечері погнала додому. Дід став на воротах у червоних чоботах та й питає козу:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А коза й відповідає:</p>
	<div class="poem">
			<p>
				Ні, дідусю, не пила, не їла.<br>
				Тільки бігла через місточок,<br>
				Вхопила кленовий листочок.<br>
				А як бігла через гребельку,<br>
				Вхопила водиці крапельку.
			</p>
	</div>
	<p>Розсердився дід на внучку і прогнав її. На другий день посилає бабу пасти козу. Пасла баба цілий день, а ввечері погнала козу додому. Дід став на воротах у червоних чоботах та й питає козу:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А коза відповідає йому:</p>
	<div class="poem">
			<p>
				Ні, дідусю, не пила, не їла.<br>
				Тільки бігла через місточок,<br>
				Вхопила кленовий листочок.<br>
				А як бігла через гребельку,<br>
				Вхопила водиці крапельку.
			</p>
	</div>
	<p>Прогнав дід і бабу. А на другий день сам пішов пасти козу. Пас її цілий день, а ввечері погнав додому. Сам забіг наперед, став на воротах у червоних чоботах та й питає козу:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А коза й відповідає:</p>
	<div class="poem">
			<p>
				Ні, дідусю, не пила, не їла.<br>
				Тільки бігла через місточок,<br>
				Вхопила кленовий листочок.<br>
				А як бігла через гребельку,<br>
				Вхопила водиці крапельку.
			</p>
	</div>
	<p>Тут дід зрозумів, що коза брехала і вирішив її зарізати. А коза тим часом вирвалася і втекла. Бігла вона, бігла, коли бачить, хатинка стоїть. Вона заскочила в хатинку, залізла на піч і сидить собі. А то була зайчикова хатка.</p>
	<p>Прийшов зайчик, а хатка закрита. Він і питає:</p>
	<p>— Хто є в моїй хатці?</p>
	<p>А коза й каже:</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу, тупу ногами,<br>
			Сколю тебе рогами,<br>
			Ніжками розтопчу,<br>
			Хвостиком замету,<br>
			Тут тобі й смерть!
		</p>
	</div>
	<p>Злякався зайчик, сів на пеньок та й плаче. Коли біжить вовчик-братик та й питає:</p>
	<p>— Чого ти плачеш, зайчику?</p>
	<p>Зайчик і розказав йому про козу. Вовк сказав, що вижене. Пішов до хатинки і питає:</p>
	<p>— Хто в зайчиковій хатці живе?</p>
	<p>А коза з печі:</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу, тупу ногами,<br>
			Сколю тебе рогами,<br>
			Ніжками розтопчу,<br>
			Хвостиком замету,<br>
			Тут тобі й смерть!
		</p>
	</div>
	<p>Злякався вовк та й утік. Іде ведмідь та й питає:</p>
	<p>— Чого ти, зайчику, плачеш?</p>
	<p>Зайчик і розказав. Пішов ведмідь до хатки та й питає:</p>
	<p>— Хто в зайчиковій хатці живе?</p>
	<p>А коза з печі:</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу, тупу ногами,<br>
			Сколю тебе рогами,<br>
			Ніжками розтопчу,<br>
			Хвостиком замету,<br>
			Тут тобі й смерть!
		</p>
	</div>
	<p>Ведмідь почув це і втік. Сидить зайчик та й плаче. Коли це йде рак. Та питає зайчика:</p>
	<p>— Чого ти плачеш?</p>
	<p>— Та в мою хатку коза залізла і не вилазить.</p>
	<p>— Я тобі допоможу.</p>
	<p>Пішов до хатки та й кричить:</p>
	<p>— Хто в зайчиковій хаті живе?</p>
	<p>А коза з печі:</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу, тупу ногами,<br>
			Сколю тебе рогами,<br>
			Ніжками розтопчу,<br>
			Хвостиком замету,<br>
			Тут тобі й смерть!
		</p>
	</div>
	<p>І втік ведмідь. А рак лізе на поріг та й каже:</p>
	<p>А я рак-неборак,</p>
	<p>Як ущипну — буде знак.</p>
	<p>Та як ущипне козу за бік. Вона злякалася, скочила з печі та й утекла. А зайчик з раком і понині живуть у хатці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25 (4791). Коза-дереза. СУС 212. Записала Шинкаренко С. А. 2008 року. Шинкаренко Віра Пантелівна (1926). Полтавська область, Решетилівський район, Перший Лиман</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Полтавщини</span></h1>
	<p>Жили собі дід та баба і була у них дочка. Пішов одного разу дід на базар і купив козу. На другий день послав дід дочку козу пасти. Пасла вона пасла та й жене додому. А коза вибігла наперед і побігла бігом додому. Дід бачить, що біжить коза, та й став на воротах у червоних чоботях і питає:</p>
	<p>— Кізонько моя мила, чи ти пила, чи їла?</p>
	<p>А коза відповідає:</p>
	<p>— Не пила я й не їла. Бігла через місточок, схватила кленовий листочок. Бігла через гребельку, схватила водички крапельку.</p>
	<p>Розсердився дід на дочку і вигнав її з дому. Посилає дід бабу пасти і приказує, щоб добре напасла.</p>
	<p>Цілий день баба пасла козу, а коли гнала додому, коза також побігла попереду. А дід уже стоїть на воротах у червоних чоботях і питає:</p>
	<p>— Кізонько моя мила, чи ти пила, чи їла?</p>
	<p>А коза знову говорить:</p>
	<p>— Не пила я й не їла. Бігла через місточок, схватила кленовий листочок. Бігла через гребельку, схватила водички крапельку.</p>
	<p>Розсердився дід ще більше і вигнав і бабу. Погнав дід сам козу пасти. Пас, пас та й жене додому. Поки коза бігла, дід через ярочок першим прибіг, став на воротах у червоних чоботях та й питає:</p>
	<p>— Кізонько моя мила, чи ти пила, чи їла?</p>
	<p>А коза відповідає:</p>
	<p>— Ні, дідусю, не пила і не їла. Бігла через місточок, схватила кленовий листочок. Бігла через гребельку, схватила водички крапельку.</p>
	<p>Розлютився дід і вигнав козу. Повернулися і баба з дочкою додому. А коза побігла в ліс. Бачить, хатка стоїть. Забігла і думає: «Ось тут я буду жити.» А то була хатка зайчика.</p>
	<p>Прибіг зайчик з полювання, бачить, хтось у хатинці поселився. Сів та й плаче. Коли це йде лисичка-сестричка та й питає:</p>
	<p>— Зайчику, чого ти плачеш?</p>
	<p>— Та як же мені не плакати, коли у моїй хатинці страшний звір живе.</p>
	<p>— Не плач. Я його зараз вижену.</p>
	<p>Та тільки до хатинки, а коза як закричить:</p>
	<div class="poem">
		<p>
			Я, коза-дереза,<br>
			Півбока луплена.<br>
			Тупу-тупу ногами,<br>
			заколю тебе рогами!
		</p>
	</div>
	<p>Злякалася лисичка і побігла в ліс. Плаче зайчик. Коли це йде вовк.</p>
	<p>— Чого ти, зайчику, плачеш?</p>
	<p>— Та як же мені не плакати, коли у моїй хатинці страшний звір поселився?</p>
	<p>— Не плач, зайчику. Я його зараз вижену.</p>
	<p>Та тільки до хатинки, а коза як закричить:</p>
	<div class="poem">
		<p>
			Я, коза-дереза,<br>
			Півбока луплена.<br>
			Тупу-тупу ногами,<br>
			заколю тебе рогами!
		</p>
	</div>
	<p>Злякався вовк, та й побіг до лісу. Плаче бідолашний зайчик. Аж ось повзе рак.</p>
	<p>— Зайчику, зайчику! Чого ти плачеш? — питає.</p>
	<p>— Та як же мені не плакати, коли в моїй хатинці страшний звір живе.</p>
	<p>— Не плач. Зараз я його вижену.</p>
	<p>— Та де вже тобі. І лисиця, і вовк не могли вигнати, а ти такий малий виженеш?</p>
	<p>— Подивимось.</p>
	<p>Поліз тихенько рак у хатинку та як щипне козу за хвоста. Коза як дремене із хати, тільки курява знялася.</p>
	<p>Зайчик подякував ракові і досі живе в своїй хатинці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>33 (4907). Коза-дереза. СУС 212. Записала Сіровська О. О. 2008 року. Кальник Лариса Петрівна (1933). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Полтавщини</span></h1>
	<p>Жили собі дід і баба. Дід на ярмарку купив козу, привіз її додому.</p>
	<p>На другий день посилає старшого сина пасти козу. Пас хлопець козу цілий день. Увечері жене її додому, а на воротах стоїть дід у червоних чоботях і питається:</p>
	<p>— Кізонько моя люба, кізонько моя мила, чи ти пила, чи ти їла?</p>
	<div class="poem">
		<p>
			Ні, дідусю, я не пила і не їла,<br>
			Тільки бігла через місточок<br>
			Та вхопила кленовий листочок,<br>
			Тільки бігла через гребельку,<br>
			Та вхопила водиці крапельку.<br>
			Тільки пила, тільки й їла.
		</p>
	</div>
	<p>Дід розсердився на сина і прогнав його. Посилає меншого сина пасти козу. Пас хлопець цілий день, а ввечері погнав козу додому. На воротах стоїть дід у червоних чоботях і питається:</p>
	<p>— Кізонько моя люба, кізонько моя мила, чи ти пила, чи ти їла?</p>
	<div class="poem">
		<p>
			Ні, дідусю, я не пила і не їла,<br>
			Тільки бігла через місточок<br>
			Та вхопила кленовий листочок,<br>
			Тільки бігла через гребельку,<br>
			Та вхопила водиці крапельку.<br>
			Тільки пила, тільки й їла.
		</p>
	</div>
	<p>Прогнав дід і другого сина. Посилає жінку пасти козу. Цілий день баба пасла її, а ввечері жене додому, а на воротах стоїть дід у червоних чоботях і питає:</p>
	<p>— Кізонько моя люба, кізонько моя мила, чи ти пила, чи ти їла?</p>
	<div class="poem">
		<p>
			Ні, дідусю, я не пила і не їла,<br>
			Тільки бігла через місточок<br>
			Та вхопила кленовий листочок,<br>
			Тільки бігла через гребельку,<br>
			Та вхопила водиці крапельку.<br>
			Тільки пила, тільки й їла.
		</p>
	</div>
	<p>Прогнав дід і бабу. На четвертий день погнав козу сам. Цілий день пас, а ввечері погнав її додому. Коза ішла дорогою, а дід навпростець, став на воротах у червоних чоботях і питається:</p>
	<p>— Кізонько моя люба, кізонько моя мила, чи ти пила, чи ти їла?</p>
	<div class="poem">
		<p>
			Ні, дідусю, я не пила і не їла,<br>
			Тільки бігла через місточок<br>
			Та вхопила кленовий листочок,<br>
			Тільки бігла через гребельку,<br>
			Та вхопила водиці крапельку.<br>
			Тільки пила, тільки й їла.
		</p>
	</div>
	<p>Дуже розсердився дід. Нагострив ніж і став козу різати, а вона вирвалася і втекла. Побігла в ліс і заховалася в зайчиковій хаті на печі.</p>
	<p>Прибіг зайчик, чує-хтось є в хатці. Він і питається:</p>
	<p>— Хто, хто в моїй хатці сидить?</p>
	<p>А коза відповідає:</p>
	<div class="poem">
		<p>
			Я, коза-дереза,<br>
			Півбока луплена,<br>
			За три копи куплена,<br>
			Тупу-тупу ногами,<br>
			Заколю тебе рогами,<br>
			Хвостиком замету,<br>
			Ніжками затопчу.<br>
			Тут тобі й смерть.
		</p>
	</div>
	<p>Злякався зайчик, сів під дубом і плаче. Коли йде ведмідь і питається:</p>
	<p>— Чого ти, зайчику, плачеш?</p>
	<p>— Як же мені не плакати, коли в моїй хаті звір страшний сидить.</p>
	<p>Ведмідь і каже:</p>
	<p>— Я його вижену.</p>
	<p>Підходить до хати і питає:</p>
	<p>— Хто, хто в зайчиковій хатці сидить?</p>
	<p>А коза відповідає:</p>
	<div class="poem">
		<p>
			Я, коза-дереза,<br>
			Півбока луплена,<br>
			За три копи куплена<br>
			Тупу-тупу ногами,<br>
			Заколю тебе рогами,<br>
			Хвостиком замету,<br>
			Ніжками затопчу.<br>
			Тут тобі й смерть.
		</p>
	</div>
	<p>Ведмідь злякався і втік. А зайчик сів під дубом і плаче. Коли йде вовк і питається:</p>
	<p>— Чого ти, зайчику, плачеш?</p>
	<p>— Як же мені, вовчику-братику, не плакати, коли в моїй хаті звір страшний сидить?</p>
	<p>Вовк і каже:</p>
	<p>— Я його вижену.</p>
	<p>— Де тобі його вигнати? Ведмідь гнав, і не вигнав.</p>
	<p>— А я вижену.</p>
	<p>Підійшов вовк до хатки і питається:</p>
	<p>— Хто, хто в зайчиковій хатці?</p>
	<div class="poem">
		<p>
			Я, коза-дереза,<br>
			Півбока луплена,<br>
			За три копи куплена<br>
			Тупу-тупу ногами,<br>
			Заколю тебе рогами,<br>
			Хвостиком замету,<br>
			Ніжками затопчу.<br>
			Тут тобі й смерть.
		</p>
	</div>
	<p>Вовк злякався і втік. Сидить зайчик під дубом і плаче. Коли це йде лисичка-сестричка і питається:</p>
	<p>— Чого ти, зайчику-побігайчику, плачеш?</p>
	<p>— Як же мені, лисичко-сестричко, не плакати, коли в моїй хатці звір страшний сидить!</p>
	<p>Лисичка і каже:</p>
	<p>— Я його вижену!</p>
	<p>— Де тобі його вигнати! І ведмідь гнав, та не вигнав, і вовк гнав, та не вигнав, а то ти!</p>
	<p>Побігла лисичка до хатки і каже:</p>
	<p>— Хто, хто в зайчиковій хатці?</p>
	<div class="poem">
		<p>
			Я, коза-дереза,<br>
			Півбока луплена,<br>
			За три копи куплена<br>
			Тупу-тупу ногами,<br>
			Заколю тебе рогами,<br>
			Хвостиком замету,<br>
			Ніжками затопчу.<br>
			Тут тобі й смерть.
		</p>
	</div>
	<p>Лисичка злякалася і втекла. Сидить зайчик під дубом і плаче. Коли це лізе рак-неборак і питає зайчика:</p>
	<p>— Чого ти, зайчику-побігайчику, плачеш?</p>
	<p>— Як же мені не плакати, коли в моїй хатці звір страшний сидить!</p>
	<p>Рак і каже:</p>
	<p>— Ось я його вижену.</p>
	<p>— Де тобі його вигнати! І ведмідь гнав, та не вигнав, і вовк гнав, та не вигнав, і лисичка гнала, та не вигнала, а то ти!</p>
	<p>— А я вижену!</p>
	<p>Поліз рак у хатку і питається:</p>
	<p>— Хто, хто в зайчиковій хатці?</p>
	<div class="poem">
		<p>
			Я, коза-дереза,<br>
			Півбока луплена,<br>
			За три копи куплена<br>
			Тупу-тупу ногами,<br>
			Заколю тебе рогами,<br>
			Хвостиком замету,<br>
			Ніжками затопчу.<br>
			Тут тобі й смерть.<br>
			А рак виліз на піч і каже:<br>
			А я рак-неборак,<br>
			Як ущипну, то буде знак!
		</p>
	</div>
	<p>Та як ущипне козу! Коза як замекає! Та з печі, та з хати, та й побігла у ліс. А зайчик радіє та ракові дякує. І став жити у своїй хатці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>244 (5037). Коза-дереза. СУС 212. Записала Головченко Г. П. 2008 року. Шепітько Уляна Андріївна (1927). Полтавська область, Шишацький район, Бухуни</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив дід та баба. Та була у них коза, та й повів дід її пастися. Оглянеться та постоє. Надвечір веде додому. Тут баба зустрічає та й каже:</p>
	<p>— Кізонько моя мила, кізонько моя люба! Чи ти пила, чи ти їла?</p>
	<p>— Я й не пила, й не їла, а тільки бігла через місточок та вхопила кленовий листочок, бігла через гребельку та вхопила водиці крапельку.</p>
	<p>Розсердилась баба на діда, на другий день пішла сама. Оглянеться та й постоє. Надвечір жене козу додому, а дід запитує:</p>
	<p>— Кізонька моя мила, чи ти пила, чи ти їла?</p>
	<p>— Я й не пила, я і не їла, тільки бігла через місточок та вхопила кленовий листочок, бігла через гребельку та вхопила водиці крапельку.</p>
	<p>Розсердилися дід з бабою та й вигнали козу. У лісі коза побачила зайчикову хатку. Вона й поселилась там. Приходить зайчик, коли чує хтось у хатці є, та й каже:</p>
	<p>— А хто в моїй хатці?</p>
	<p>А коза відповідає:</p>
	<p>— Я коза-дереза, півбока драна, тупу-тупу ніжками, сколю тебе ріжками, хвостиком замету і головою верст заткну.</p>
	<p>Зайчик і втік. Коли йде лисичка. Почула, що хтось у хатці та й питає:</p>
	<p>— Хто, хто в зайчиковій хатці?</p>
	<p>А коза:</p>
	<p>— Я коза-дереза, півбока драна, тупу-тупу ніжками, сколю тебе ріжками, хвостиком замету і головою верст заткну.</p>
	<p>Лисиця злякалася і побігла. Йде рак, чує, щось шевелиться в хатині і питає:</p>
	<p>— Хто, хто в зайчиковій хатці живе?</p>
	<p>— Я коза-дереза, півбока драна, тупу-тупу ніжками, сколю тебе ріжками, хвостиком замету і головою верст заткну.</p>
	<p>— А я рак-неборак, як ущипну — буде знак.</p>
	<p>Та й ущипнув козу. Коза злякалася і втекла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (7192). Коза-дереза. СУС 212. Записала Гордієнко Анна 2009 року. Стройко Лідія Устимівна (1924). Дніпропетровська область, Магдалинівський район, Казначеївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-Дереза <br><span class="article__headerDescription">Українська народна казка Чернігівщини</span></h1>
	<p>Жили собі дід і баба. От поїхав дід на ярмарок і купив козу. Наступного дня посилає дід сина пасти. Пас він аж до вечора, став гнати додому. Тільки до воріт догнав, а дід на ворота:</p>
	<p>— Кізонько ти моя! Чи ти їла, чи ти пила?</p>
	<p>— Ні, я не пила й не їла, тільки бігла через мосточок, ухопила з клена листочок.</p>
	<p>Розсердився дід на сина та й прогнав його. На другий день посилає меншого сина пасти козу. Пас він козу до самого вечора, став гнати додому.</p>
	<p>Тільки догнав до воріт, а дід тут, як тут.</p>
	<p>— Кізонько ти моя! Чи ти їла, чи ти пила?</p>
	<p>— Ні, я не пила й не їла, тільки бігла через мосточок, ухопила з клена листочок.</p>
	<p>Ну дід і того сина прогнав. На третій день посилає бабу пасти козу. Погнала вона, пасла цілий день. Ввечері стала гнати додому, а дід уже на воротах:</p>
	<p>— Кізонько ти моя! Чи ти їла, чи ти пила?</p>
	<p>— Ні, я не пила й не їла, тільки бігла через мосточок, ухопила з клена листочок.</p>
	<p>Вигнав дід і бабу. Наступного дня сам погнав козу пасти. Пас увесь день, а ввечері пригнав додому. Сам пішов навпростець, бігом на ворота та й питає:</p>
	<p>— Кізонько ти моя! Чи ти їла, чи ти пила?</p>
	<p>— Ні, я не пила й не їла, тільки бігла через мосточок, ухопила з клена листочок.</p>
	<p>Дід так розсердився, що пішов у кузню, зробив ніж та й став козу різати. А вона вирвалася та й втекла до лісу. Знайшла зайчикову хатку, забігла туди і заховалася на піч. А зайчик прийшов додому та й питає:</p>
	<p>— А хто, хто тут є?</p>
	<p>А коза з печі:</p>
	<div class="poem">
		<p>
			Я коза-дереза,<br>
			За три копи куплена<br>
			Півбока луплена.<br>
			Тупу-тупу ногами,<br>
			Заколю тебе рогами,<br>
			Ніжками затопчу,<br>
			Тут тобі й смерть!
		</p>
	</div>
	<p>Перелякався зайчик та й утік. Сів і плаче. Аж де не візьмись ведмідь.</p>
	<p>— Чого ти, зайчику-побігайчику плачеш?</p>
	<p>— Як же мені не плакати, коли в моїй хатці страшний звір сидить?</p>
	<p>А ведмідь і каже:</p>
	<p>— Не бійся, зараз я його вижену!</p>
	<p>Побіг до хатки, а звідти страшний голос:</p>
	<div class="poem">
		<p>
			Я коза — дереза,<br>
			За три копи куплена<br>
			Півбока луплена...
		</p>
	</div>
	<p>Ведмідь з переляку втік. Так і вовк, і лисиця. А хитрий рак тихо заліз в хатку, потім на піч та як закричить:</p>
	<p>А я рак-неборак,</p>
	<p>Як вщипну, то буде знак!</p>
	<p>Та як ущипне козу! Коза з печі та з хати, куди очі дивляться. Тільки її й бачили. А зайчик радий став у своїй хатці жити-поживати, добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>15 (4330). Коза-Дереза. СУС 212. Записала Кравченко В. В. 2008 року. Зенченко Ганна Кузьмівна (1922). Чернігівська область, Городнянський район, Пекурівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-дереза <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були собі дід Андрушка та баба Марушка. Поїхав дід на базар та й купив собі козу. Привіз її додому, а рано на другий день посилає дід старшого сина ту козу пасти.</p>
	<p>Пас, пас хлопець її до вечора та й став гнать додому. Тіки до воріт став догонить, а дід став на воротах у червоних чоботях та й питає:</p>
	<p>Козонько моя люба, козонько моя мила!</p>
	<p>Чи ти пила, чи ти їла?</p>
	<p>А коза відповідає:</p>
	<div class="poem">
		<p>
			Ні, діду, я й не пила, я й не їла,<br>
			Тіки бігла через місточок<br>
			Та схопила кленовий листочок,<br>
			Тіки бігла через гребельку<br>
			Та схопила водиці крапельку,—<br>
			Тільки пила, тіки й їла!
		</p>
	</div>
	<p>От дід розсердився на сина, що він погано худобу пасе, та й вигнав його.</p>
	<p>На другий день посилає другого сина — меншого. Пас, пас хлопець козу аж до вечора та й давай гнати її додому. Тіки став до воріт догонить, а дід став на воротах у червоних чоботях та й питає:</p>
	<p>Козонько моя люба, козонько моя мила!</p>
	<p>Чи ти пила, чи ти їла?</p>
	<p>А коза відповідає:</p>
	<div class="poem">
		<p>
			Ні, діду, я й не пила, я й не їла,<br>
			Тіки бігла через місточок<br>
			Та схопила кленовий листочок,<br>
			Тіки бігла через гребельку<br>
			Та схопила водиці крапельку,—<br>
			Тільки пила, тіки й їла!
		</p>
	</div>
	<p>От дід і того сина нагнав.</p>
	<p>На третій день посилає вже бабу. От вона погнала козу, пасла цілий день. Ввечері стала доганяти до двору, а дід стоїть на воротах у червоних чоботях та й питається:</p>
	<p>Козонько моя люба, козонько моя мила!</p>
	<p>Чи ти пила, чи ти їла?</p>
	<p>А коза відповідає:</p>
	<div class="poem">
		<p>
			Ні, діду, я й не пила, я й не їла,<br>
			Тіки бігла через місточок<br>
			Та схопила кленовий листочок,<br>
			Тіки бігла через гребельку<br>
			Та схопила водиці крапельку,—<br>
			Тільки пила, тіки й їла!
		</p>
	</div>
	<p>От дід вигнав і бабу.</p>
	<p>На четвертий день погнав він уже сам ту козу, пас увесь день напасав, віхтів напихав, а ввечері додому погнав. Тіки догнав на дорогу, а сам навпрошки пішов; став на воротах у червоних чоботях та й випитує:</p>
	<p>Козонько моя люба, козонько моя мила!</p>
	<p>Чи ти пила, чи ти їла?</p>
	<p>А коза відповідає:</p>
	<div class="poem">
		<p>
			Ні, діду, я й не пила, я й не їла,<br>
			Тіки бігла через місточок<br>
			Та схопила кленовий листочок,<br>
			Тіки бігла через гребельку<br>
			Та схопила водиці крапельку,—<br>
			Тільки пила, тіки й їла!
		</p>
	</div>
	<p>Дід розсердився, пішов до коваля, наточив ніж, став козу різати, а вона вирвалась та й утекла в ліс. У лісі бачить коза зайчикову хатку. Вона туди вскочила і заховалась на печі.</p>
	<p>От прибігає зайчик, чує — хтось є в хатці. Він і питає:</p>
	<p>— А хто, хто в моїй хатці живе?</p>
	<p>А коза сидить на печі та й кричить:</p>
	<div class="poem">
		<p>
			Я, коза-дереза,<br>
			За три рублі куплена.<br>
			Півбока луплена!<br>
			Тупу-тупу ногами,<br>
			Сколю тебе рогами,<br>
			Ніжками затопчу,<br>
			Хвостиком замету,—<br>
			Тут тобі й смерть.
		</p>
	</div>
	<p>От зайчик злякавсь, вибіг з хатки, сів під дубком. Сидить та й плаче. Коли йде ведмідь-забрід та й питається:</p>
	<p>— Чого ти, зайчику-чеберайчику, плачеш?</p>
	<p>— Як же мені, ведмедику, не плакать, коли в моїй хатці якийсь звір страшний сидить!</p>
	<p>А ведмідь йому:</p>
	<p>— От я його вижену!</p>
	<p>Побіг до хатки:</p>
	<p>— А хто, хто в зайчиковій хатці?</p>
	<p>А коза з печі:</p>
	<div class="poem">
		<p>
			Я, коза-дереза,<br>
			За три рублі куплена,<br>
			Півбока луплена!<br>
			Тупу-тупу ногами,<br>
			Заколю тебе рогами,<br>
			Ніжками затопчу,<br>
			Хвостиком замету,—<br>
			Тут тобі й смерть!
		</p>
	</div>
	<p>Ведмідь злякався.</p>
	<p>— Нє,— каже,— зайчику-побігайчику, не вижену, боюсь.</p>
	<p>От знов пішов зайчик, сів під дубом та й плаче. Коли йде вовк і питається:</p>
	<p>— А чого це ти, зайчику, плачеш?</p>
	<p>— Як же мені, вовчику-братику, не плакат, коли в моїй хатці звір страшний сидить!</p>
	<p>А вовк:</p>
	<p>— От я його вижену!</p>
	<p>— Як ти його виженеш! Тут і ведмідь гнав, та не вигнав.</p>
	<p>— А я вижену.</p>
	<p>Побіг вовк до хатки та й питається:</p>
	<p>— А хто, хто в зайчиковій хатці?</p>
	<p>А коза з печі:</p>
	<div class="poem">
		<p>
			Я, коза-дереза,<br>
			За три рублі куплена,<br>
			Півбока луплена!<br>
			Тупу-тупу ногами,<br>
			Заколю тебе рогами,<br>
			Ніжками затопчу,<br>
			Хвостиком замету,—<br>
			Тут тобі й смерть!
		</p>
	</div>
	<p>— Ні,— каже вовк,— зайчику-побігайчику, не вижену — страшно.</p>
	<p>Зайчик знов пішов, сів під дубком та й плаче. Коли біжить лисичка-сестричка, побачила зайчика та й питає :</p>
	<p>— А чого ти, зайчику, плачеш?</p>
	<p>— Як же мені, лисичко-сестричко, не плакати, коли в моїй хатці страшний звір сидить!</p>
	<p>А лисичка:</p>
	<p>— От я його вижену!</p>
	<p>— Де тобі, лисичко, його вигнати! Тут і ведмідь гнав — не вигнав, і вовк гнав, та не вигнав, а що ти!</p>
	<p>— Отже, вижену.</p>
	<p>Побігла лисичка до хати та:</p>
	<p>— А хто, хто в зайчиковій хатці?</p>
	<p>А коза з печі:</p>
	<div class="poem">
		<p>
			Я, коза-дереза,<br>
			За три рублі куплена,<br>
			Півбока луплена!<br>
			Тупу-тупу ногами,<br>
			Заколю тебе рогами,<br>
			Ніжками затопчу,<br>
			Хвостиком замету,—<br>
			Тут тобі й смерть!
		</p>
	</div>
	<p>От лисичка теж злякалась.</p>
	<p>— Ні,— каже,— зайчику, не вижену — боюсь.</p>
	<p>Пішов зайчик, сів під дубком та й знову плаче. Коли це лізе рак-неборак та й питається:</p>
	<p>— Чого ти, зайчику-побігайчику, плачеш?</p>
	<p>— Як же мені не плакать, коли в моїй хатці страшнючий звір сидить!</p>
	<p>А рак:</p>
	<p>— Ну, я його вижену!</p>
	<p>— Де тобі його вигнать! Тут ведмідь гнав, та не вигнав, і вовк гнав, та не вигнав, і лисичка гнала, не вигнала, а що ти!</p>
	<p>— А я сказав, що, вижену!</p>
	<p>От поліз рак у хатку та й питається:</p>
	<p>— А хто, хто в зайчиковій хатці?</p>
	<p>А коза з печі:</p>
	<div class="poem">
		<p>
			Я, коза-дереза,<br>
			За три рублі куплена,<br>
			Півбока луплена!<br>
			Тупу-тупу ногами,<br>
			Заколю тебе рогами,<br>
			Ніжками затопчу,<br>
			Хвостиком замету,—<br>
			Тут тобі й смерть!<br>
			А рак усе лізе та й лізе. Виліз на піч та й каже:<br>
			А я, рак-неборак,<br>
			Як ущипну— буде знак!
		</p>
	</div>
	<p>Та як ущипне козу клешнями! Коза як замекає, та з печі бух, та з хати — геть побігла, тіки видно! От тоді зайчик радий, прийшов у хатку та так уже ракові дякує. Та й став з раком небораком в своїй хатці жить -поживать та добра наживать.</p>
	<p>От вам, дітки, казочка, а мені — бубликів в’язочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6 (5434). Коза-дереза. СУС 212. Записано 2008 року. Постоленко Олександра (1936). Черкаська область, Звенигородський район, Багачівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза Дереза <br><span class="article__headerDescription">Українська народна казка Чернігівщини</span></h1>
	<p>Жили дід і баба і мали вони внучку і козу. Одного разу дід каже внучці:</p>
	<p>— Пожени сьогодні козу пасти.</p>
	<p>Внучка пасла, пасла, а ввечері погнала додому. Дід бачить, іде коза додому. Він став на воротах у червоних чоботях і питає:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А вона йому:</p>
	<div class="poem">
		<p>
			Ні, дідусю, не пила, не їла.<br>
			Тільки бігла через місточок,<br>
			Ухопила кленовий листочок.<br>
			Бігла через гребельку,<br>
			Ухопила водиці крапельку.<br>
			Тільки пила й їла.
		</p>
	</div>
	<p>Дід узяв лозину і побив онучку. На другий день посилає бабу козу пасти. Погнала баба, пасла, пасла, а ввечері жене додому. Дід бачить, йде коза додому. Він став на воротах у червоних чоботях і питає:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А вона каже:</p>
	<div class="poem">
		<p>
			Ні, дідусю, не пила, не їла.<br>
			Тільки бігла через місточок,<br>
			Ухопила кленовий листочок.<br>
			Бігла через гребельку,<br>
			Ухопила водиці крапельку.<br>
			Тільки пила й їла.
		</p>
	</div>
	<p>Дід взяв лозину і побив бабу. А на третій день сам погнав пасти. Пас, пас, напоїв водичкою, а ввечері жене додому. Доходить до двору, забіг наперед став на воротах у червоних чоботях і питає:</p>
	<p>Кізонько моя мила,</p>
	<p>Чи ти їла, чи ти пила?</p>
	<p>А вона каже:</p>
	<div class="poem">
		<p>
			Ні, дідусю, не пила, не їла.<br>
			Тільки бігла через місточок,<br>
			Ухопила кленовий листочок.<br>
			Бігла через гребельку,<br>
			Ухопила водиці крапельку.<br>
			Тільки пила й їла.
		</p>
	</div>
	<p>А дід тоді:</p>
	<p>— Ах, ти, ж сяка-така козо! Через тебе я побив і внучку, і бабу.</p>
	<p>Узяв ножа та й каже:</p>
	<p>— Я тебе заріжу!</p>
	<p>Та й став різать. Облупив їй один бік, а далі ніж затупився. Почав він ножа гострити, а козу накрив коритом. Вона скинула корито й дременула в ліс. Біжить, біжить, аж там хатка стоїть. А в тій хатці зайчик жив. Та поки він ходив за водою, коза залізла в його хатку. Він побачив, що двері закриті та й питає:</p>
	<p>— Хто в моїй хатці?</p>
	<p>А коза залізла на піч та й кричить:</p>
	<div class="poem">
		<p>
			Я коза Дереза!<br>
			Півбока луплена,<br>
			За три копи куплена.<br>
			Хто ввійде в хатку,<br>
			Ніжками затопчу,<br>
			Ріжками заколю,<br>
			Хвостиком замету<br>
			Й вон викину!
		</p>
	</div>
	<p>Зайчик злякався, сів і плаче. Біжить вовчик та й питає:</p>
	<p>— Зайчику-братику, чого ти плачеш?</p>
	<p>— Як же мені не плакати, коли в моїй хатці якийсь звір страшний сидить і мене в хату не пускає!</p>
	<p>— Ходімо, я вижену.</p>
	<p>Пішли вони, вовк і кричить:</p>
	<p>— Стуку-грюку! Хто в зайчиковій хатці? Одчиняйте!</p>
	<div class="poem">
		<p>
			А коза й кричить:<br>
			Я коза Дереза!<br>
			Півбока луплена,<br>
			За три копи куплена.<br>
			Хто ввійде в хатку,<br>
			Ніжками затопчу,<br>
			Ріжками заколю,<br>
			Хвостиком замету<br>
			Й вон викину!
		</p>
	</div>
	<p>Злякався вовчик і побіг у ліс. Сидить зайчик і знову плаче. Біжить лисичка:</p>
	<p>— Зайчику-братчику, чого ти плачеш?</p>
	<p>— Як же мені не плакати, коли в моїй хатці якийсь звір страшний сидить і мене в хату не пускає!</p>
	<p>— Ходімо, я вижену його.</p>
	<p>— Не виженеш, вовк гнав, гнав — не вигнав. І ти не виженеш.</p>
	<p>— Вижену, ходімо.</p>
	<p>Прийшли, а лисичка і питає:</p>
	<p>— Стуку-грюку! Хто в зайчиковій хатці? Одчиняйте!</p>
	<p>А коза й кричить:</p>
	<div class="poem">
		<p>
			Я коза Дереза!<br>
			Півбока луплена,<br>
			За три копи куплена.<br>
			Хто ввійде в хатку,<br>
			Ніжками затопчу,<br>
			Ріжками заколю,<br>
			Хвостиком замету<br>
			Й вон викину!
		</p>
	</div>
	<p>Злякалася лисичка і також і ліс побігла. Аж іде півник.</p>
	<p>— Зайчику, а чого ти плачеш?</p>
	<p>— Як же мені не плакати, коли в моїй хатці якийсь звір страшний сидить і мене в хату не пускає!</p>
	<p>— Ходімо, я вижену його.</p>
	<p>— Не виженеш. І вовчик гнав, не вигнав, і лисичка гнала, не вигнала. І ти не виженеш.</p>
	<p>— Вижену.</p>
	<p>Прийшли вони.</p>
	<p>— Стуку-грюку! Хто в зайчиковій хатці? Одчиняйте!</p>
	<p>А коза й кричить:</p>
	<div class="poem">
		<p>
			Я коза Дереза!<br>
			Півбока луплена,<br>
			За три копи куплена.<br>
			Хто ввійде в хатку,<br>
			Ніжками затопчу,<br>
			Ріжками заколю,<br>
			Хвостиком замету,<br>
			Й вон викину!
		</p>
	</div>
	<p>А півник каже:</p>
	<div class="poem">
		<p>
			Кукуріку!<br>
			А я петушок — золотий гребішок!<br>
			Несу косу на плечах,<br>
			Зараз козу засічу.
		</p>
	</div>
	<p>Коза як почула — злякалася. Думала, що знов її будуть різати. Скочила з печі і побігла в ліс. А там її вовк зустрів та й з’їв. Ну, а зайчик з півником стали удвох жити-поживати та добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>167 (3996). Коза Дереза. СУС 212. Записав Микола Зінчук 27 жовтня 2007 року. Ващенок Марія Іванівна (1940). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-Дереза <br><span class="article__headerDescription">Українська народна казка Чернігівщини</span></h1>
	<p>Був собі дід та баба. Було у них дві дочки, одна Горпинка, а друга Калинка. Ось раз сходив дід на базар да купив козу. Наказав дід старшій дочці гнати козу пастись. У перший день погнала старша дочка Горпинка козу на поле. От Горпинка пасе козу увесь день, а вечором напоїла да й жене додому. А дід стоїть на воротах у червоних чоботях да й питає:</p>
	<div class="poem">
		<p>
			Кізонько моя люба,<br>
			Кізонько моя мила,<br>
			Чи ти пила, чи ти їла?
		</p>
	</div>
	<p>А коза й одказує:</p>
	<div class="poem">
		<p>
			Мій дідусю, я не пила, я не їла,<br>
			А як бігла через місточок,<br>
			Ухватила кленовий листочок,<br>
			А як бігла через гребельку,<br>
			Ухватила води крапельку.<br>
			Тільки пила, тільки й їла.
		</p>
	</div>
	<p>Розсердився дід на свою старшу дочку да й прогнав її із хати. На другий день наказав дід менший дочці гнати козу пастись. От Калинка пасе козу увесь день, а вечором напоїла да й жене додому. А дід стоїть на воротах у червоних чоботях да й питає:</p>
	<div class="poem">
		<p>
			Кізонько моя люба,<br>
			Кізонько моя мила,<br>
			Чи ти пила, чи ти їла?
		</p>
	</div>
	<p>А коза й жаліється:</p>
	<div class="poem">
		<p>
			Ні дідусю, я не пила й не їла,<br>
			А як бігла через місточок,<br>
			Ухватила кленовий листочок,<br>
			А як бігла через гребельку,<br>
			Ухватила води крапельку.<br>
			Тільки пила, тільки й їла.
		</p>
	</div>
	<p>Дід і цю дочку прогнав од себе. На третій день посилає дід бабу козу пасти. От пасе баба козу цілий день, а вечором напоїла да й жене додому. А дід стоїть на воротах у червоних чоботях да й питає:</p>
	<div class="poem">
		<p>
			Кізонько моя люба,<br>
			Кізонько моя мила,<br>
			Чи ти пила, чи ти їла?
		</p>
	</div>
	<p>А коза й відповідає:</p>
	<div class="poem">
		<p>
			Ні дідусю, я не пила й не їла,<br>
			А як бігла через місточок,<br>
			Ухватила кленовий листочок,<br>
			А як бігла через гребельку,<br>
			Ухватила води крапельку.<br>
			Тільки пила, тільки й їла.
		</p>
	</div>
	<p>Дід і бабу прогнав од себе. На четвертий день погнав дід сам козу пасти. Пасе да й пасе, аж до самого вечора, а вечором напоїв да й жене додому. А сам вибіг спереду став перед козою да й питає:</p>
	<div class="poem">
		<p>
			Кізонько моя люба,<br>
			Кізонько моя мила,<br>
			Чи ти пила, чи ти їла?
		</p>
	</div>
	<p>А коза відповідає:</p>
	<div class="poem">
		<p>
			Ні дідусю, я не пила й не їла,<br>
			А як бігла через місточок,<br>
			Ухватила кленовий листочок,<br>
			А як бігла через гребельку,<br>
			Ухватила води крапельку.<br>
			Тільки пила, тільки й їла.
		</p>
	</div>
	<p>Розсердився дід на козу да й надумав її зарізати. Поки нагострив ножа, то коза втекла од нього. Біжить коза, не оглядається. Аж бачить, на дорозі стоїть хатка. А в хатці жив заєць, якого тоді дома не було. От коза вбігла в хатку, залізла на піч да й сидить. Вернувся заєць, чує, що хтось у його хаті живе. От і питається:</p>
	<p>— Хто є в моїй хатці?</p>
	<div class="poem">
		<p>
			Я коза-дереза,<br>
			Півбока луплена,<br>
			За три копи куплена.<br>
			Тупу, тупу ногами,<br>
			Сколю тебе рогами,<br>
			Ніжками затопчу,<br>
			Хвостиком замету —<br>
			Тут тобі й смерть.
		</p>
	</div>
	<p>Злякався заєць, сів під дубом да й плаче. Іде до нього вовк да й питає:</p>
	<p>— Чого ти, зайчику, плачеш?</p>
	<p>— Як же мені не плакать, як у моїй хатці звір страшний живе?</p>
	<p>— Не плач, зайчику, я піду і вижену його.</p>
	<p>Пішов вовк до хати, а коза йому так само отвітила, як і зайцю. Злякався вовк, да й тікати. Знов заєць сів да й плаче. Іде лисичка й питає:</p>
	<p>— Чого ти, зайчику, плачеш?</p>
	<p>— Як же мені не плакать, як у моїй хатці звір страшний живе?</p>
	<p>— Не плач, зайчику, я піду і вижену його.</p>
	<p>Прийшла лисичка до зайчикової хатки і каже:</p>
	<p>— Хто в заячій хаті живе?</p>
	<p>А коза і їй так же отвітила. Лисичка злякалась да й утекла в ліс. Знов заєць плаче. Аж ось лізе рак і питає:</p>
	<p>— Чого ти, зайчику, плачеш?</p>
	<p>Заєць і раку розказав. А рак і каже:</p>
	<p>— Не плач, зайчику, я вижену його!</p>
	<p>Поліз рак у саму хату, заліз на піч да як ущипне козу. Коза з переляку як упаде з печі да на підлогу. А з підлоги та бігом у ліс. А заєць із раком стали разом жить да поживать і добра наживать.</p>
	<p>Ось і вся казка, а вам бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>235 (4424). Коза-Дереза. СУС 212. Записано 2008 року. Кочерга Ганна Данилівна (1928). Чернігівська область, Ічнянський район, Бакаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза-Дереза <br><span class="article__headerDescription">Українська народна казка Чернігівщини</span></h1>
	<p>Жили собі дід і баба, а з ними внучка. Була в них коза-дереза. Погнала внучка козу пасти. Пасла цілий день та вечора. А ввечері жене додому. А дід вийшов, став на воротах у червоних чоботах. І питає козу:</p>
	<p>— Коза, чи ти пила, чи їла?</p>
	<p>А вона і каже:</p>
	<div class="poem">
		<p>
			Ні, діду, не пила, не їла.<br>
			Тільки бігла через місток,<br>
			Ухопила кленовий листок,<br>
			А бігла через гребельку<br>
			Вхопила води крапельку.
		</p>
	</div>
	<p>Розсердився дід і закрив онучку в погребі за те, що не пасла козу. На другий день виправляє дід бабу козу пасти. Баба пасла, пасла цілий день, увечері жене додому. А дід став на воротах у червоних чоботах. І питає козу:</p>
	<p>— Коза, чи ти пила, чи їла?</p>
	<p>А коза каже:</p>
	<div class="poem">
		<p>
			Ні, діду, не пила, не їла.<br>
			Тільки бігла через місток,<br>
			Ухопила кленовий листок,<br>
			А бігла через гребельку<br>
			Вхопила води крапельку.
		</p>
	</div>
	<p>Розсердився дід на бабу і закрив у погребі.</p>
	<p>На третій день погнав дід козу сам. Пас, пас цілий день до вечора. А тоді погнав додому. Сам став на воротах у червоних чоботах та й питає:</p>
	<p>— Коза, чи ти пила, чи їла?</p>
	<p>А вона йому каже:</p>
	<div class="poem">
		<p>
			Ні, діду, не пила, не їла.<br>
			Тільки бігла через місток,<br>
			Ухопила кленовий листок,<br>
			а бігла через гребельку<br>
			вхопила води крапельку.
		</p>
	</div>
	<p>Розсердився дід на козу, узяв і зарізав її. От і казці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (4564). Коза-Дереза. СУС 212. Записав Кудін Олександр (6 класу) 2008 року. Кудін Катерина Архипівна (1940). Чернігівська область, Семенівський район, Погорільці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Українські народні казки/Коза.html">Коза</a> — казка</li>
	</ul>
</footer>
<!--#include virtual="/-/inc/general__page_end.inc" -->
