<!--#include virtual="/-/inc/general__page_start.inc" -->
<title>Як з’явилася гора та річка в селі Спаське ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як з’явилася гора та річка в селі Спаське» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як з’явилася гора та річка в селі Спаське.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як з’явилася гора та річка в селі Спаське <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Якось двоє дітей, братик і сестричка, пішли купатися до ставка. А в тім ставку жила русалка. Побачила вона їх та й каже:</p>
	<p>— Отепер ви мої. Будете на мене працювати.</p>
	<p>І повела їх із собою. Хлопцеві наказала дрова рубати, воду носити, а дівчині куліш варити. Отак кожен день з ранку до ночі діти працювали в русалки.</p>
	<p>Та от настала неділя. Русалка пішла в гості до лісовика. А братик з сестричкою вирішили втекти.</p>
	<p>Повернулася русалка додому, аж бачить, її «пташки» випурхнули з сильця. І вона вистрибом кинулася наздоганяти їх.</p>
	<p>Діти теж побачили її здалеку, і тоді дівчинка скинула з голівки гребінець та й кинула його на землю. Відразу ж перед русалкою виросла висока гора, яка зараз пролягає в кінці села Спаського. Важко було русалці продиратися крізь густі та колючі кущі, які росли на горі, але врешті вона таки перейшла гору.</p>
	<p>Побачили діти, що вона наздоганяє їх, і хлопець кинув на землю дзеркальце. І тоді перед русалкою з’явилась річка Кільчень, чиста, як дзеркало.</p>
	<p>Поки русалка долала річку, діти прибігли додому, до матусі й татка. Довелося русалці повертатися назад у свій ставок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (7254). Як з’явилася гора та річка в с. Спаське. СУС 313Н*. Записала Альчуріна Ліза 2009 року. Таран Тетяна Іванівна (1935). Дніпропетровська область, Новомосковський район, Спаське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
