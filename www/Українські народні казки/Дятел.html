<!--#include virtual="/-/inc/general__page_start.inc" -->
<title>Дятел ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дятел» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дятел.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дятел <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Пішов раз чоловік на Великдень до лісу рубати дрова. Підходить до нього старий дід та й питає:</p>
	<p>— Що рубаєш?</p>
	<p>— Дрова!</p>
	<p>— Та саме час?</p>
	<p>— Нема чого їсти. Жінка і діти голодні, заробітку немає, а затопити й зварити треба. Що маю робити?</p>
	<p>Дід подумав, подумав та й каже:</p>
	<p>— Лиши рубати, йди додому.</p>
	<p>Сказав так і зник.</p>
	<p>Приходить чоловік додому, а там на столі у нього повно грошей. І мав цей чоловік все, що захотів.</p>
	<p>Минув рік. На другий Великдень той чоловік собі думає: «Піду я тепер до лісу рубати, знов добуду грошей і стану ще багатшим!» Як подумав, так і вчинив. Але тоді з’явився той дід і сказав:</p>
	<p>— Відтепер будеш, чоловіче, стукати по дереві до кінця світу.</p>
	<p>І з того чоловіка зробився дятел, який усе скаче по деревах і стукотить своїм дзьобом, як той чоловік стукав сокирою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111 (5184). Дятел. СУС —. Записано 2008 року. Любарська Любов Олексіївна (1973). Черкаська область, Жашківський район, Конельська Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
