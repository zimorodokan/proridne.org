<!--#include virtual="/-/inc/general__page_start.inc" -->
<title>Польова миша і міська миша ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Польова миша і міська миша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Польова миша і міська миша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Польова миша і міська миша <br><span class="article__headerDescription">Українська народна казка про тварин</span></h1>
	<p>Зустрілись одного разу польова миша і міська. Розговорились і дуже сподобались одна одній. З того часу стали великими подругами.</p>
	<p>Одного разу польова миша запросила міську в гості. Вгостила її зерном, солодкою картоплею. Та залишилась дуже задоволеною і запросила подругу до себе в гості. Міська миша жила в складі продуктового магазину, і польова миша дуже захотіла покуштувати цукру, сала, печива.</p>
	<p>На другий день відправилась польова миша в гості. Поївши цукру, подруги закусили салом. Добре наїлась польова миша, але раптом вона побачила відро з олією. «Подержи мене за хвіст, — говорить подрузі, — а я нап’юсь ще олії».</p>
	<p>Добре напилась.</p>
	<p>Міська миша говорить: «Пішли, а то тут є дуже страшний кіт».</p>
	<p>Не послухала польова миша і захотіла ще олії. Відпочила трохи і знову спустилася у відро. Але тут показався чорний кіт, і міська миша випустила хвіст польової миші. Польова миша впала у відро, а вилізти не змогла, бо дуже вже вона напилася і була дуже важкою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Польова миша і міська миша. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 112. Зап. О. П. Сучик в 1965 р. У с. Білашів Острозького р-ну Ровенської обл. від О. М. Шпак (65 р. ). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 563, арк. 3. Паралелі: Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 221.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
