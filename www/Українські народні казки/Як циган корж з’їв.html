<!--#include virtual="/-/inc/general__page_start.inc" -->
<title>Як циган корж з’їв ☼ Українська народна казка ☼ Народна творчість</title>
<meta name="Description" content="Українська народна казка Буковини «Як циган корж з’їв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган корж з’їв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган корж з’їв <br><span class="article__headerDescription">Українська народна казка Буковини</span></h1>
	<p>Ішли бог і циган. Циган каже: — Так уже їсти хочу.</p>
	<p>І бог зробив так, що прийшли вони до якоїсь пустої хати. А в тій хаті вже й мука навіяна на столі стоїть. Бог каже циганови:</p>
	<p>— Печи з тої муки три коржі.</p>
	<p>— Та нащо три? Нас же два.</p>
	<p>— Най буде три коржі.</p>
	<p>Спік циган три коржі. Бог каже:</p>
	<p>— Це тобі, а це — мені. А це сховай на потім.</p>
	<p>Та й ідуть вони, і циган тихо з’їв той корж. А бог знає, що коржа вже нема, та й каже:</p>
	<p>— Ану, витягай той корж.</p>
	<p>— Я не знаю, де корж, — каже циган.</p>
	<p>— Ти з’їв його?</p>
	<p>— Не їв.</p>
	<p>Ідуть вони, йдуть. Доходять до річки. Бог бере цигана і ніби топить його. Та й питає:</p>
	<p>— Ти з’їв корж?</p>
	<p>— Їй-бо не їв.</p>
	<p>Ідуть вони, йдуть, циган уже осушився. А бог так зробив, що попереду на дорозі купка грошей лежала.</p>
	<p>— Ой, які гроші файні! — радіє циган. А бог йому:</p>
	<p>— Діли їх на три купки.</p>
	<p>— Та нащо на три? Нас же два є.</p>
	<p>— Діли.</p>
	<p>Циган розіклав гроші на три купки. А бог каже:</p>
	<p>— Їдна купка мені, друга тобі, а третя тому, що коржа з’їв.</p>
	<p>— Боже, їй-бо то я з’їв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 7 січня 1980 року Коханюк Федір Філіпович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
