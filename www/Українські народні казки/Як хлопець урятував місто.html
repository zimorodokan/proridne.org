<!--#include virtual="/-/inc/general__page_start.inc" -->
<title>Як хлопець урятував місто ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як хлопець урятував місто» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлопець урятував місто.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлопець урятував місто <br><span class="article__headerDescription">Українська народна казка Чернігівщини</span></h1>
	<p>Давно це було. Тоді татари по наших українських землях гуляли. Довкола спалювали все: хлібні ниви, стіжки, хати, людей убивали, деяких забирали в рабство (дітей малих та жінок гарних). Вродливих забирали, бо турки любили українок з довгими косами та великими очима, щоб коса на голові лежала та сорочка вишита була.</p>
	<p>Взяли татари в облогу одне місто і вирішили: якщо добрий викуп дадуть, то поїдуть далі. А не винесуть нічого, то зруйнують і спалять. Зібралися люди та й думають, як їм уникнути погрому. А тут раптом у ворота стукає хлопчик і каже:</p>
	<p>— Я врятую весь город, тільки бусурман обдурити треба.</p>
	<p>На свій страх і ризик випустили вони хлопця на перемовини з татарами. Вийшов він за ворота з худим старим конем на повідку. Вороги кинулись на нього з мечами, а потім сміятися почали. Вийшов наперед старший із них і каже:</p>
	<p>— Це ти найстарший, а це твій викуп?</p>
	<p>А той не злякався, тикнув пальцем у коня та й каже:</p>
	<p>— З ним домовляйся, він старший.</p>
	<p>Дивувався татарин смілості й уму хлопця. Подумав і сказав:</p>
	<p>— Бачу, що голова в тебе не пуста. Нагороду за це дам, проси, що хочеш.</p>
	<p>Попросив хлопець земля стільки, скільки в шкуру коня влізе. Розвага ця сподобалася усім. Хлопець коня зарізав, шкуру розрізав на ремені, зв’язав докупи й потяг навкруг міста. Отоді вже розлютилися усі, бо зрозуміли, що хлопець їх перехитрив. А слово, якщо дав, то треба тримати.</p>
	<p>Всю ніч ніхто не спав, а на ранок ворогів біля міста вже не було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>119 (4228). Як хлопець урятував місто. СУС 2400. Записано 2008 року. Сичевська Валентина Савеліївна (1938). Чернігівська область, Козелецький район, Надинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
