<!--#include virtual="/-/inc/general__page_start.inc" -->
<title>Купецька жінка і прикажчик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Купецька жінка і прикажчик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Купецька жінка і прикажчик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Купецька жінка і прикажчик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив на світі купець та женився на молодій жіночці, а в нього було багато прикажчиків. Старшого із них називали Степаном. Хлопець був він файний і почав до жінки купця залицяться.</p>
	<p>Почали люди купцю розповідать. Ось купець і говорить жінці:</p>
	<p>— Послухай, кохана, щось люди говорять, що ти з прикажчиком Степаном живеш.</p>
	<p>— Що ти, бог з тобою, хіба я погоджусь. Не вір людям, а вір своїм очам.</p>
	<p>— Кажуть, що він до тебе давно залицявся. Можна його як-небудь випробувать?</p>
	<p>— Ну добре, — говорить жінка, — послухай мене, надінь моє плаття і піди до нього в сад. Ти знаєш, де він спить, і потихеньку йому скажи: «Я до тебе від чоловіка прийшла». Ось і подивишся, який він є.</p>
	<p>— Добре, — сказав купець.</p>
	<p>А жінка і навчила прикажчика, що якщо прийде чоловік, гарненько його побити, щоб він довгенько пам’ятав.</p>
	<p>Діждався купець ночі, одягнув жіноче плаття і пішов в сад до прикажчика.</p>
	<p>— Хто це? — питає прикажчик .</p>
	<p>Купець говорить тихенько:</p>
	<p>— Я, коханий!</p>
	<p>— Для чого ти тут?</p>
	<p>— Від чоловіка пішла і до тебе прийшла.</p>
	<p>— Ах, ти гадюка! І так про мене кажуть, що я до тебе ходжу. А ти хочеш щоб хазяїн мене зненавидів?</p>
	<p>І давай бити купця та промовляти:</p>
	<p>— Не ходи, безсовісна, не сором мене! Я ніколи не згоджусь на такі паскудства!</p>
	<p>Вирвався купець і побіг до жінки і каже:</p>
	<p>— Ні, кохана, тепер нікому в світі не повірю, що ти живеш з прикажчиком. Так почав він мене соромити і бити, що я ледве втік.</p>
	<p>— Ось бачиш, а ти кожному віриш! — сказала купчиха і з того часу стала жити з прикажчиком без всякого страху.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (7436). Купецька жінка і прикажчик. СУС — 1410. Записала Шелемба Марина 2009 року. Шпак Олександра Григорівна (1932). Дніпропетровська область, Солонянський район, Аполонівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
