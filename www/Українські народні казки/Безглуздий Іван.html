<!--#include virtual="/-/inc/general__page_start.inc" -->
<title>Безглуздий Іван ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Безглуздий Іван» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Безглуздий Іван.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Безглуздий Іван <br><span class="article__headerDescription">Українська народна казка Кіровоградщини</span></h1>
	<p>Жили собі чоловік та жінка. Був у них один син, і той безглуздий. Куди не піде, скрізь його обіб’ють, плаче сердега.</p>
	<p>Одного разу йде Іван, бачить, чоловік сіє пшеницю. Хлопець каже:</p>
	<p>— Що Бог дав — та в землю! Що Бог дав — та в землю!</p>
	<p>Облупили його. Приходить додому і плаче. Мати вчить:</p>
	<p>— Сину, треба казати: «Добрий день, Боже вам помагай!»</p>
	<p>Зрадів Іван, бігом у село. Бачить, хата гороить, люди з відрами тушать. А хлопець:</p>
	<p>— Добрий день! А Боже вам помагай!</p>
	<p>Облупили його. Мати знову вчить:</p>
	<p>— Як бачиш, що щось горить, треба хапати відро з водою і виливати на вогонь.</p>
	<p>Іван зрозумів і пішов. Іде по вулиці, а молоді люди свиню шмалять. Іван за відро з водою і вилив на вогонь.</p>
	<p>Облупили його, знову плаче. А мати знов навчає:</p>
	<p>— Треба казати: «Добрий день! Щоб то, що ви робите, вам вдалося, щоб мали здоров’я самі з’їсти і ще й сусідам по мисочці рознести».</p>
	<p>От пішов хлопець знов на прогулянку. Дивитсья, чоловік велику нужду справляє. А Іван:</p>
	<p>— Добрий день! Щоб то, що ви робите, вам вдалося, щоб мали здоров’я самі з’їсти і ще й сусідам по мисочці рознести.</p>
	<p>Ледве Іван живим додому вернувся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>218 (8117). Безглуздий Іван. СУС 1696. Записав Курченко Р. 2010 року. Курченко Галина Явдокимівна (1936). Кіровоградська область, Гайворонський район, Завалля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
