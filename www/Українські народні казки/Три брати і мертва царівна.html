<!--#include virtual="/-/inc/general__page_start.inc" -->
<title>Три брати і мертва царівна ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Три брати і мертва царівна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три брати і мертва царівна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три брати і мертва царівна <br><span class="article__headerDescription">Українська народна казка Кіровоградщини</span></h1>
	<p>В якомусь царстві, якомусь государстві, жив цар з царицею, і була в них дочка на виданні. Але якийсь змій-колдун заколдував її. Весь час вона спала, тільки опівночі прокидалася і висмоктувала кров із молодих хлопців.</p>
	<p>Помістили її в церкві на престолі у труні. Чари могли зійти з царівни тільки тоді, коли хтось із хлопців тричі заночує біля царівни і залишиться живим. Цар оголосив, що хто залишиться живий на ранок, за того він віддасть свою дочку заміж і дасть в придане півцарства.</p>
	<p>От і почали з’їжджатися з усього царства молоді хлопці. Дійшла черга до трьох братів. Два з них були розумні, а третій Іванушка-дурачок.</p>
	<p>Їхали вони через поля, через дрімучі ліси. От на їхній путі зустрівся у болоті сивий бородатий дідусь. Почав просити братів про допомогу, але два старші брати відмовились, а найменший Іванушка допоміг дідусю вибратись із болота. Дід подякував та й пішов своєю дорогою.</p>
	<p>Їдуть вони далі, до царського двору і на їхній дорозі трапилась річечка. А у воді побачили старого сивого дідуся. Він просив про допомогу. Старші брати відказали, а Іванушка-дурачок знову допоміг дідові. Так брати дістались царського двору.</p>
	<p>Ввечері позвали старшого Петра. А він був хитрий, сам не хотів іти. Почав просити меншого брата, Іванушку. Він погодився. Коли підійшов до церкви, перед ним явився той старий дідусь. А це був не простий дідусь, а святий Миколай Чудотворець. Дав він Іванові медяників-пряників і сказав йому:</p>
	<p>— Коли царівна опівночі проснеться, то ти до неї не підходь, а кинь їй медяників. Вона буде десь годину жива, а потім знову засне.</p>
	<p>Так Іван-дурачок і зробив. Коли годинник пробив рівно північ, царівна проснулась і просила Івана підійти до неї, але він не підходив. Давав їй їсти по декілька медяників, і через годину царівна знову заснула. Коли зійшло сонце, двері церкви відкрили і побачили, що Іван-дурачок вийшов живий. Цар здивувався, та він не хотів віддавати заміж свою доньку за Івана-дурака.</p>
	<p>На другу ніч прийшла черга до середнього брата Василя, але він також не хотів іти. Попросив, щоб менший брат Іван пішов і за нього. І знову все повторилось, тільки царівна уже довше вередувала, бо була голодна. На ранок, коли зійшло сонце, Іван знову з церкви вийшов живий.</p>
	<p>На третю ніч пішов Іван за себе, і знову явився Миколай Чудотворець. Сказав, що на цю ніч царівна буде дуже голодна і підійде до нього. Він дав Івану гвоздя й молотка і сказав:</p>
	<p>— Коли підійде до тебе царівна, треба буде її прибити до підлоги, а коли зійде сонце, то з неї зійдуть всі чари.</p>
	<p>Іван так і зробив.</p>
	<p>От на ранок відкрили церкву і побачили, що царівна не спить, а стоїть поруч з Іваном. Цар дотримався свого слова: віддав царівну і спорядив братів у дорогу. Дав повну карету золота і бочки вина. От коли повертались брати з царівною додому, то старші задумали вбити Івана-дурня і забрати собі золото і царівну. Коли вони в’їхали в дрімучий ліс, знову по дорозі їм зустрівся Святий Миколай. Махнув він чарівною паличкою, і все зло з братів вийшло. А з царівни вилетіла вогняна стріла, вся випита нею людська кров, і стала вона доброю дівчиною, а Іван-дурачок став розумним. Справили весілля і зажили вони довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>185 (8080). Три брати і мертва царівна. СУС 307. Записав Кобець Владислав 2010 року. Кожухівська Галина Родіонівна (1948). Кіровоградська область, Ульянівський район, Кам’яна Криниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
