<!--#include virtual="/-/inc/general__page_start.inc" -->
<title>Вовк та кобила ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вовк та кобила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та кобила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та кобила <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі вовк. Старий він став та немічний. Не може ні звірини вполювати, ні в селі що-небудь украсти. А їсти ж хочеться! От пішов він їжу шукати. Довго блукав лісом, нічого нема. Раптом йому назустріч</p>
	<p>вибігла лисичка.</p>
	<p>— Лисичко, лисичко, я тебе з’їм, — каже до неї.</p>
	<p>— Не їж мене, вовчику-братику, я тобі пісеньку заспіваю, танець станцюю.</p>
	<p>Почала вона співати медовим голосочком, пританцьовувати ніжками. Та так уже витягую тоненько та тупотить дрібненько, що неборака й заснув. Прокинувся, а від лисички і дух простиг. « І навіщо мені були ті пісні та викаблуки? Ними ж ситим не будеш, а їсти хочеться, аж живіт до спини присох. От старий бовдур, обдурила таки тебе руда!» — подумав бідолаха та й поплентався далі. Бачить, на поляні кобила пасеться. Підкрався вовк до неї тихенько та й каже люто:</p>
	<p>— Я тебе з’їм, кобило!</p>
	<p>А кобила хоч і злякалася, проте не розгубилася, та й каже:</p>
	<p>— Та я й не проти, вовче, але не можна мене їсти.</p>
	<p>— Чому ж це не можна? — здивувався той.</p>
	<p>— А ти сам прочитай, — промовила кобила і підняла ногу.</p>
	<p>Підійшов вовк, нахилився, а кобила йому як дасть у лоба, аж іскри посипалися з очей. Довгенько не міг сіромаха до тями прийти, а як очуняв, подумав: «Ото дурень, неграмотний. А поліз читати!»</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21 (5476). Вовк та кобила. СУС 122А. Записано 2008 року. Кириленко Софія Іванівна (1939). Черкаська область, Городищенський район, Хлистунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
