<!--#include virtual="/-/inc/general__page_start.inc" -->
<title>Пан теля пасе ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Пан теля пасе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пан теля пасе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пан теля пасе <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одна бідна вдова оддала єдину дочку за бідненького панка. От одного разу цей поганенький зять поїхав до тещі в гості. А перед цим сказав своєму наймитові, що балакатиме з тещею не по-своєму, а по-німецькому, бо по-своєму уже забув балакати. І щоб наймит переказував на свою мову сказане панком по-французьки. Той згодився. От і приїхали. Теща дуже рада, дорогий зять приїхав. А він:</p>
	<p>— Панте-ляпасе! Панте-ляпасе!</p>
	<p>Тещу злякало таке привітання, та й питає у парубка-наймита, що такого сталося з її милим зятем, що мову йому перекрутило! Наймит пояснив, що його хазяїн забувся по-своєму балакати, а навчився більш культуральної мови.</p>
	<p>Теща, трохи засмучена і в розпачі, почала розпитувати про дочку та про онуків, а він, зять, все своєї:</p>
	<p>— Панте-ляпасе! Панте-ляпасе!</p>
	<p>Жінці стало страшно і дуже шкода і зятя, і своєї дочки. Вона запросила пообідати, бо приготувала ж таки добру страву, як для гостей!</p>
	<p>А зять все своє:</p>
	<p>— Панте-ляпасе! Панте-ляпасе!</p>
	<p>На що наймит одказує, що пан не хоче обідати. Пан незадоволений, що наймит так каже, сердиться, кричить:</p>
	<p>— Панте-ляпасе! Панте-ляпасе!</p>
	<p>А сам страшно хоче їсти. Тоді наймит і каже жінці:</p>
	<p>— Залиште його, бо він дуже розгніваний, йому не до обіду.</p>
	<p>Так наймит з господинею вдвох і пообідали. Та тещу не залишає думка, що її зятьок голодний, знов запрошує попоїсти. А зять все своє:</p>
	<p>— Панте-ляпасе! Панте-ляпасе!</p>
	<p>На що наймит витлумачує, що пан не хоче їсти, а лишень хоче кварту води та шматок хліба. Теща виконала бажання свого рідного зятя, а сама підвечеряла разом із його слугою.</p>
	<p>І знову зять сердиться, кричить на наймита, а сам не хоче по-нормальному говорити, а тільки по-іностранному. Вранці рихтується зять в дорогу, а теща душі не чає, гостинцями закидала весь віз для дочки та онуків. А зать знову своє:</p>
	<p>— Панте-ляпасе! Панте-ляпасе!</p>
	<p>Тоді наймит і витлумачує гостинній жінці, щоб та все забрала, бо пан не такий бідний, у нього все є, і не просте, а все іностранне. Теща, зрадівши за достаток дочки і онуків, забрала все назад.</p>
	<p>А як виїхали за село, пан почав лаяти наймита, що через нього він і голодний сидів цілий день, і гостинців ніяких не отримав. То чого ж було їхати?</p>
	<p>А наймит, хитро посміхаючись, відповів, що по-іностранному він нічого не може второпати, бо сам, на відміну від пана, неграмотний!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>164 (5213). Пан теля пасе. СУС —. Записано 2008 року. Мельниченко Югина Іванівна (1918). Черкаська область, Маньківський район, Подібне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
