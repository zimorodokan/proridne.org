<!--#include virtual="/-/inc/general__page_start.inc" -->
<title>Сьогоднішній гнів залиш на завтра ☼ Українська народна казка ☼ Народна творчість</title>
<meta name="Description" content="Українська народна казка Поділля «Сьогоднішній гнів залиш на завтра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сьогоднішній гнів залиш на завтра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сьогоднішній гнів залиш на завтра <br><span class="article__headerDescription">Українська народна казка Поділля</span></h1>
	<p>Жив на світі бідний продавець хмизу. Він тільки й робив, що цілими днями бродив по степу і збирав хмиз, а ввечері йшов на базар і продавав його за три гривні. На ці три гривні бідняк купував хліба. І так йому вдавалося прогодувати жінку і єдиного сина. Вставав продавець хмизу, коли ще було темно, лягав, коли було вже темно.</p>
	<p>Одного разу, як завжди, бідняк приніс на базар в’язку хмизу. Отримав він за неї свої три гривні, зав’язав їх у хустинку і пішов у пекарню купити хліба.</p>
	<p>По дорозі йому зустрівся старий дідусь.</p>
	<p>— Гей, продавець хмизу,— сказав старий, — дай мені одну гривню, а я тобі скажу одну мудру істину.</p>
	<p>Бідняку захотілося почути мудру істину, і він подумав: «Що ж, у мене є три гривні. Потрачу одну гривню, зате залишиться ще дві». Вийняв він із хустинки гривню і віддав старому.</p>
	<p>— Ну, говоріть вашу мудру пораду!</p>
	<p>— Сьогоднішній гнів залиш на завтра.</p>
	<p>Розсердився бідняк і накинувся на старого.</p>
	<p>— Знав би я, що ти таке скажеш, всього-на-всього такі нікчемні слова, ні за що б не дав тобі гривню, віддай зараз же мою гривню назад.</p>
	<p>Піднявся шум, збігся народ. Поки бідняк жалівся і пояснював, що сталося, старий загубився у натовпі.</p>
	<p>Всю ніч не спав продавець хмизу, думав що от гривня, зароблена такою працею, пропала дарма. Вранці він встав, як завжди рано, заткнув за пояс сокиру, перекинув за плече мотузку і пішов.</p>
	<p>Йшов він і все думав про гривню, так задумався, що і не помітив, як потрапив в незнайомі йому місця і заблукав.</p>
	<p>Довго він блукав по степах і горах і прийшов, нарешті, в дивне місто. Небо над тим містом висіло так низько, що достатньо було протягнути руку — і бери собі будь-яку зірку, клади її в кишеню і це не зірка вже, а дорогоцінний камінь.</p>
	<p>Так сподобалося це продавцю хмизу, що він забув про родинні місця, жінку і маленького сина, залишився жити в тому місті.</p>
	<p>Пройшло п’ятнадцять років, а продавцю хмизу все здавалося, що він тільки вчора прийшов в це місто, так добре йому тут жилось.</p>
	<p>Одного разу згадав він про жінку і сина: «Що вони там роблять? Погано їм без мене». Засунув він сокиру за пояс, перекинув мотузку через плече і пішов на батьківщину.</p>
	<p>Повернувся він додому пізно ввечері, коли вже зовсім потемніло, і подивився у вікно. Бачить, сидить за столом його дружина і годує якогось чоловіка. Придивився продавець хмизу і здивувався: так це ж він сам сидить за столом і вечеряє. Що за чудеса?</p>
	<p>Дивився продавець хмизу, дивився і раптом відчув нестерпний голод. Та й як мало бути по-іншому? Цілий день нічого в рот не клав. Розізлився продавець хмизу:</p>
	<p>— Що це таке!? Сиджу я за столом, їм різні смачні страви із рук своєї дружини, а насправді стою голодний і холодний біля порога свого власного дому. Щось тут не так. Це, напевно, якийсь вампір.</p>
	<p>Вихватив він із-за пояса сокиру і хотів вже йти в кімнату, щоби зарубати вампіра. Так згадав він слова мудрого старого: «Сьогоднішній гнів залиш на завтра».</p>
	<p>Відійшов він від дверей, заліз на дах. Ліг біля димаря і став слухати розмову між дружиною і чоловіком. Спочатку заговорив чоловік:</p>
	<p>— Скажи мені, мамо, скільки мені було років, коли батько пішов із дому?</p>
	<p>— Сину мій, тобі було три роки.</p>
	<p>— А чому батько залишив нас вдвох?</p>
	<p>— О, сину мій, і не згадуй. Пройшло п’ятнадцять років, відколи нас покинув батько.</p>
	<p>— Але я зовсім його не пам’ятаю, який він?</p>
	<p>— Ти дуже схожий на батька. Викапаний батько.</p>
	<p>— Чи настане такий щасливий день, коли я побачу батька?</p>
	<p>І чоловік, що сидів за столом, заплакав, а за ним заплакала його мати. Продавець хмизу лежав і думав: «Ех, ледве рідного сина не убив. Добре, що зустрів того старого. Слова «Залиш сьогоднішній гнів на завтра», за які заплатив одну гривню, принесли мені користі на тисячу золотих».</p>
	<p>Він зліз з даху і ввійшов в дім. Зраділи його жінка і син. Так і прожили вони всі разом щасливо свої роки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (6501). Сьогоднішній гнів залиш на завтра. СУС 910В. Записано 2009 року. Сичевська Галина Петрівна (1949). Вінницька область, Калинівський район, Хомутинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
