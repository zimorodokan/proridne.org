<!--#include virtual="/-/inc/general__page_start.inc" -->
<title>Про папороть ☼ Українська народна казка ☼ Народна творчість</title>
<meta name="Description" content="Українська народна казка Поділля «Про папороть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про папороть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про папороть <br><span class="article__headerDescription">Українська народна казка Поділля</span></h1>
	<p>Якось чоловіки з села заготовляли в лісі дрова. Після роботи добряче повечеряли і розійшлись. А один випив так, що йти вже не міг, то так в лісі і заснув під кущем папороті. А це було якраз в ніч на Івана Купала.</p>
	<p>От той дядько прокинувся серед ночі, витверезився та й згадав, яка нині ніч. «Дай, думає, пошукаю папороті». Дивиться, цвіте коло нього квітка голубим цвітом, аж блищить, як місяць. Дядько зрадів, підійшов і зірвав ту квітку. І як тільки він її вирвав, то зірвався в лісі страшний вітер, свист, рев, дерева валяться, гілляки, корені — все летить на нього. І вітер вириває з рук папороть. Тоді дядько давай тікати з лісу геть, а буря така, що не дає йому йти, все під ноги валить.</p>
	<p>От чує він раптом, що ззаду зчинився страшний крик, тріск і вогонь. Видалось йому, ніби то його хата горить, люди позбігалися і кричать. Але дядько чув од старих людей, що не можна оглядатись назад, що б там не видавалося і як би не було страшно. От він і не оглянувся, а пішов далі. Йде він, коли чує, знов ззаду крик. І здалося йому, то його мати вмерла, і всі за нею плачуть-голосять! І знов дядько не оглянувся, а йде далі. Коли це чується йому, що дочка його криком кричить, а над нею голосять і ніхто врятувати не може! Тут дядько не стерпів і оглянувся.</p>
	<p>І як тільки він оглянувся, так і все щезло. Не стало ні бурі, ні крику в лісі, знов зробилося тихо й темно, і побачив він, що стоїть на тому самому місці, де заснув. І в руках у нього немає квітки папороті. Дядько здогадався, що її чорти вкрали. Але забрали вони од нього і розум, бо з тих пір ходив він, як дурний, так і помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (6057). Про папороть. СУС —, низка варіантів. Записала Франчу Катя (7 клкас) 2008 року. Гаврилюк Зінаїда Григорівна (1924). Хмельницька область, Старокостянтинівський район, Губча</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про папороть <br><span class="article__headerDescription">Українська народна казка Чернігівщини</span></h1>
	<p>Якось чоловіки робили в лісі, потім повечеряли та й розійшлися. А один заснув у лісі під кущем папороті. Це було якраз у ніч на Івана Купала. От той чоловік прокинувся серед ночі та й згадав: ниньки така ніч. Дай, думає, пошукаю папороті! Як він дивиться, то цвіте коло його квітка голубим цвітом, аж блищить, як місяць. Чоловік зрадів, підійшов і зірвав ту квітку. І як тільки він її вирвав, то зірвався в лісі страшний вітер. Свистить, реве, дерева валяться, якісь гілляки, корені — все летить на нього. І вітер вириває з рук папороть. Тоді чоловік давай тікати з лісу. А буря така, що не дає йому йти, все під ноги валить. От чує він раптом, що ззаду зчинився страшний крик, тріск і вогонь. Видалось йому, ніби то його хата горить. Люди позбігалися й кричать. Але чоловік чув од старших людей, що не можна оглядатись назад, щоб там не видавалося і як би не було страшно. От він і не оглянувся, а пішов далі. Йде він, коли чує знов ззаду крик. І здалося йому, що його мати вмерла, і всі за нею плачуть, голосять. І знов чоловік не оглянувся, а йде далі. Коли це чується йому, що дочка його криком кричить : «Ой, тату! Рятуйте!» І здалося йому, що якісь розбійники поклали її на столі і живу на шматки ріжуть. А вона кричить, а над нею голосять, і ніхто ні врятувати, ні допомогти не може. Тут чоловік не витерпів і оглянувся.</p>
	<p>І як тільки він оглянувся, так все і щезло. Не стало ні бурі, ні крику в лісі, знов зробилося тихо й темно, і побачив він, що стоїть на тому самому місці, де заснув. І в руках у нього немає квітки папороті. Дядько догадався, що її чорти вкрали, що це вони його лякали. Забрали вони від нього розум, і скоро він помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>45 (4178). Про папороть. СУС —. Записала Козачук А. І. 2008 року. Буряк Ольга Трохимівна (1912). Чернігівська область, Бобровицький район, Марківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
