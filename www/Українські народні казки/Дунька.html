<!--#include virtual="/-/inc/general__page_start.inc" -->
<title>Дунька ☼ Українська народна казка ☼ Народна творчість</title>
<meta name="Description" content="Українська народна казка Поділля «Дунька» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дунька.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дунька <br><span class="article__headerDescription">Українська народна казка Поділля</span></h1>
	<p>Жили дід і баба і а в них була внучка Дунька. Дід доглядав курей, гусей. А баба грядки, де росли помідори, огірки, капуста та інші овочі.</p>
	<p>Одного разу Дунька просить діда:</p>
	<p>— Пусти мене, діду, до лісу по гриби, я там назбираю вам грибочків. Кажуть, що їх там дуже багато вродило.</p>
	<p>Дід не хотів пускати Дуньку: це ж ліс, будь-що там може трапитися. Але баба відпустила її. От прийшла Дунька в ліс. Боже, як там гарно, навкруг трава зелена, а листочки на деревах зелені, жовті, червоні, оранжеві, а золоті промені сонечка просвічуються крізь гілки дерев і пускають на землю золоті коси. А дерева грубі, тоненькі, рівненькі, криві, а кругом них травичка, а в травиці знаєте що? Там грибочки великі і з коричневими шапочками, маленькі, пузаті, а деякі з землі виставили свої зелені головки.</p>
	<p>Дунька дуже зраділа і почала приказувати:</p>
	<p>— Раз дубочок, один грибочок, два дубочки, два грибочки, три дубочки, три грибочки.</p>
	<p>Не збігло багато часу, як в Дуньки корзиночка і сумочка наповнилася доверху грибочками. Дунька дуже втомилася і сіла на пеньочок трохи віддихнути. Добре було на пеньочкові сидіти, але в лісі раптово стало дуже темно. Дунька злякалася, як же вона додому піде, коли стежки зовсім не видно.</p>
	<p>Коли дивиться, а коло неї на пеньочку сидить зайчик такий сіренький, вуха такі, як обгортки в банана, а хвостик такий, як в шапочки бубончик, тільки сіренький з білими плямами,і питає:</p>
	<p>— Дівчинко, чого ти плачеш?</p>
	<p>— Я заблудилася і не знаю дорогу додому. У-гу-гу-гу!</p>
	<p>— Не плач, я знаю, де ти живеш, я буду попереду бігти, а ти дивися на мої вуха і йди.</p>
	<p>І так вони прийшли додому Дуньки. Дивляться: дід сидить, зажурився, курить люльку, а баба коло нього плаче. Чують щось гуп, гуп біля штахетів, то заєць стукнувся головою, а коло нього Дунька.</p>
	<p>Дід зрадів, баба перестала плакати. Хотіли подякувати зайцеві, та зайця не було, бо злякався собаки і побіг у ліс до свого кубельця. А Дунька помила руки і ноги, лягла спати і приснився їй сон. А знаєте що її снилося? Вгадайте. Не знаєте? Та зайчик.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (6406). Дунька. СУС —, новотвір. Записано 2009 року. Кононюк Степан Венедиктович (1924). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
