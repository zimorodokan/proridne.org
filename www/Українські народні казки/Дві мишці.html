<!--#include virtual="/-/inc/general__page_start.inc" -->
<title>Дві мишці ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Дві мишці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дві мишці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дві мишці <br><span class="article__headerDescription">Українська народна казка про тварин</span></h1>
	<p>Бо то було дві мишці. Одна робітня всюди лізає, все збирає — то зерно, то оріхи, — та в яму на зиму ховає. І уже щось багато придбала. А другая лінивая з дня на день живе, от аби но ниньки голоду не мати, а на завтра і не думає.</p>
	<p>Так ось прийшло зимовати. Робітня все із свого запасу бере та живиться. А лінива скулилася, замліла, ледве ноги волочить.</p>
	<p>Аж раз зайшов собі і кіт туди. Уздріла го лінива (а звісно, що лежухи смерті гірш всього бояться), — то й вона, хоч і нездужала, а таки, мов опарена, смикнула котові уже от з-перед носа та в діру, — бо у страха великі очі.</p>
	<p>Аж зупинила її тут робітня і питає: «А що, небого? Ти знать добро собі подужала, що й герцюєш веселенька?» — «Та ж не як! Герцюю! Я он, сусідочко, ходила сповідатися і бач яка я тепер легенька, як на світ народилася. Побіжи і ти, он де сидить піп біля ями».</p>
	<p>Дурна та послухала лінивої на лихо своє. Лиш вибігла, а кіт хап! — і відразу розгрішив покутою.</p>
	<p>А лінива і байдуже; пішла собі до ями як до своєї та цілісеньку зиму живилася чужим хоснем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дві мишці. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. Я. Балагур (Я. Головацький ). Час і місце запису не зазначені. Вінок русинам на обжинки. Уплів Іван Б. Ф. Головацький, ч. II, у Відні, 1847., стор. 395—396.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
