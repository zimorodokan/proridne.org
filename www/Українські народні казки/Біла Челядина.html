<!--#include virtual="/-/inc/general__page_start.inc" -->
<title>Біла Челядина ☼ Українська народна казка ☼ Народна творчість</title>
<meta name="Description" content="Українська народна казка Буковини «Біла Челядина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Біла Челядина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Біла Челядина <br><span class="article__headerDescription">Українська народна казка Буковини</span></h1>
	<p>Був цар. Мав три парубки і три дівки. Як умирав, то сказав: — Хлопці, як хто буде ці дівки питати, то віддавайте, тручайте їх з дому. Вмер цар, і цариця вмерла. Полягали одного разу брати й сестри спати. А надворі вітер віє і хтось стукає у вікно: «Вийди надвір». Та ніхто не хоче надвір виходити, лиш менший брат вийшов. А то прийшов жених Вітер.</p>
	<p>— Дай за мене старшу сестру, — сказав Вітер.</p>
	<p>Найменший брат пішов до хати, взяв старшу сестру за руку, вивів і віддав її Вітрови за жінку. А як віддавав, зняв з неї собі на пам’ять перстень.</p>
	<p>Опівночі світить місяць, і гуде вітер надворі. Знов стукає хтось у вікно: «Вийди надвір». І знов ніхто не хоче виходити, лиш найменший брат вийшов. А то прийшов жених Місяць.</p>
	<p>— Дай за мене середущу сестру.</p>
	<p>Пішов найменший брат до хати, взяв середущу сестру за руку, вивів і віддав Місяцеві за жінку. А як віддавав, зняв з неї собі на пам’ять перстень.</p>
	<p>Настав ранок. І так Сонце гріє. Чути надворі голос: «Мой, вийди надвір». А то прийшов жених Сонце.</p>
	<p>— Віддай за мене свою меншу сестру.</p>
	<p>Пішов найменший брат до хати, взяв меншу сестру, вивів її і віддав Сонцеви за жінку. А як віддавав, зняв з неї собі на пам’ять перстень.</p>
	<p>Повставали брати — нема сестер, нема кому їсти варити. Ловлять старші брати меншого і б’ють. Покинув їх менший брат і йде світом. Іде, дивиться — граються хлопці буками в скраклі.</p>
	<p>— Гай, я з вами буду гратися, — каже менший брат.</p>
	<p>Став він з ними гратися, а тут іде баба й несе збанки з водою. Кинув він буков і побив їй збанки. А вона йому:</p>
	<p>— Синку, аби ти тоді оженився, коли Білу Челядину знайдеш. Іде він шукати Білу Челядину.</p>
	<p>— Де ж вона живе, щоб я міг її взяти? — питає у людей. А люди кажуть:</p>
	<p>— Є в цім краю вербова лунґа. Межи тою лунґою вона спить щодня опівдні. А коло неї рушниця, хорт і сокіл.</p>
	<p>Знайшов царевич ту лунґу. Біла Челядина спить. Він забрав тихо рушницю, хорта й сокола, а тоді збудив її:</p>
	<p>— Гай, вставай.</p>
	<p>Біла Челядина встала, побачила, що нема рушниці, хорта й сокола, подивилася на царевича і каже:</p>
	<p>— Ти переміг. Я буду твоя жона.</p>
	<p>А була вона така файна, що в світі такої більше нема.</p>
	<p>Узяв він її за жінку. Кожного місяця Біла Челядина носила до бога по штири колачі. Як ішла, то все казала чоловікови: «Щоб ти не дивився до того хліва, що золотою колодкою замкнений». Та йому цікаво було, що в тім хліві. Узяв він та й відімкнув. А в тім хліві був страшний змій, закований дванадцятьма обручами. Каже він:</p>
	<p>— Паничу-царевичу, дай мені штоф вина й три хліби.</p>
	<p>Дав йому царевич штоф вина і три хліби. Як випив змій вино і з’їв три хліби, лопнули на ньому три обручі.</p>
	<p>— Паничу-царевичу, дай мені штоф вина і штири хліби.</p>
	<p>Дав йому царевич штоф вина і штири хліби. Як випив змій ще штоф вина і з’їв штири хліби, лопнуло на ньому п’ять обручів. Лишилося ще штири обручі.</p>
	<p>— Дай мені ще штоф і три хліби.</p>
	<p>Той бере і дає. Як випив змій те вино і з’їв той хліб, як подувся — всі обручі полопали.</p>
	<p>А Біла Челядина якраз поверталася від бога додому. Змій хапнув її недалеко від хати, а як ніс її, вона крикнула чоловікови:</p>
	<p>— Будеш мене шукати в Золотих горах, в Скляних дворах! Іде він шукати ті Золоті гори, Скляні двори.</p>
	<p>Одного разу приморився і сів на керницю спочити. Прийшла якась дівчина брати води і дала йому напитися. А то була дочка його старшої сестри. Напився він і кинув дівчині в воду перстень старшої сестри. Приходить дівчина додому і каже:</p>
	<p>— Якийсь чоловік кинув мені у воду перстень. Мати подивилася і пізнала свій перстень.</p>
	<p>— Приклич того чоловіка сюди. Прийшов він, а сестра каже:</p>
	<p>— Ей, брате, видом видати, слихом слихати, чула-м, брате, що ти ся оженив.</p>
	<p>— Оженився та й жінки не маю, — каже брат і питає: — Твій чоловік Вітер? Чи він не видав, чи не слихав, де ті Золоті гори, Скляні двори?</p>
	<p>— Спитаю його. А ти лягай під корито, бо як прийде Вітер, то розвіє тебе на попіл.</p>
	<p>Ляг він під корито. Приходить Вітер.</p>
	<p>— Ах, прісна душа тут є. Але прісна — не прісна, а ти давай їсти. Дала жінка йому їсти та й каже:</p>
	<p>— Чоловіче, якби котрий мій брат ся з’явив, щоб ти йому зробив?</p>
	<p>— Якби старший, розвіяв би-м його на попіл, якби середущий, тоже би це зробив, а якби менший, приймив би його як великого гостя.</p>
	<p>А вона каже:</p>
	<p>— Менший тут є.</p>
	<p>— Ану, покажи його.</p>
	<p>Вона показала, а Вітер каже:</p>
	<p>— Ей, кумнате, видом видати, слихом слихати, чув-им, що ся оженив.</p>
	<p>— Кумнате, в мене вкрали жінку. Чи ви не видали, чи ви не слихали, де ті Золоті гори, Скляні двори?</p>
	<p>Каже Вітер:</p>
	<p>— Не видав.</p>
	<p>Посадив його Вітер за стіл, файно приймив його, а тоді каже:</p>
	<p>— Я йду спитаю свої птахи.</p>
	<p>Скликав Вітер свою птаху, спитав. Сказали — не знають.</p>
	<p>Дає сестра братови на дорогу хліба, сала, і пішов він далі. Ішов, ішов, заморився і сів коло другої керниці спочити. Коли це приходить брати води дочка середущої сестри.</p>
	<p>— Дай-но вуйкови напитися води, — каже він.</p>
	<p>Вона дала напитися, а він кинув їй у казан перстень середущої сестри. Приходить дівчина додому та й каже:</p>
	<p>— Мамо, якийсь чоловік напився води і кинув мені у воду перстень. Мати подивилася — перстень її.</p>
	<p>— Іди приклич того дядька сюди. Приходить брат.</p>
	<p>— Ей, брате, видом видати, слихом слихати, чула-м, що ся оженив.</p>
	<p>— Оженився та й жінки не маю. Змій у мене вкрав її. Казала вона, щоб я шукав її в Золотих горах, Скляних дворах. Чи ви не видали, чи ви не слихали, де ті Золоті гори, Скляні двори. Твій чоловік — Місяць, спитай його, чи він не видав, чи він не слихав.</p>
	<p>А сестра каже:</p>
	<p>— Добре. Але ти лягай під корито, бо як він прийде, то розпече тебе на грань.</p>
	<p>Приходить додому Місяць.</p>
	<p>— € в хаті прісна душа. Але прісна — не прісна, давай їсти. Дала жінка Місяцеви їсти та й питає:</p>
	<p>— Якби котрий мій брат в’явився, що б ти йому зробив?</p>
	<p>— Якби старший, я б розпік його на грань, якби середущий, тоже б то зробив, а якби менший, за великого б гостя приймив. А вона каже:</p>
	<p>— Та менший тут і є.</p>
	<p>— Ану, покажися, — каже Місяць. Брат показався.</p>
	<p>— Видом видати, слихом слихати, чув-им, кумнат, що ти ся оженив.</p>
	<p>— Оженився та й жінки не маю. Чи ви не видали, чи ви не слихали, де ті Золоті гори, Скляні двори?</p>
	<p>А Місяць йому:</p>
	<p>— Давай перш поїмо.</p>
	<p>Посадив його за стіл, повечеряли. Пішов Місяць і скликав усю свою птаху. І сказала птаха:</p>
	<p>— Не знаємо.</p>
	<p>Дала середуща сестра братови на дорогу хліба, сала, і пішов він далі. Знов сів на керницю спочити. І прийшов до тої керниці хлопець меншої сестри. Набрав води хлопець, а менший брат каже:</p>
	<p>— Дай-но напитися дядькови.</p>
	<p>Той дав. Брат напився і кинув у казан перстень меншої сестри. Прийшов хлопець додому і каже мамі:</p>
	<p>— Якийсь чоловік напився води і кинув мені перстень у воду. Подивилася вона — її перстень.</p>
	<p>— Іди, приклич його сюди, — сказала вона синови. Прийшов менший брат, а вона й каже:</p>
	<p>— Брате, видом видати, слихом слихати, чула-м, що ти ся женив.</p>
	<p>— Оженився та й жінки не маю — змій забрав. Казала, щоб я її шукав у Золотих горах, Скляних дворах. Твій чоловік — Сонце. Він скрізь пересвічує, то чи не видів, де Золоті гори, Скляні двори?</p>
	<p>— Добре, я спитаю. А ти лягай під корито, щоб він тебе не спік. Він же не буде знати, що ти мій менший брат.</p>
	<p>Приходить Сонце і каже:</p>
	<p>— Прісна душа тут є. Прісна — не прісна, давай їсти.</p>
	<p>— Якби котрий мій брат в’явився, що би ти йому зробив? — питає жінка.</p>
	<p>— Якби старший, я би його на грань спалив, якби середущий, тоже би-м це зробив, а якби менший — за великого б гостя приймив.</p>
	<p>А вона йому:</p>
	<p>— Та менший тут є.</p>
	<p>— Ану, покажися, — каже Сонце. Брат показався.</p>
	<p>— Ей, кумнате, видом видати, слихом слихати, чув-им, що ти ся оженив.</p>
	<p>— Оженився та й жінки не маю. Змій забрав. Казала, щоб я шукав її в Золотих горах, Скляних дворах. Ви скрізь пересвічуете, то чи ви не видали, чи ви не слихали, де ті Золоті гори, Скляні двори?</p>
	<p>— Сідай за стіл. Я спитаю свої птахи. Може, вона знає.</p>
	<p>Пішов Сонце питати свою птаху. А птаха й каже: «Не знаємо. Але ззаду летить орел. Він знає, де Золоті гори, Скляні двори». Прилетів орел. Сонце йому:</p>
	<p>— Візьми цего чоловіка і покажи, де Золоті гори, Скляні двори. І сказав орел царевичу:</p>
	<p>— Візьми дві банки яловичиного м’яса і дві пляшки вина. Коли я буду підойматися дуже високо, дай мені вина, а коли буду опускатися низько — дай м’яса.</p>
	<p>Летять вони. А недалеко від Золотих гір була річка. Орел питає:</p>
	<p>— Перелетіли ми річку?</p>
	<p>— Ні ще.</p>
	<p>Орел ще май далі летить. І знов питає:</p>
	<p>— Перелетіли річку?</p>
	<p>— Перелетіли, — каже царевич.</p>
	<p>Спустив орел чоловіка на землю та й полетів назад. Глянув царевич, а річки вони ще не перелетіли, — він ще на цім боці. А коло річки б’ються три хлопці.</p>
	<p>— Мой, хлопці, — питає царевич, — над чим ви б’єтеся?</p>
	<p>— Над татовим добром, — кажуть хлопці.</p>
	<p>— А яке це татове добро?</p>
	<p>— Це такий бучок, що як махнеш, то в річці вода розійдеться на боки. І такий капелюшок, що як вбереш, то видіти тебе ніхто не буде. І такі черевички, що йдеш по воді і мокрий не будеш. Отаке татове добро.</p>
	<p>— Мой, хлопці, я вас судити буду, — каже царевич. — Дайте мені це все. Я вберуся, перейду річку і кину все на тім боці. Котрий борше це все візьме, того й буде.</p>
	<p>Дали вони йому те все. Він річку перейшов, але не кидає їхнє добро, а йде з ним далі, до Золотих гір, Скляних дворів.</p>
	<p>Приходить до Скляних дворів, а там грається малий хлопець. То був його син, дитина його жінки. Царевич мав золоте яблучко. Дав він його дитині та й каже:</p>
	<p>— На і скажи мамі, що це від першого ненька. Прийшла дитина до хати, дала матері яблуко і каже:</p>
	<p>— Мамо, це від першого ненька.</p>
	<p>— А де він, той перший ненько?</p>
	<p>— Тут був.</p>
	<p>Вона подивилася — нема нікого. (А він був у капелюсі.)</p>
	<p>— Покажися, де ти, — каже вона. Царевич скинув капелюх, і вона його вздріла. А змія дома не було. Каже царевич жінці:</p>
	<p>— Спитай змія, де його душа.</p>
	<p>І заховався. Тут прилетів змій. Жінка й питає його:</p>
	<p>— Скажи, де твоя душа?</p>
	<p>— Моя душа у віникови.</p>
	<p>Взяла жінка віник, назлотила його, замітає — нема душі в віникови. Знов питає змія:</p>
	<p>— Скажи правду, де твоя душа?</p>
	<p>— Моя душа в барана в рогах.</p>
	<p>Назлотила вона баранови роги. Баран бився, позлітка з рогів злетіла, а баран живе. Питає вона знов:</p>
	<p>— Чоловіче, де ж твоя душа? І змій розказав їй:</p>
	<p>— Є скала, а в скалі коза, а в козі — моя душа. Та коза виходить раз на день, хапне три рази шовкової трави і назад входить в скалу.</p>
	<p>Змій полетів, а Біла Челядина розказала про це царевичу. Бере царевич булаву, йде до скали і чекає на козу. Вийшла коза, хапнула три рази і втекла. На другий день вийшла, лиш раз хапнула, а він махнув булавою — і вбив її. А з кози вискочив заєць. Він і зайця вбив. А з зайця вийшла качка. Убив він і качку, а з неї випало яйце. Царевич бере яйце в руки, аж тут змій летить. Царевич кинув яйце на землю, воно розбилося, і змій одразу сконав.</p>
	<p>Забрав царевич свою жінку та сина, поїхав до двірця і жив з ними до кінця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Білівці, Хотинського району, Чернівецької області 5 січня 1977 року Рудий Павло Петрович (1918)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Біла Челядина <br><span class="article__headerDescription">Українська народна казка Буковини</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Біла Челядина — 01.png" alt="БІЛА ЧЕЛЯДИНА — Українська Народна Казка Буковини" title="БІЛА ЧЕЛЯДИНА — Українська Народна Казка Буковини">
		<figcaption class="illustration__caption">БІЛА ЧЕЛЯДИНА — Українська Народна Казка Буковини</figcaption>
	</figure>

	<p>Був цар. Він мав три парубки і три дівчини. Як він умирав, то сказав: «Хлопці, як хто буде ці дівки питати, то ви їх віддавайте, тручайте їх з дому».</p>
	<p>Вмер цар. І цариця вмерла. Полягали одного разу брати й сестри спати. А надворі вітер віє. І хтось стукає у вікно: «Вийди надвір». І ніхто не хоче надвір виходити. Лиш менший брат вийшов. А то прийшов жених Вітер. «Дай за мене старшу сестру», — сказав Вітер. Найменший брат пішов до хати, взяв старшу сестру за руку, вивів її і віддав Вітрові за жінку. А як віддав, зняв із неї собі на пам’ять перстень.</p>
	<p>Опівночі світить місяць і гуде вітер надворі. І знов стукає хтось у вікно: «Вийди надвір». І знов ніхто не хоче виходити, лиш найменший брат вийшов. А то прийшов жених Місяць. «Дай за мене середущу сестру». Пішов найменший брат до хати, взяв середущу сестру за руку, вивів її і віддав Місяцеві за жінку. А як віддавав, зняв із неї собі на пам’ять перстень.</p>
	<p>Настав ранок. І так сонце гріє, так сонце гріє. І чути надворі голос: «Мой, вийди надвір». Виходить найменший брат.</p>
	<p>А то прийшов жених Сонце. «Дай за мене свою меншу сестру». Пішов найменший брат до хати, взяв меншу сестру за руку, вивів її і віддав Сонцеві за жінку. І як віддавав, зняв із неї собі на пам’ять перстень.</p>
	<p>Повставали брати — сестер нема, нема кому їсти варити. Ловлять старші брати меншого і б’ють. Покинув їх менший брат і йде світом. Іде, дивиться, граються хлопці буками в скраклі.</p>
	<p>— Гай я з вами буду гратися, — каже менший брат. Став він із ними гратися, а тут іде баба і несе збанки з водою. Він кинув буком і побив їй збанки. А вона каже:</p>
	<p>— Синку, аби ти тоді оженився, коли Білу Челядину знайдеш.</p>
	<p>Іде він шукати Білу Челядину. «Де ж вона живе, щоб я міг її взяти?» — питає у людей. А люди кажуть: «Є в цім краю вербова лунга. Межи тою лунгою вона спить щодня опівдні. А коло неї рушниця, хорт і сокіл».</p>
	<p>Знайшов царевич ту лунгу. Біла Челядина спить, а він забрав тихо рушницю, хорта і сокола. А тоді збудив її:</p>
	<p>— Гай вставай.</p>
	<p>Біла Челядина встала, побачила, що нема рушниці, хорта й сокола, подивилася на царевича і сказала:</p>
	<p>— Ти переміг. Я буду твоя жона.</p>
	<p>А була вона така файна, що в світі такої більш нема.</p>
	<p>Узяв він її за жінку. Кожного місяця Біла Челядина носила кудись по штири калачі. І як ішла, то все казала чоловікові: «Щоб ти не дивився до того хліва, що золотою колодкою замкнений». А йому цікаво було, що в тім хліві? Узяв він та й відімкнув. А в тім хліві був страшний змій, закований дванадцятьма обручами. І каже змій:</p>
	<p>— Паничу-царевичу, дай мені штоф вина і три хліби. Дав йому царевич штоф вина і три хліби. Як випив змій вино і з’їв три хліби на ньому лопнули три обручі.</p>
	<p>— Паничу-царевичу, дай мені штоф вина і штири хліби. Дав йому царевич штоф вина і штири хліби. Як випив змій ще штоф вина і з’їв штири хліби, лопнуло на ньому п’ять обручів. Лишилося ще штири обручі.</p>
	<p>— Дай мені ще штоф і три хліби.</p>
	<p>Той бере дає. І як випив змій те вино, як з’їв той хліб, як подувся, всі обручі полопали. А Біла Челядина якраз поверталася додому. І змій хапнув її недалеко від хати. І як ніс її змій, вона крикнула чоловікові:</p>
	<p>— Будеш мене шукати в Золотих горах, в Скляних дворах!</p>
	<p>Іде він шукати ті Золоті гори, Скляні двори.</p>
	<p>Одного разу приморився він і сів на кирницю спочити. Прийшла якась дівчина брати води і дала йому напитися. А то була дочка його старшої сестри. Він напився і кинув дівчині у воду перстень старшої сестри. Приходить дівчина додому і каже:</p>
	<p>— Якийсь чоловік кинув мені у воду перстень. Мати подивилася і пізнала свій перстень.</p>
	<p>— Приклич того чоловіка сюди, — сказала мати. Він прийшов, а сестра каже:</p>
	<p>— Ей, брате, видом видати, слихом слихати, чула, брате, що ти ся оженив.</p>
	<p>— Оженився, та й жінки не маю, — каже брат. Та й питає: — Твій чоловік — Вітер. Чи він не видав, чи він не слихав, де ті Золоті гори, Скляні двори?</p>
	<p>— Спитаю його. А ти лягай під корито, бо як прийде Вітер, то розвіє тебе на попіл.</p>
	<p>Ліг він під корито. Приходить Вітер.</p>
	<p>— Ах, прісна душа тут є. Але прісна — не прісна, а ти давай їсти.</p>
	<p>Дала жінка йому їсти та й каже:</p>
	<p>— Чоловіче, якби котрий мій брат з’явився, що б ти йому зробив?</p>
	<p>— Якби старший, розвіяв би його на попіл, якби середущий, теж би це зробив, а якби менший, прийняв би його, як великого гостя.</p>
	<p>А вона каже:</p>
	<p>— Менший тут.</p>
	<p>— Ану, покажи його.</p>
	<p>Вона показала, а Вітер каже:</p>
	<p>— Ей, кумнате, видом видати, слихом слихати, чув я, що ти ся женив.</p>
	<p>— Кумнате, в мене вкрали жінку. Чи ви не видали, чи ви не слихали, де ті Золоті гори, Скляні двори?</p>
	<p>А Вітер каже:</p>
	<p>— Не видав.</p>
	<p>Та посадив його Вітер за стіл, та файно прийняв його. А тоді каже:</p>
	<p>— Я йду спитаю свою птаху.</p>
	<p>Скликав Вітер свою птаху і спитав. Сказали — не знають.</p>
	<p>Дає сестра братові на дорогу хліба, сала, і пішов він далі шукати. Ішов, ішов, заморився і сів коло другої кирниці спочити. Коли це приходить брати води дочка середущої сестри.</p>
	<p>— Дай-ко вуйкові напитися води, — сказав він. Вона дала напитися, а він кинув їй у воду перстень середущої сестри.</p>
	<p>Приходить дівчина додому та й каже:</p>
	<p>— Мамо, якийсь чоловік кинув мені перстень у воду. Мати подивилася — перстень її.</p>
	<p>— Іди приклич того вуйка сюди. Приходить брат.</p>
	<p>— Ей, брате, видом видати, слихом слихати, чула, що ти ся женив.</p>
	<p>— Оженився, та й жінки не маю. Змій у мене вкрав її. Казала вона, щоб я шукав її у Золотих горах, Скляних дворах. Чи ви не видали, чи ви не слихали, де ті Золоті гори, Скляні двори? Твій чоловік — Місяць, він скрізь пересвічує. Спитай його, чи він не видав, чи не слихав.</p>
	<p>А сестра каже:</p>
	<p>— Добре. Але ти лягай під корито, бо як він прийде, то розпече тебе на грань.</p>
	<p>Приходить додому Місяць.</p>
	<p>— Є в хаті прісна душа. Але прісна — не прісна, давай їсти.</p>
	<p>Дала жінка Місяцеві їсти та й питає:</p>
	<p>— Якби котрий брат мій з’явився, що б ти йому зробив?</p>
	<p>— Якби старший, я би його на грань розпік, якби середущий, теж би це зробив, а якби менший, за великого б гостя прийняв.</p>
	<p>А вона каже:</p>
	<p>— Та менший тут і є.</p>
	<p>— Ану, покажися, — сказав Місяць. Брат показався.</p>
	<p>— Видом видати, слихом слихати, чув я, що ти ся женив.</p>
	<p>— Оженився, та й жінки не маю. Чи ви не слихали, де ті Золоті гори, Скляні двори?</p>
	<p>А Місяць каже:</p>
	<p>— Давай перш поїмо.</p>
	<p>Та посадив його за стіл. Повечеряли. Пішов Місяць і скликав усю свою птаху. І птаха сказала: «Не знаємо».</p>
	<p>Дала середуща сестра братові на дорогу хліба, сала і і він пішов далі. Ішов, ішов і знову сів на кирницю спочивати. І прийшов до тої кирниці хлопець меншої сестри. Набрав хлопець води, а менший брат каже:</p>
	<p>— Дай-ко напитися вуйкові.</p>
	<p>Той дав. Вуйко напився і кинув у казан перстень своєї меншої сестри. Прийшов хлопець додому і сказав мамі:</p>
	<p>— Якийсь чоловік напився води і кинув мені перстень У воду.</p>
	<p>Подивилася вона — її перстень.</p>
	<p>— Іди приклич його сюди, — сказала вона синові. Прийшов менший брат, а вона й каже:</p>
	<p>— Брате, видом видати, слихом слихати, чула, що ти ся женив.</p>
	<p>— Оженився, та й жінки не маю. Змій забрав. Казала, щоб я шукав її у Золотих горах. Скляних дворах. Твій чоловік — Сонце, він усе пересвічує, то чи не бачив він, де Золоті гори, Скляні двори?</p>
	<p>— Добре, я спитаю. А ти лягай під корито, щоб він тебе не спік.</p>
	<p>Приходить Сонце і каже:</p>
	<p>— Прісна душа тут є. Прісна — не прісна, давай їсти.</p>
	<p>— Якби котрий брат мій з’явився, щоб ти йому зробив? — питає жінка.</p>
	<p>— Якби старший, я би його на грань спалив, якби середущий, теж би це зробив, а якби менший, за великого б гостя прийняв.</p>
	<p>А вона каже:</p>
	<p>— Та менший тут є.</p>
	<p>— Ану, покажися, — каже Сонце. Брат показався.</p>
	<p>— Ей, кумнате, видом видати, слихом слихати, чув я, що ти ся оженив.</p>
	<p>— Оженився, та й жінки не маю. Змій забрав. Казала, щоб я шукав її в Золотих горах, Скляних дворах. Ви скрізь пересвічуєте, то чи ви не видали, чи ви не слихали, де ті Золоті гори, Скляні двори?</p>
	<p>— Сідай за стіл. Я спитаю своєї птахи. Може, вона знає.</p>
	<p>Пішов Сонце питати свою птаху. А птаха сказала: «Не знаємо. Але ззаду летить орел. Він знає, де Золоті гори, Скляні двори».</p>
	<p>Прилетів Орел. Сонце каже:</p>
	<p>— Візьми цього чоловіка і покажи йому, де Золоті гори, Скляні двори.</p>
	<p>І сказав орел царевичу:</p>
	<p>— Візьми дві банки яловичого м’яса і дві пляшки води. Коли я буду підійматися дуже високо, дай мені води, а коли буду спускатися низько, дай м’яса.</p>
	<p>Летять вони. А недалеко від Золотих гір була річка. Орел питає:</p>
	<p>— Перелетіли ми річку? — Ні ще.</p>
	<p>Орел май далі летить. І знов питає:</p>
	<p>— Перелетіли річку?</p>
	<p>— Перелетіли, — каже царевич. Тоді спустив його орел на землю та й полетів назад. Глянув царевич, а річки вони ще не перелетіли, він ще на цім боці. А коло річки б’ються хлопці.</p>
	<p>— Мой, хлопці, — питає царевич, — над чим ви б’єтеся?</p>
	<p>— Над татовим добром.</p>
	<p>— А яке це татове добро?</p>
	<p>— Це такий бучок, що як махнеш ним, то в річці вода розійдеться на боки. І такий капелюшок, що видіти тебе ніхто в нім не буде. І такі черевички, що можна йти по воді і мокрий не будеш. Отаке татове добро.</p>
	<p>— Мой, хлопці, я вас судити буду, — каже царевич. — Дайте мені це все. Я вберуся, перейду річку і кину все на тім боці. Котрий борше це все візьме, того й буде.</p>
	<p>Дали вони йому те все. А він річку перейшов, але не кидає їх добро, а йде з ним далі, до Золотих гір, Скляних дворів.</p>
	<p>Приходить він до Скляних дворів, а там грається малий хлопець. А то був його син, дитина його жінки. Царевич мав золоте яблучко. Дав він його дитині і сказав:</p>
	<p>— На і скажи мамі, що це від першого ненька. Прийшла дитина до хати, дала матері яблуко ї каже:</p>
	<p>— Мамо, це від першого ненька.</p>
	<p>— А де він, той перший ненько?</p>
	<p>— Тут він був.</p>
	<p>Вона подивилася — нема нікого. (А він був у капелюсі).</p>
	<p>— Покажися, де ти, — сказала вона. Царевич скинув капелюх і жінка побачила його.</p>
	<p>А змія дома не було. Царевич каже жінці:</p>
	<p>— Спитай змія, де його душа.</p>
	<p>Заховався чоловік. Тут прилетів змій. Жінка й питає його:</p>
	<p>— Скажи, де твоя душа?</p>
	<p>— Моя душа у віникові.</p>
	<p>Взяла жінка віник, назлотила його, замітає — нема душі у віникові. Знов питає вона змія:</p>
	<p>— Скажи правду, де твоя душа?</p>
	<p>— Моя душа в барана в рогах.</p>
	<p>Назлотила вона баранові роги. Баран бився, позлітка з рогів злетіла, а баран живе. Питає вона знов:</p>
	<p>— Чоловіче, де ж твоя душа? І змій розказав їй:</p>
	<p>— Є скеля, а в скелі — коза, а в козі — моя душа. Та коза виходить раз на день, шовкової трави хапне тричі і назад входить у скалу.</p>
	<p>Бере царевич булаву, йде до скали й чекає на козу. Вийшла коза, хапнула три рази трави і втекла. А на другий день вийшла, лиш раз хапнула, а він махнув булавою і вбив її. А з кози заєць вискочив. Він вбив і зайця. А з зайця вийшла качка. Убив він і качку, а з неї випало яйце. Царевич бере яйце в руки, аж тут змій летить. Царевич кинув яйце на землю і воно розбилося. І змій одразу сконав.</p>
	<p>А царевич забрав свою жінку та сина, поїхав до двірця і жив з ними до кінця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Біла Челядина. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 400 + 5184-552А. Записано 5 січня 1977 року в селі Білівцях Хотинського району Чернівецької області від П. П. Рудого (1919 року народження, пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
