<!--#include virtual="/-/inc/general__page_start.inc" -->
<title>Як коти і собаки у бога хліба випросили ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як коти і собаки у бога хліба випросили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як коти і собаки у бога хліба випросили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як коти і собаки у бога хліба випросили <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно те було, ще як моя покійна бабця, царство їй небесне, живі були. Ото сидимо з нею на призьбі: сонечко пригріває, жайворонок в небі виспівує, а ми ведемо тиху розмову з нею. І шелестять її старечі губи, як листя, що падає восени з дерева, про давнє, минуле, забуте. Було питаю:</p>
	<p>— А чого то так, що колосок такий маленький, а скількох людей годує?</p>
	<p>А вона у відповідь:</p>
	<p>— Було те давно, ще за прадідів моїх. Казали мені мати моя, а їй її прабаба, що колись колоски були такі великі, що з одного можна було спекти багато хліба. Тоді-то люди жили в багатстві і не шанували хліб. Де тільки ті окрайці не валялися. Топтали люди хліб в пилюці, возами по ньому їздили. Побачив те бог та й розсердився на людей. І почався такий голод на землі. Люди мруть, скотина дохне. От зібралися звірі в лісі на раду та й почали думати, кого б то послати до бога з проханням повернути людям хліб. Думали, думали та й вирішили послати котів і собак, бо коти хитріші та улесливіші, що хочеш випросять, а собаки сміливіші і</p>
	<p>нічого не бояться. На тому і порішили, що до бога підуть коти і собаки. Довго</p>
	<p>мандрували звірі. От як прийшли до небесної брами то почали стукати, але ніхто їм</p>
	<p>не відкривав. Тоді виступив один з-поміж котів та й каже:</p>
	<p>— А давайте ми будемо нявчати, а собаки вити.</p>
	<p>Так таке там ревище піднялося, що бог не втерпів, вийшов до звірів та й каже:</p>
	<p>— Добре, дам я вам пайку котячого хліба. Та перекажіть там на землі, що це ваш хліб, а не людський. Тому і мусять вас люди все життя годувати.</p>
	<p>З того часу так і повелось має людина колосок котячий — маленький та дрібний.</p>
	<p>Я засипаю під бабусину оповідку і сниться мені наша кішка Мурка і пес Кузя такими великими, як люди,з торбинами за плечима, що тільки повернулися від бога з хлібом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47 (5506). Як коти і собаки у бога хліба випросили. СУС —, низка варіантів. Записала Танцюра Галина. Слободяник Олександра Марківна. Черкаська область, Смілянський район, Ковилиха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
