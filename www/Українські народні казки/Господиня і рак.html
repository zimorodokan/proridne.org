<!--#include virtual="/-/inc/general__page_start.inc" -->
<title>Господиня і рак ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Господиня і рак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Господиня і рак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Господиня і рак <br><span class="article__headerDescription">Українська народна казка про тварин</span></h1>
	<p>Був раз такий рак, що служив у господині за наймита. Раз — було то якось перед різдвом — сказала ракові господиня: «Піди-но, чуєш, до міста та й купи там дріжджів на пампухи, а не бався і приходи борзо назад додому!»</p>
	<p>Рак зібрався і пішов. Іде він, іде, але як? Ви знаєте, як він ходить! Минуло різдво — рака нема; минули м’ясниці — ба уже і великий піст, і цвітна неділя, і великий четвер, — а рака таки нема. Аж в велику п’ятоньку рано дивиться господиня через вікно — лізе рак і несе повне горнятко дріжджів. «Слава богу, — погадала собі господиня, — будуть дріжджі хоть на паску!»</p>
	<p>Отворяє рак двері та й на самім порозі — бовх! Упав, горнятко розбив, і дріжджі в сміття виллялися!.. «От, таке-то завсігди буває з поспішної роботи», — сказав рак, встаючи з порога.</p>
	<p>От того, дітоньки, пішла в нас приповідка: «Пішов, як рак по дріжджі».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Господиня і рак. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Ластівка. Письмо для руських дітей, яко прилога до «Учителя», Львів, 1869—1881., 1869, ч. 7, стор. 271—272. Паралелі: Б. Д. Гринченко, Из уст народа. Малорусские рассказы, сказки и пр., Чернигов, 1901., стор. 330; Веселий оповідач. Двісті оповіданнів. Упорядкував Б. Грінченко, Чернігів, 1898., стор. 13; Julian Krzyżanowski, Polska bajka ludowa w układzie systematycznym, Wrocław — Warszawa—Kraków, t. I, 1962., стор. 77.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
