<!--#include virtual="/-/inc/general__page_start.inc" -->
<title>Чарівна верба ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чарівна верба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна верба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна верба <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Помирала мама і залишала єдину доньку Ганну. Лишаючи доньку, дала їй насіння і сказала:</p>
	<p>— На сороковий день мій посій це насіння. Виросте верба. Будеш говорить до верби: «Верба яра, відчинися, Ганна-панна прийшла!» Вона й допоможе тобі.</p>
	<p>От пройшло сорок днів, посіяла дівчина насіння, виросла верба.</p>
	<p>А згодом тато одружився з другою жінкою, яка мала власну дочку. У неділю мачуха збирається до церкви. Свою доньку наряджає, а Ганну роботою наділяє. Зробила Ганна роботу, а до церкви то їй хочеться! Підійшла вона до верби і каже:</p>
	<p>— Верба яра, відчинися, Ганна-панна прийшла.</p>
	<p>Відчинилася верба. Виїжджає із верби карета, одежа висить і жовті черевички стоять. Одяглася вона в сяючу одежу і поїхала до церкви.</p>
	<p>Коли вона зайшла до церкви, то служба припинилася, тому що в церкві сяйво появилося. І всю службу тіки на неї і дивилися. Тільки служба кінчилася, не встигли люди з церкви вийти, а панни немає. Мова про неї розійшлася по всіх околицях і дійшла до другого села. А в тому селі молодий пан жив. Захотілося йому подивитися на гарну дівицю.</p>
	<p>На другу неділю мачуха знову збирається до церкви. А Ганну знову роботою нагородила. Зробила Ганна всю роботу і пішла до верби. Одягнулася в ще гарнішу одежу і сріблясті черевички. Сіла в карету і приїхала до церкви. В церкві стала на те саме місце, що й перший раз. Після служби Ганна перша вийшла, сіла в карету і зникла. Прийшла мачуха додому й розповіла, що пан так закохався в ту дівчину, що на сповіді й слова мовити не міг.</p>
	<p>Вирішив пан познайомитися з нею. А що вона бистро уходила, то на наступну неділю те місце, де вона стояла, смолою облив. Коли мачуха з донькою і батько поїхали до церкви, Ганна знову прийшла до верби:</p>
	<p>— Верба яра, відчинися, Ганна-панна прийшла.</p>
	<p>Відчинилася верба. Виїжджає із верби карета, одежа висить і червоні черевички стоять. Одягнулася дівчина і поїхала до церкви. У церкві знову стала на своє місце. Після служби кинулася йти, а черевички до смоли пристали, що ніяк рушити. Так пан з нею побачився. Но в ту минуту вона знову стала тією Ганною, якою була. Пан не подивився, що вона бідна і одружився з нею. І стали вони жить-поживать і добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108 (7258). Чарівна верба. СУС 510А. Записали учні Губиниської ЗОШ І-ІІІ ступенів № 2 2009 року. Голуб Людмила Федорівна (1956). Дніпропетровська область, Новомосковський район, Губиниха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
