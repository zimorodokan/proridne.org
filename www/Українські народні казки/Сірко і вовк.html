<!--#include virtual="/-/inc/general__page_start.inc" -->
<title>Сірко і вовк ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Сірко і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сірко і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сірко і вовк <br><span class="article__headerDescription">Українська народна казка Бойківщини</span></h1>
	<p>Жив собі газда з жінкою. Мали вони хазяйство. Мали вони воли, корови, коні,в івці, кури, гуси. І мали п’ятеро дітей. І мали пса Сірка, який їм вірно служив, доглядав усього, вночі стеріг усе. І навіть виходив з коровами на толоку і пас коров. Вірно служив, а коли постарівся, газда шкодовав йому кавалок хліба дати. І вигнав його зовсім з подвір’я.</p>
	<p>Сірко пішов по полю, десь мишу зловить, десь щось найде. Та й так мучився. А з лісу виходить вовк. І каже:</p>
	<p>— Чого ти, Сірку, так тиняєшся по полю?</p>
	<p>Сірко йому розказав усе. Як замолоду він вірно газді служив. А як він уже знегоднів, уже не годен був стеречи подвір’я, йому почав газда шкодовати їсти давати. А вовк каже:</p>
	<p>— Чи хотів би ти, би я тобі так поміг, аби тебе газда прияв і тобі знов було добре, аби тобі газда їсти давав?</p>
	<p>— Зроби, голубчику, так. Чим буду мочи, тим тобі відплачуся.</p>
	<p>Вовк каже:</p>
	<p>— У твоїх газдів є мала дитина. То як вийдуть газда з жінкою в поле жито жати, то ти мені покажеш, котрий твій газда, котра твоя газдиня і котре їх поле. То коли нажнуть кілька снопів і покладуть дитину під снопи спати, щоб на неї вітер не дув, я підкрадуся і вкраду дитину. А ти будеш за мною бічи гавкаючи, ніби дитину відбираєш від мене.</p>
	<p>Коли вовк ухопив дитину, то Сірко за ним побіг гавкаючи. А газда з газдинею увиділи і загойкали:</p>
	<p>— Сірку, не дай! Сірку, не дай!</p>
	<p>Вовк добіг до лісу і коло лісу віддав дитину сіркови. Мов то Сірко урвав від нього.</p>
	<p>І тоді Сірко приніс дитину д’газді й д’газдині. І вони дуже раді були, що Сірко не дав дитину вовкови. І зразу дали йому їсти, і взяли його з собою додому. А дома газдиня наварила пирогів. Газда каже:</p>
	<p>— Озми миску, набери пирогів і затопчи салом.</p>
	<p>І дав то Сіркови їсти. І від того часу Сірка файно держали. Тішилися, що він врятував дитину.</p>
	<p>Восени віддавав газда найстаршу дочку. Сірко прийшов до лісу і запросив на весілля вовка. Коли ще не зійшлися люде, він вовка завів під стіл і давав вовкови їсти й пити всього, що було на столі. Вовк наївся, напився під столом, а тут уже й люде посходилися. Вовк каже:</p>
	<p>— Ей, заспіваю я, завию.</p>
	<p>А Сірко йому каже:</p>
	<p>— Не співай, бо буде біда твоя і моя. Ліпше я ще дам тобі їсти.</p>
	<p>А вовк ще наївся, напився та й завив під столом, заспівав. Люде понапуджувалися, вхопили кілля, щоби вовка бити. А газда каже:</p>
	<p>— Не бийте вовка, не бийте, бо ви мені Сірка поб’єте. Сірко розправиться з ним сам.</p>
	<p>Тооді Сірко ліг на вовка, і вовк його виніс на собі з хати з-межи людей. І підійшли вони до лісу, поздоровкалися, вовк подякував за гостину. І вовк пішов собі у ліс, а Сірко вернувся додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>77 (1754). Сірко і вовк. СУС 101+100. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
