<!--#include virtual="/-/inc/general__page_start.inc" -->
<title>Як циган зайця з’їв ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як циган зайця з’їв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган зайця з’їв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган зайця з’їв <br><span class="article__headerDescription">Українська народна казка Бойківщини</span></h1>
	<p>Був такий піп, що любив ходити на полювання. Після служби взяв він пушку та й іде в ліс. Увидів зайчика. Прицілився і вбив його. А під той момент ішов циган. Іде піп до зайця і циган іде. Піп каже:</p>
	<p>— Чого ти, цигане, причепився? То я зайця вбив з пушки.</p>
	<p>А циган каже:</p>
	<p>— То я з палиці вбив.</p>
	<p>Попови не пасує ні сваритися, ні битися з циганом. Каже піп:</p>
	<p>— Ходім до мене. Упораєме зайця та й поставиме в горщок варити. І полягаєме спати. Кому буде кращий сон снитися, той буде зайця їсти.</p>
	<p>Полягали вони спати. Піп заснув, бо піп ситий. А циган голоден та й не спить. Чує, піп уже хропе. Тоді встав циган, витяг зайця з горшка і з’їв. Уже ситий циган, уже й він спить.</p>
	<p>Рано піп пробудився. Та й питає:</p>
	<p>— Цигане, спиш?</p>
	<p>— Ой, не сплю, отче, не сплю.</p>
	<p>— Ну та кажи, що тобі снилося?</p>
	<p>— Йой, мені такий файний сон снився, — каже циган.</p>
	<p>— Ну то розказуй, цигане.</p>
	<p>— Ні, — каже, — ви, отче, вперед розказуйте, що вам снилося.</p>
	<p>Та й перепер циган попа, мусів піп казати перший.</p>
	<p>— Ой, цигане, який мені файний сон снився! Мені снилося, що зійшли ангели з неба і мене живим узяли на небо. А тепер ти, цигане, кажи, що тобі снилося.</p>
	<p>— Ой, отче, мені теж снився файний сон. Мені снилося, що зійшли ангели з неба і вас взяли живим на небо, і я гадав, що ви відти не вернетеся, і зайця з’їв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>93 (1760). Як циган зайця з’їв. СУС (1626). 3 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
