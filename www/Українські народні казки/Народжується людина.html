<!--#include virtual="/-/inc/general__page_start.inc" -->
<title>Народжується людина — народжується її доля ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Народжується людина — народжується її доля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Народжується людина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Народжується людина — народжується її доля <br><span class="article__headerDescription">Українська народна казка Полтавщини</span></h1>
	<p>Жила сама баба. Аж ось іде дід і проситься:</p>
	<p>— Пусти на ніч.</p>
	<p>— Не пущу, бо я сама живу, діток маленьких на світ приводжу.</p>
	<p>— Та я нічого не візьму, не заважатиму тобі.</p>
	<p>Погодилась баба. Остався дід у неї ночувати. Тільки сіли вечерять, аж у вікно стукають:</p>
	<p>— А я казала, що мене питатимуть?</p>
	<p>— Та ти іди, — каже дід, — а як народиться дитина, вийди надвір і на правий бік вгору подивись, а тоді мені розкажеш, що бачила.</p>
	<p>Пішла баба. Народився хлопчик. Вона вийшла надвір, на правий бік угору подивилась. Бачить, дуб, високий, зелений, а на ньому парубок гарний лазить. Прийшла додому і розказує дідові. А він каже:</p>
	<p>— Оце той хлопчик, як виросте до парубка, то на тому дубові і повіситься.</p>
	<p>— Ночуй ще, — просить баба діда, — бо ще мають діти народитися.</p>
	<p>Через два дні знову бабу гукають. Дід їй те саме приказує. Народилась дівчинка. Баба вийшла надвір, на правий бік угору подивилася. Аж бачить велике озеро і в ньому гарна дівчинка плаває. Прийшла вона додому і розказує дідові. А він:</p>
	<p>— Оце ця дівчинка доросте до дівки і в тому озері втопиться.</p>
	<p>— Ночуй ще, — просить баба діда.</p>
	<p>Умовила. Вночі знову бабу гукають. Дід її знову повчає. Пішла вона. Народився хлопчик. Баба вийшла надвір, на правий бік угору глянула. Бачить-великий цегляний будинок, і під тим будинком, старезний дід з ковінькою сидить. Прийшла додому й розказує, що бачила. А дід їй:</p>
	<p>— Оце цей хлопчик доживе аж до таких років.</p>
	<p>Народжується людина — народжується її доля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>180 (7089). Народжується людина — народжується її доля. СУС-. Записала Мотчіль Тамара 2009 року. Ярмаленко Олена Михайлівна (1931). Полтавська область, Чорнухинський район, Сухоносівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
