<!--#include virtual="/-/inc/general__page_start.inc" -->
<title>Циганське лікування ☼ Українська народна казка ☼ Народна творчість</title>
<meta name="Description" content="Українська народна казка Буковини «Циганське лікування» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циганське лікування.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циганське лікування <br><span class="article__headerDescription">Українська народна казка Буковини</span></h1>
	<p>Зайшов циган до пана. А пан жаліється, що собака нічого не хоче їсти: ні м’яса, ні котлет, ні ковбаси — нічого. Каже циган панови:</p>
	<p>— Що, не хоче їсти? Дайте мені цего собаку. Через тиждень він буде їсти сушені кислички.</p>
	<p>— Бог би з тобою говорив, — каже пан.</p>
	<p>Узяв циган собачку та й поніс до себе додому. Запер його в погріб і не дає їсти цілий тиждень. На шостий день кидає циган у погріб сушену кисличку. Собачка хватає ту кисличку і їсть, бо голоден.</p>
	<p>А пан і каже циганови:</p>
	<p>— Я тоже не можу їсти.</p>
	<p>— Я й вас вилікую. Будете їсти, — каже циган. — Але треба в мене трохи полежати.</p>
	<p>Догодилися вони, і пан іде до цигана на лікування. Циган поставив у погребі койку, постелив файно. Пан думає, що це така лікарня. Ляг собі на койку, а циган вийшов. Та двері «клонц»! На замок! І забрався. Та й не приходив до пана днів з п’ять. А пан сидить голоден.</p>
	<p>Прийшов циган до дверей, дивиться в дірочку та й питає:</p>
	<p>— Ви ще живі?</p>
	<p>— Ще живий, але дуже їсти хочу, — каже пан.</p>
	<p>Тоді циган йде до хати, бере сухих кисличок і кидає в погріб їдну кисличку. Зразу панови неохота було їсти ту кисличку, але почав їсти, бо не було більше нічого.</p>
	<p>Подержав там циган пана ще зо три дні і випустив. А пан як добіг додому, то їв, як вовк.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 12 квітня 1979 року Танас Іван Олексійович (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
