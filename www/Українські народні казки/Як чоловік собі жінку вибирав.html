<!--#include virtual="/-/inc/general__page_start.inc" -->
<title>Як чоловік собі жінку вибирав ☼ Українська народна казка ☼ Народна творчість</title>
<meta name="Description" content="Українська народна казка Поділля «Як чоловік собі жінку вибирав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік собі жінку вибирав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік собі жінку вибирав <br><span class="article__headerDescription">Українська народна казка Поділля</span></h1>
	<p>Колись давно, не за мої пам’яті, певно, ще й батьків і дідів наших не було на світі, була собі в гаю хатка, а в тій хатці жив чоловік з сином. От як підріс отой син, вирішив батько його оженити:</p>
	<p>— Сину мій, сокіл мій! Дійшов ти літ, час уже дружину шукати.</p>
	<p>— Час, каже, — таточку час! Тільки як же мені вибрати жінку, щоб була і гарною, і доброю, і роботящою?</p>
	<p>Батько був мудрим чоловіком, і відразу придумав як синові дружину знайти:</p>
	<p>— На тобі, — каже, — сину, гроші та піди купи кілька разків коралів.</p>
	<p>Здивувався хлопець, але батькові перечити не став. Узяв гроші та й пішов на базар. Швиденько купивши коралі, повернувся додому.</p>
	<p>Вийшов батько на ґанок і каже:</p>
	<p>— Лягай спати, сину, а завтра вирушимо в дорогу. Будемо їздити селами і шукати дівчат, міняючи коралі на сміття.</p>
	<p>— Хай буде так, — знизивши плечима, відповів хлопець.</p>
	<p>Назавтра вранці сіли вони на коні і вирушили в дорогу. Їхали, їхали цілий день до вечора. От і приїхали в якесь село.</p>
	<p>Зліз батько з коня і гукає:</p>
	<p>— Міняємо коралі на сміття! Дівчата, міняємо коралі на сміття!</p>
	<p>Вмить почали збігатися дівчата з усього села. Біжать, дивуються. Швидко позамітавши в хаті, одна принесла ціле відро сміття. Друга з пелени висипає, а третя, засоромившись, простягає у пригорщі. Підійшов батько до третьої дівчини і каже:</p>
	<p>— Ось, сину, тобі наречена. З неї буде гарна господиня, бо дім у порядку держить.</p>
	<p>Поблагословив їх батько, і стали всі вкупці ладом та миром жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>131 (7841). Як чоловік собі жінку вибирав. СУС —, багато варіантів. Записала Гуменюк В. В. 2010 року. Драч Любов Борисівна (1931). Хмельницька область, Летичівський район, Волосівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
