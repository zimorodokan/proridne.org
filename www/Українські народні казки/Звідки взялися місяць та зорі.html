<!--#include virtual="/-/inc/general__page_start.inc" -->
<title>Звідки взялися місяць та зорі ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Звідки взялися місяць та зорі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Звідки взялися місяць та зорі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Звідки взялися місяць та зорі <br><span class="article__headerDescription">Українська народна казка Полтавщини</span></h1>
	<p>Колись, ще за сивої давнини, небо висіло над землею низько-низько. А на ньому не було ні місяця, ні зірок. Звідки ж вони взялися?</p>
	<p>У маленькій хатині край села жила собі дівчина Марія з матір’ю. Були вони дуже бідні, та Марія мала золотий гребінець і золоте намисто. Ці оздоби подарувала їй мати, а матері — її мати. Марія тішилася гребінцем і намистом, заколювала волосся гребінцем, дивилася на своє відображення.</p>
	<p>Якось Марія сиділа біля струмочка, коли це кличе мати:</p>
	<p>— Маріє! Треба б пшона натовкти.</p>
	<p>— Зараз, — відповідає дочка, а сама навіть не ворухнеться.</p>
	<p>— Маріє, чого ти баришся? — знову мати. — Час уже обід варити.</p>
	<p>— Та зараз.</p>
	<p>Проте сидить, як і сиділа, й милується оздобами.</p>
	<p>— Маріє! Я тобі загадала пшона натовкти! Скільки разів повторювати? — сердито мовила мати.</p>
	<p>Дівчина підвелася неохоче, поволі рушила до ступи. Насипала проса в ступу і почала його товкти. Невдовзі стомилася і спітніла від роботи. В неї промайнула думка: «Коли б гребінець і намисто не потемніли від поту». Марія зняла їх і поклала на небо, що висіло над самою головою. Знову заходилася товкти просо, але щомиті на оздоби озиралася. Вона думала дотовкти просо і знову надіти і намисто, і гребінець. Та треба було працювати. З кожним помахом Марія піднімала товкача все вище і вище і кінець його раз-по-раз вдаряв у небо. Та Марія цього не помічала. Вона дивилася в ступу, чи скоро просо стовчеться на пшоно?</p>
	<p>А небо все піднімалося вище і вище від кожного удару. Коли ж Марія помітила, що небо піднялося дуже високо, то схопила довгу палицю, щоб зняти намисто і гребінець, але ще більше зрушила небо. Воно піднімалося все вище і вище, а разом з ним і оздоби дівчини.</p>
	<p>Коли ж настав вечір і Марія виглянула у вікно на тепер уже високе небо, то побачила на ньому золотий гребінець місяця, а довкола розсипалися зорі-намистинки.</p>
	<p>— Ще гарніший став у мене гребінець, — сказала Марія, — і мої намистинки сяють на небі яскравіше, ніж на землі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22 (4654а). Звідки взялися місяць та зорі. СУС—. Записала Стельник Оксана 2008 року. Сова Микола Максимович (1936). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
