<!--#include virtual="/-/inc/general__page_start.inc" -->
<title>Про вірного друга ☼ Українська народна казка ☼ Народна творчість</title>
<meta name="Description" content="Українська народна казка Буковини «Про вірного друга» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вірного друга.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вірного друга <br><span class="article__headerDescription">Українська народна казка Буковини</span></h1>
	<p>Один чоловік посіяв просо. Через якийсь час пішов він подивитися, як воно зійшло. Подивився — все просо заросло бур’янами. Махнув чоловік рукою та й каже: — Най його чорти полють. А чорти сиділи під межею і почули це. Як чоловік поїхав, вони зібралися і те просо випололи.</p>
	<p>Через деякий час чоловік знову поїхав подивитися на свою ниву. Приїхав, дивиться — усе поле виполене і вже виросло високе. Підходить він до проса, аж тут звідкись взявся чорт і спиняє його.</p>
	<p>— Це ж моя нива, — каже чоловік, — чого ти мене спиняєш?</p>
	<p>— Нива то твоя, а обробив її я. Як хочеш, щоб я віддав тобі це просо, приведи і покажи мені свого найвірнішого друга.</p>
	<p>Приїхав чоловік додому і задумався. Кого вести до чорта, хто найвірніший друг? Тільки власна жінка. І повіз чоловік свою жінку. Приїхали вони в поле, чекали, чекали чорта, а його нема. Чоловік випряг коні, дав їм їсти і ляг з жінкою під возом.</p>
	<p>Заснули вони, аж тут підходить чорт і тихенько будить жінку. Вона прокинулася і хотіла крикнути, а чорт їй:</p>
	<p>— Тихо. Не кричи. На тобі оце золото і вбий свого чоловіка. А як уб’єш — дам ще більше.</p>
	<p>І дав їй ніж. Взяла жінка ніж і замахнулася на чоловіка, а чорт розбудив його. Прокинувся чоловік, вибив у жінки ніж, закинув його і почав молотити жінку. А чорт каже:</p>
	<p>— Бачиш, це не вірний друг тобі.</p>
	<p>Приїхав чоловік додому і думає: «Хто ж мій вірний друг?» Думав він, думав і не міг додуматися. Та й взяв свого пса Лейбу: прив’язав його ззаду до воза і знов поїхав до свого проса. І знов чекав аж до вечора, і застала його ніч. Знов ляг чоловік спати під возом.</p>
	<p>Знов підходить до воза чорт. Приступив до собаки і простягнув йому кавалок ковбаси, щоб собака не гавкав. А собака почав гавкати і розбудив хазяїна. Хазяїн встав, а чорт показав на собаку й каже:</p>
	<p>— Оце твій вірний і надійний друг, а не жінка.</p>
	<p>І віддав він хазяїнови його просо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ставчани, Хотинського району, Чернівецької області 25 серпня 1978 року Толмач Іван Антонович (1951)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
