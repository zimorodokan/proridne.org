<!--#include virtual="/-/inc/general__page_start.inc" -->
<title>Про Кобитю ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про Кобитю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Кобитю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Кобитю <br><span class="article__headerDescription">Українська народна казка Кіровоградщини</span></h1>
	<p>Було це дуже давно. Пан об’їздив свої землі. В одному з сіл він запримітив чепурну хатинку і вирішив там пообідати. Господарі завели його у світлицю, накрили стіл. Пообідавши, він попросив води. Донька господаря винесла пану води, але засоромилась, злякалась пана і з переляку аж гикнула! Батько знітився, накричав на доньку і назвав її «кобилою».</p>
	<p>Пан пообідав і згодом повернувся до свого маєтку. Але не міг забути ту дівчину Кобилу. Дуже вона йому сподобалась, от тільки ім’я її Кобила зовсім їй не підходило.</p>
	<p>На другий день послав пан свого прикажчика до того селянина і наказав за будь-які гроші, які попросить селянин купити йому Кобилу. Здивувався селянин щедрій пропозиції, бо його кобила була старою клячею і не коштувала тих грошей, які йому пропонували за неї. Але пристав на пропозицію прикажчика.</p>
	<p>Прив’язали кобилу до фаетона і потягли до помістя. По дорозі стара кляча не встигала за молодими панськими рисаками, падала. Вона обдерла собі всі боки й коліна.</p>
	<p>За цей час пан оголосив своїм сусідам і друзям, що має намір одружитися. А щоб не називати наречену Кобилою, дав їй ім’я Кобитя. Запросив до себе гостей, щоб познайомити з нареченою.</p>
	<p>Слугам наказав натопити баню, вимити Кобитю, напоїти чаєм, переодягнути і розмістити у кімнаті для гостей. Слуги, хоч і дивувались, але старанно обмили Кобитю у бані, напоїли Кобитю чаєм, якого вона випила аж два відра, після чого уклали її спати в гостьовій кімнаті.</p>
	<p>Вранці зійшлися гості, слуги одягли Кобитю в сукню і привели до пана. Сорому пана не було кінця. Не витримавши такої ганьби, він застрелився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>230 (8129). Про кобитю. СУС —. Записали члени краєзнавчого гуртка «Стежками рідного краю» 2010 року. Мерзлякова Марія Дементіївна (1921). Кіровоградська область, Добровеличківський район, Піщаний Брід</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
