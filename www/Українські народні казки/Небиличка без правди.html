<!--#include virtual="/-/inc/general__page_start.inc" -->
<title>Небиличка без правди ☼ Українська народна казка ☼ Народна творчість</title>
<meta name="Description" content="Українська народна казка Буковини «Небиличка без правди» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Небиличка без правди.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Небиличка без правди <br><span class="article__headerDescription">Українська народна казка Буковини</span></h1>
	<p>Була жінка, ходила вагітна і забагла шпакового м’яса. А той хлопець, яким вона ходила вагітна, каже: — Я піду принесу шпаків.</p>
	<p>Сів собі на кобилу, а бардичку заклав за пояс. Кобила «гуц-гуц», а бардичка «цюк-цюк» та й перерубала кобилу. Він на передній половині поїхав, а задня лишилася. Оглянувся — нема задньої частини. Вертається, рубає з верби гілки, теше кілки і збиває кобилу. А з тих кілків виросла верба до неба, і він поліз по ній. Виліз до неба, а там його не треба. Треба йому злізти, бо кобила з вербою пішла, а злізти нема чим. Найшов він на небі купу ячмінної полови та й крутить з тої полови перевесло. Зверху його рве, а знизу наточує — так і спустився на землю.</p>
	<p>Спустився та й думає, куди йому йти. А там була нова церква: паляницями вимурована, колачами вивершена, вареницями поґончена, ковбасою засунена і пирогом защеплена. Укусив він пирога, церква ся розщепила, вкусив ковбаси — вона ся розсунула, вкусив вареницю — вона ся розґонтила, вкусив колача — вона ся розвершила, вкусив паляницю — вона ся розмурувала.</p>
	<p>Ввійшов він до церкви, а там сидять три святі, як горохв’яні снопи. Оден святий з сиру, другий — з масла, третій — з меду. Вкусив він сиряного — добрий, вкусив масляного — луччий, вкусив медяного — ще луччий. Вийшов, виліз на паркан, сів собі, як пан, кається, як пес, що не з’їв той медівник весь.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рухотин, Хотинського району, Чернівецької області 4 липня 1985 року Ліснича Євдокія Семенівна (1908)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
