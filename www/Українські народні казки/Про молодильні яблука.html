<!--#include virtual="/-/inc/general__page_start.inc" -->
<title>Про молодильні яблука ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про молодильні яблука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про молодильні яблука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про молодильні яблука <br><span class="article__headerDescription">Українська народна казка Кіровоградщини</span></h1>
	<p>Жив та був цар. Були у нього три сини — Федір, Єгор та Іван. Іван був несповна розуму.</p>
	<p>От посилає цар старшого сина по живу воду, по солодкі молодильні яблука. Поїхав Федір. Доїжджає до роз’їзду, а там стоїть стовп, а на стовпі написано:</p>
	<p>направо підеш — поп’єш і поїси, наліво підеш — голову згубиш. Поїхав він направо, приїжджає, а там дівиця-чарівниця говорить йому:</p>
	<p>— Федір-царевич, лягай відпочити.</p>
	<p>Вона взяла і спихнула його невідомо куди. Цар, не діждавшись сина, посилає Єгора за водою та яблуками. І той приїхав до того місця, що й брат. Увійшов у хатку, а дівиця-чарівниця і того так же угодила.</p>
	<p>Поїхав й Іван. Доїхав до роздоріжжя, прочитав напис та й каже:</p>
	<p>— Для отця поїду голову губить!</p>
	<p>І поїхав вліво. Доїжджає до хатки, входить, а там ягишна сидить за пряжею, пряде шовкову кудельку на золоте веретенце і говорить:</p>
	<p>— Куди, руська душа, Іване-царевичу приїхав?</p>
	<p>Він відповідає:</p>
	<p>— Нагодуй мене, дай попити, а потім і розпитуй.</p>
	<p>Вона накормила, дала попити і запитує. А він говорить:</p>
	<p>— Я поїхав по живу воду, по солодкі молодильні яблука, туди, де живе Біла Лебідь Захарівна.</p>
	<p>Ягишна похитала головою.</p>
	<p>— Не доїдеш! — сказала вона.</p>
	<p>Дала йому свого коня, семисотну палицю і наказала:</p>
	<p>— Коли будеш під’їжджати до міста, то вдар коня цією палицею, щоб він перескочив за стіну замка.</p>
	<p>Так він і зробив. Перескочив через стіну замка, поставив коня до стовпа і йде в палати Білої Лебеді Захарівни. Слуги його не пускають, а він через них пробивається.</p>
	<p>— Я, — говоре, — Білій Лебеді записку несу.</p>
	<p>Добрався до покоїв Білої Лебеді Захарівни, а в цей час вона міцно спала на пуховій перині, а жива вода стояла у неї за головою.</p>
	<p>Він взяв води, поцілував дівицю-чарівницю. Потім, набравши молодильних яблук, поїхав назад. Кінь його підскочив через замок і зачепив за край. Тут як задзвенять дзвіночки, всі продзвонщики, все місто пробудилося. Біла Лебідь Захарівна забігалась. То няньку б’є, то другу колоче, кричить:</p>
	<p>— Вставайте! Хтось у замку був, води набрав, а колодязь не закрив!</p>
	<p>А Іван-царевич пригнав до ягишні коня, вона йому коня другого дала, і він помчав чимдуж далі. Лебідь Захарівна за ним гониться, приїхала до ягишні, у якої Іван-царевич коня брав, і запитує:</p>
	<p>— Куди ти їздила? У тебе кінь пітний.</p>
	<p>Та відповідає:</p>
	<p>— Їздила в поле скот виганять.</p>
	<p>Тоді Лебідь Захарівна за ним чимдуж погналась. Та так і не наздогнавши, додому вернулась, а Іван-царевич поїхав до братів.</p>
	<p>Приходить до хати, де вони були, а дівиця-чарівниця вибігла на ганок і говорить:</p>
	<p>— Добро пожалувать!</p>
	<p>Потім кличе його за собою, щоб спати на ліжко покласти. Царевич говорить:</p>
	<p>— Дай напитись, дай поїсти, а потім спати укладай. Та тільки покажи мені, як лягати.</p>
	<p>Вона лягла, він її перевернув і дівиця-чарівниця полетіла невідомо куди. Іван-царевич думає: «Нумо, відкрию я цю западню, чи немає там моїх братів?» Відкрив, вони тут сидять. Говоре їм:</p>
	<p>— Виходьте, брати! Що ви тут робите? Чи не соромно вам?</p>
	<p>Зібрались і поїхали всі разом додому до батька. Та дорогою їх наздогнала Лебідь Захарівна. Пізнає Іван-царевич її, кинулась вона до нього. Бо так він їй сподобався, що вона вирішила будь-що знайти його і женити на собі.</p>
	<p>Приїжджають усі четверо до батька, вклоняються йому низенько. А Лебідь Захарівна і розповіла йому все: як пробрався його син до неї в палати, як викрав живильну воду і молодильні яблука, як поцілував її і вона зразу ж у нього закохалась, як наздоганяла його, як брати вибрали невірний шлях.</p>
	<p>Вислухав її цар, розсердився на старших синів і розжалував їх у чині, а молодшого сина женив і взяв до себе наступником престолу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>37 (7919). Про молодильні яблука. СУС 551. Записала Левицька Карина 2010 року. Місюрін Ольга Павлівна (1950). Кіровоградська область, Олександрівський район, Букварка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
