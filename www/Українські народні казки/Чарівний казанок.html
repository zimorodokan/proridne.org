<!--#include virtual="/-/inc/general__page_start.inc" -->
<title>Чарівний казанок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чарівний казанок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний казанок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний казанок <br><span class="article__headerDescription">Українська народна казка Полтавщини</span></h1>
	<p>Жили колись в одному селі двійко сиріток — дівчинка та хлопчик. Якось вони дуже зголодніли, а їсти не мали чого. Аби щось роздобути, дівчинка подалася з двору на пошуки.</p>
	<p>Іде вона, іде, аж бачить, старенька бабуся ледве несе дзбанок води. Підбігла дівчинка до неї й каже:</p>
	<p>— Бабусю, дайте-но, я вам допоможу.</p>
	<p>— От спасибі, — зраділа старенька.</p>
	<p>Узяла дівчинка дзбанок і віднесла до бабусиної хати. Вдячна старенька дала їй казанок і мовила так:</p>
	<p>— Поставиш цей казанок на скатертину й скажеш: «Казаночку, казаночку, звари кашки». Він наварить каші стільки, скільки забажаєш. А коли скажеш: «Дякую, казаночку, досить» — перестане варити.</p>
	<p>Зраділа дівчинка, узяла казанок, подякувала бабусі й побігла додому. Відтоді сестричка з братиком, як тільки хотіли їсти, ставили казанок на скатертину й казали: «Казаночку, казаночку, звари кашки!» Казанок одразу ж варив.</p>
	<p>Якось дівчинка пішла з дому, а хлопчику схотілося їсти. От поставив він казанок перед собою й промовив:</p>
	<p>— Казаночку, казаночку, звари кашки!</p>
	<p>Коли казанок уже був повний, треба було сказати: «Дякую, казаночку, досить!» Та хлопчик забув ці слова.</p>
	<p>— Годі, більше не вари! — гукав він.</p>
	<p>А казанок варить та й варить. Каша побігла через вінця, залила скатертину, збігла зі столу, залила долівку, потекла на подвір’я, а звідти — на вулицю. Люди не знали, що робити.</p>
	<p>Та ось прибігла дівчинка. Побачила, що скрізь повно каші, й одразу здогадалася, що сталося. Вона ще з вулиці гукнула:</p>
	<p>— Дякую, казаночку, досить!</p>
	<p>Казанок перестав варити. Дівчинка побрела до хати. А там братик сидів у кутку й плакав. Він уже зрозумів, що негарно вчинив, і більше ніколи не забував подякувати казаночкові.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (4965). Чарівний казанок. СУС — 565А*. Записала Грицевич Дарина 2008 року. Штанько Галина Федорівна (1929). Полтавська область, Чутівський район, Флорівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
