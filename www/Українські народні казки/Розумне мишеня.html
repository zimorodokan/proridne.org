<!--#include virtual="/-/inc/general__page_start.inc" -->
<title>Розумне мишеня ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Розумне мишеня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Розумне мишеня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Розумне мишеня <br><span class="article__headerDescription">Українська народна казка Полтавщини</span></h1>
	<p>Пообідавши, лев ліг у холодочку відпочити. Тільки гарно задрімав, а мишеня вилізло із своєї нірки і побігло по ньому. Звір спросоння подумав, що його хтось ловить, злякався і підняв голову. Аж раптом бачить, що то мишеня пробігло. Лев і каже:</p>
	<p>— Як ти смієш мене турбувати?! Ти знаєш, хто я? Та я тебе зараз роздавлю і ніхто не дізнається.</p>
	<p>— Вибачте, вибачте, пане господарю! — жалібно запищала мишка. — Будьте ласкаві, пробачте. Змилуйтеся наді мною, а я вам у пригоді стану.</p>
	<p>Лев засміявся. Його дуже здивувало, що маленьке мишеня може стати йому у пригоді. А далі й каже:</p>
	<p>— Ну, біжи своєю дорогою, подивимося, як ти мені в пригоді станеш! Тільки пообіцяй, що більше не будеш старших турбувати без причини.</p>
	<p>Мишеня швиденько побігло і сховалося у бур’яні.</p>
	<p>Не пройшло і тижня після того випадку, як лев сам потрапив у біду. Вночі він гуляв у лісі і попався у тенета. Як не пручався, як не виривався, та з кожним разом заплутувався все більше. Мишеня побачило, що лев потрапив у біду, і прибігло йому на допомогу. Воно почало гризти тенета, і вже через декілька хвилин лев був на волі.</p>
	<p>Цар звірів, відчувши волю, дуже зрадів. Щиро подякував мишці і подався до лісу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>131 (4740). Розумне мишеня. СУС 75. Записала Шепель Оксана 2008 року. Шепель Мотрона Федорівна (1923). Полтавська область, Лубенський район, Пишне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
