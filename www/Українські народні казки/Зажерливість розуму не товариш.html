<!--#include virtual="/-/inc/general__page_start.inc" -->
<title>Зажерливість розуму не товариш ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Зажерливість розуму не товариш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зажерливість розуму не товариш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зажерливість розуму не товариш <br><span class="article__headerDescription">Українська народна казка Кіровоградщини</span></h1>
	<p>Жив бідний чоловік. Якось він задумався: «Чому бідним так тяжко на світі жити? Чому багачі забирають гроші від бідних людей? Якби я був багачем, то так не жив би. Я й сам би мав, і іншим давав би». Коли він так думав, то почув якийсь голос:</p>
	<p>— Бери гаманець і будеш багатим. У ньому лише один золотий. Але як тільки ти його візьмеш, то появиться другий. Набери стільки, скільки хочеш, а тоді кинь гаманець у ріку. Доки не кинеш гаманець, не зможеш нікому дати свої гроші, бо вони стануть черепками.</p>
	<p>Мало не здурів той чоловік од радості, коли вдома на столі побачив гаманець. Узяв один золотий, а на його місці з’явився другий. Почав чоловік витягати гроші і думати: «До ранку натягну стільки золота, що буде і мені, і людям. А тоді вже викину гаманець у воду».</p>
	<p>А на другий ранок подумав: «Ще треба натягнути таку ж купу грошей, може, тоді буде досить». Коли прийшов вечір, жаль стало викидати гаманець у воду, подумав, що зробить це вранці. Не спав цілу ніч, все тягнув гроші з гаманця.</p>
	<p>Вранці захотів дуже їсти. У хаті нічого не було, а купити щось не міг, бо гроші ставали черепками. Кинути гаманець у річку і того ранку пошкодував.</p>
	<p>Так минуло днів десять. Від голоду чоловік знесилився, бо ніяк не міг з гаманцем розлучитися. Не зміг більше вже терпіти, дуже хотів їсти. Поніс до річки гаманець. Та не кинув його, пошкодував і знову вернувся до хатини.</p>
	<p>Так і помер чоловік з гаманцем у руках серед великих куп золота. Ні собі, ні людям не зробив добра.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>152 (8037). Зажерливість розуму не товариш. СУС -745*. Записала Тарасенко Влада 2010 року. Тарасенко Віра Вікторівна (1940). Кіровоградська область, Маловисківський район, Смоліне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
