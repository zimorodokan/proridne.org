<!--#include virtual="/-/inc/general__page_start.inc" -->
<title>Герой Іванко ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Герой Іванко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Герой Іванко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Герой Іванко <br><span class="article__headerDescription">Українська народна казка Чернігівщини</span></h1>
	<p>В тридесятому царстві, в тридесятому державстві</p>
	<p>жив-був дід Панаско та баба Параска.</p>
	<p>Жили не тужили, пшеницю ростили, зерно молотили,</p>
	<p>Хліб випікали, гостей частували.</p>
	<p>От якось баба Параска по воду йшла,</p>
	<p>горошину знайшла.</p>
	<p>Вона її в рот та й з’їла,</p>
	<p>згодом синочка Йвана народила.</p>
	<p>Росте Іванко та швидко так,</p>
	<p>Ще не виріс, а вже козак.</p>
	<p>Просить батьків: «Тату й мамо,</p>
	<p>Збудіть мене завтра рано.</p>
	<p>Годі мені в колисці лежати,</p>
	<p>Пора вам у полі допомагати».</p>
	<p>От приїхали в поле, а те поле,</p>
	<p>Наче море широке та неозоре.</p>
	<p>Тож Іванко плуга взяв</p>
	<p>І те поле сам зорав.</p>
	<p>А тоді каже: «Мамо, тату,</p>
	<p>Пустіть мене в світ погуляти,</p>
	<p>На людей подивитись, себе показати».</p>
	<p>Він палицю велику взяв</p>
	<p>Та дорогою у світ почухрав.</p>
	<p>От іде Іванко, а час біжить,</p>
	<p>Бачить у лісі хатинка стоїть.</p>
	<p>От зайшов Іван до хати,</p>
	<p>Став вечерю готувати.</p>
	<p>Раптом щось загуркотіло,</p>
	<p>Над хатою пролетіло</p>
	<p>вибіг Іван, а то змій страшний,</p>
	<p>В пащі вогонь, а голос гучний:</p>
	<p>«Що будем битись чи миритись?»</p>
	<p>«Та звісно, потворо, битись!»</p>
	<p>От ударив змій Івана малого,</p>
	<p>Той не впав, а присів біля порога.</p>
	<p>А як ударив Іван змія-потвору,</p>
	<p>Той розпластався посеред двору.</p>
	<p>Полум’ям харкав без упину</p>
	<p>Та й на тому і загинув.</p>
	<p>Взяв Іван палицю та й пішов далі.</p>
	<p>Іде, співає, не знає печалі.</p>
	<p>А вже вечір і сонце сідає,</p>
	<p>Іван навколо поглядає.</p>
	<p>Де ж йому на постій стати,</p>
	<p>Щоб переночувати?</p>
	<p>Аж бачить стоїть хатина</p>
	<p>І хтось співає, мов колише дитину.</p>
	<p>Зайшов Іван, а там жінка зітхає</p>
	<p>І колискову дитині співає.</p>
	<p>«Тихо, бо як син не буде спати,</p>
	<p>Тоді добра годі чекати».</p>
	<p>«А хто ж твій син, матінко мила?»</p>
	<p>«Та сонце ясне, що землю гріє».</p>
	<p>Веде вона його до хати,</p>
	<p>Садить за стіл пригощати.</p>
	<p>Всі новини вповідає,</p>
	<p>Які лиш Всевидющий знає.</p>
	<p>Що сусіднє царство-державство біда спіткала,</p>
	<p>Бо там вся до краплі вода пропала.</p>
	<p>«А як же її здобути?»</p>
	<p>«Треба камінь перевернути.</p>
	<p>Тоді вода побіжить з-під землі</p>
	<p>Будуть раді дорослі й малі».</p>
	<p>Подякував Іван та й далі пішов,</p>
	<p>А на ранок те місто знайшов.</p>
	<p>Там всі горюють та плачуть,</p>
	<p>Бо давно вже води не бачать.</p>
	<p>Тоді Іван, що знав — розповів,</p>
	<p>Камінь від джерела відкотив.</p>
	<p>Все тепер, як треба буде</p>
	<p>і воду отримають люди.</p>
	<p>Пішов собі Іван далі,</p>
	<p>Іде, співає, не знає печалі.</p>
	<p>Аж бачить у лісі хатина і жінка стоїть:</p>
	<p>«Ой, тихо, бо синочок мій спить»</p>
	<p>«А хто ж твій син, матінко хороша?».</p>
	<p>«Та місяць ясний, пригожий».</p>
	<p>Жінка Івана за стіл саджає</p>
	<p>І всі новини оповідає.</p>
	<p>Що у сусідньому королівстві біда, як тьма,</p>
	<p>Бо у короля донька німа.</p>
	<p>Хто їхньому горю допоможе,</p>
	<p>Той її судженим стати зможе.</p>
	<p>А мій син знає, як горю допомогти.</p>
	<p>Треба змію в постелі знайти.</p>
	<p>Подякував Іван та й далі пішов</p>
	<p>І скоро те королівство знайшов.</p>
	<p>Прийшов до короля і дуже попросив,</p>
	<p>Щоб той до своєї доньки пропустив.</p>
	<p>От заходить Іван в палати</p>
	<p>І став з королівною розмовляти.</p>
	<p>Потім ковдру знімає,</p>
	<p>А з-під неї змія виповзає.</p>
	<p>Іван змію палицею вдарив</p>
	<p>І віку її швидко позбавив.</p>
	<p>Королівна від щастя аж сяє,</p>
	<p>Що такого рятівника має.</p>
	<p>Король їх до шлюбу благословляє</p>
	<p>І гостей на весілля скликає.</p>
	<p>Став Іван з королівною поживати</p>
	<p>І багато щастя мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>86 (4191). Герой Іванко. Записано 2008 року. Осипенко Фекла Пилипівна (1923). Чернігівська область, Козелецький район, Вовчок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
