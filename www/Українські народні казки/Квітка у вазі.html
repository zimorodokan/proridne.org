<!--#include virtual="/-/inc/general__page_start.inc" -->
<title>Квітка у вазі ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Квітка у вазі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Квітка у вазі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Квітка у вазі <br><span class="article__headerDescription">Українська народна казка Бойківщини</span></h1>
	<p>Була одна бідна дівчина. Ходила вона на вечірки. І інші дівчата ходили. До дівчат приходили хлопці, а вона сама-одна сиділа. Та й думала: чому всі дівчата щасливі, до них хлопці ходять, а вона не має нікого?</p>
	<p>Пройшло, може, два дні після того, як вона так подумала, пішла вона на вечірки, і приходить до неї хлопець. Прийшов, сів собі і сидить. І сидів годину-дві, прийшов той час, і він пішов геть. І їй неясно, чого то він посидів дві години і йде геть.</p>
	<p>Другий вечір він знов прийшов, а вона прив’язала йому непомітно ниточку із свого веретена. Він пішов, а ниточка з веретена розмотується. Вимоталося єдно веретено, вимоталося друге. І тоді вона пішла за тою ниточкою. Іде, дивиться, далеко щось блищить. Підходить ближче, дуже ясно стало. А то він пішов на цвинтар. Прийшов, а там утворена могила, і він обернувся і заздрів, що там вона йде, і що вона його виділа.</p>
	<p>На третій вечір вона вже не мала охоти йти на ті вечірки, але йде. Приходить він і говорить до неї:</p>
	<p>— А що ти тоді виділа?</p>
	<p>Вона каже:</p>
	<p>— Я нічого не виділа.</p>
	<p>— Виділа. Скажи правду, бо ті мама вмре.</p>
	<p>— Нехай умирає, я ї’ поховаю.</p>
	<p>І він пішов, зник. А вона на четверту ніч уже не йде на вечірки, вже боїться. Бо вже вмерла їй мама. А він приходить до неї і питає:</p>
	<p>— Повідж, що ти тоді виділа.</p>
	<p>А вона говорить:</p>
	<p>— Я нічого не виділа.</p>
	<p>А він каже:</p>
	<p>— Повідж, бо тобі брат умре.</p>
	<p>— Най умирає, я поховаю.</p>
	<p>І вмер їй брат, і поховали його. І нема його, нема. А тоді знов приходить і питається її:</p>
	<p>— Що ти тоді виділа?</p>
	<p>— Я нічого не виділа.</p>
	<p>— Але повідж, бо ти батько вмре.</p>
	<p>А вона говорить:</p>
	<p>— Най умирає, я поховаю його.</p>
	<p>І вмер їй батько, і поховала вона його. Минуло кілька днів, і той знов приходить. І знов повідає:</p>
	<p>— Повідж мені, що ти тоді виділа.</p>
	<p>— Нич-им не виділа.</p>
	<p>А він говорить:</p>
	<p>— Повідж, бо сама вмреш.</p>
	<p>— О, мене люди поховають. Як я вмру, поховають.</p>
	<p>Він пішов, а вона борзенько пішла помежи сусіди і повідає:</p>
	<p>— Би-сте мене поховали, бо я сьогодні буду вмирати.</p>
	<p>Люди задивувалися, що то є. Відки вона то знає?</p>
	<p>—…Але би-сте не несли мене поверх порогаю тільки попід поріг би-сте мене несли і на цвинтарі під парканом мене поховали.</p>
	<p>І померла вона. Зійшлися люде. Викопали яму попід один поріг, викопали попід другий, винесли її в труні попід порогами. І проховали її на цвинтарі під парканом.</p>
	<p>Поховали її, а він уночі приходить і питає все: дверей, вікон, образів, коцюби — все-все, що є в хаті, питає, куди її несли. І ніхто не повів.</p>
	<p>А на другий рік, уже на весну, захотів оден пан їхати собі на спацир. Упрягли коні в бричку і їдуть із слугою. Їдуть вони, їдуть, і каже молодий пан до слуги:</p>
	<p>— Ой, Їване, я чую такі файні пахощі. Десь тут щось пахне.</p>
	<p>Повернувся пан лицем у лівий бік, у бік цвинтаря, та й каже:</p>
	<p>— На тім цвинтарі гарна квітка. Йди, Їване, тоту квітку зірви. Будем пахати.</p>
	<p>Пішов Їван до того паркану, на ту могилу, та й хотів ту квітку зірвати, а квітка не дається. Тягне він руками — нікуди не цофнеться та квітка, ані рушається.</p>
	<p>Каже слуга:</p>
	<p>— Пане, я не можу зірвати.</p>
	<p>— Ти, Їване, такий не годен чи що? Я сам іду.</p>
	<p>Пішов молодий пан, підставив долоню — квітка впала йому на руку. І він уже далі не їде, обертає коні додому. Приїжджає додому, ту квітку у вазу, наливає води — квітка пахне на всю хату.</p>
	<p>А в ту кімнату паня приносила панови їсти. Принесе йому паня тепле їсти, пан іде митися, а квітка з вази вийде, перетвориться на дівчину і тото поїсть. Все поїсть і знов собі йде у вазу. Приходить пан до кімнати — їсти нема що.</p>
	<p>— Що ти мені не поставила їсти?</p>
	<p>— Я поставила тобі їсти. Що тобі таке є?</p>
	<p>Так йому було три дни, на четвертий день подумав він, пішов до священика і питається:</p>
	<p>— Отче духовний, що то може бути? Я, — каже, — їхав на спацир і здибав квітку. Ту квітку я зірвав і поставив у вазу. Мені паня занесе їсти в кімнату, де так вітка — нема що їсти, — каже пан до священика.</p>
	<p>А священика каже:</p>
	<p>— Я тобі даю фалон і тулю. Ти стань у другі хаті і дивися в шпарку, де сук випаде. І як ти побачиш, що вона вийшла їсти, накинь на ню тулю і питайся, що вона переживала і що вона хоче…</p>
	<p>І сказав священик, що він має далі з нею робити.</p>
	<p>Він приходить додому і так зробив. Приготовив то собі файно. Пішов у другу хату і дивиться в шпарку. Паня внесла їсти. А вона ввиділа, що їдення вже на столі, і вилазить з вази. І зробилася з квітки дівчина, така красна. А він раз! Двері отворив і наложив на ню тулю. І зачав її бити. І не бив він її прутком або чим-небудь іншим, а тільки тим, що ся хату замітає. І вона промовила:</p>
	<p>—…Я своєю смертю не вмерла, тільки мене так проїла нечиста сила. А тепер я, — каже, — буду вам служити, і буджу робити, і Бога славити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>139 (2083). Квітка у вазі. СУС —. 15 листопада 1989 р. Шуптар Катерина Миколаївна (1922). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
