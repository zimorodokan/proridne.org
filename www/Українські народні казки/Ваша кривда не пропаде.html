<!--#include virtual="/-/inc/general__page_start.inc" -->
<title>Ваша кривда не пропаде ☼ Українська народна казка ☼ Народна творчість</title>
<meta name="Description" content="Українська народна казка Покуття «Ваша кривда не пропаде» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ваша кривда не пропаде.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ваша кривда не пропаде <br><span class="article__headerDescription">Українська народна казка Покуття</span></h1>
	<p>В однім селі був віт. Мав сина. Син так файно ріс, такий здоровий був. Доріс до сімнадцяти років. Та й каже: — Я вже не хочу бути у вас. Я піду від вас. Та й пішов. Ішов полями, лісами і надибав збуїв. Кажуть вони:</p>
	<p>— Ми тебе маємо зараз різати.</p>
	<p>— Ні. Я хочу у вас служити. А найстарший збуй каже:</p>
	<p>— Клади голову на пень!</p>
	<p>Він поклав голову. Той витяг шаблю. Мах! А він аби оком кліпнув. Не боявся смерти. І прийняли вони його до себе, забрали в то підземне сховище, дають йому їсти. Дають ’му завдання: рабувати і вбивати людей. Вони рабували і вбивали над тою дорогою, яка вела через ліс і по якій люди верталися з ярмарку.</p>
	<p>Сидить він коло дороги, сидить, чує — хтось шняпає, йде. Дивиться, баба йде.</p>
	<p>— Стій! Гроші, бабо, давай!</p>
	<p>— Пане, я не маю грошей.</p>
	<p>— В ташці що маєш?</p>
	<p>— Маю дома четверо дітей, купила штири булці.</p>
	<p>— Давай гроші!</p>
	<p>— Я не маю. Лиш п’ять ґрейцарів.</p>
	<p>Дає йому баба тих п’ять грейцарів. А він бабу вбиває. А з того самого корча, де він сидів, щось кричить:</p>
	<p>— Цитьте, діти, не плачте, ваша кривда не пропаде за двадцять рік. А він собі з того нічого не робить. Прийшов у то сховище. Вже днина. Кинув п’ять ґрейцарів.</p>
	<p>— Що нового? — спитав старший збуй.</p>
	<p>— Бабу вбив.</p>
	<p>— Дурень-єсь, — сказав збуй.</p>
	<p>Так ся вдав він збуям. Вломи, убийства робить. Нарешті найстарший збуй умирає, роблять найстаршим збуєм його. Роблять страшні рабунки, нарабували срібла, злота. Він уже в них десять років. Та й каже:</p>
	<p>— Я вже не хочу бути у вас.</p>
	<p>— Бери собі грошей, золота, срібла.</p>
	<p>— Нічого мені не треба. Не беру нічого.</p>
	<p>Приходить додому. Батько його уже старий дідо, але ще вітом. І мама тагже жиє.</p>
	<p>— Женися, Іване.</p>
	<p>— А я знаю, тату, де брати?</p>
	<p>— Бери оту дівчину. Там двадцять моргів поля, а в нас сорок, та й буде добре.</p>
	<p>Уженився. І старі повмирали дуже борзенько, а його роблять вітом. Жінка його зайшла в поважний стан.</p>
	<p>— Іванку, бігай купи мені м’ясо з барана.</p>
	<p>Він торбу на плечі, виводить коня із стайні, пішов за м’ясом до міста. Приходить до одного.</p>
	<p>— Жидку, в тебе є м’ясо з барана?</p>
	<p>— Ну-ну, було та й нема. Є голова барана.</p>
	<p>— Чорт з тобою, давай голову.</p>
	<p>Завиває йому жид баранячу голову в папір і пхає в торбину, їде він на кони, а напроти него начальник поліції.</p>
	<p>— Ви чого, віте, сьогодні в місті?</p>
	<p>— Е! Жінці забаглося м’яса з барана. Купив баранячу голову. Що будемо тут говорити? Ходім до корчми.</p>
	<p>Прийшли до корчми, сказали жиду внести горівки, п’ють. Вже попили, вже трохи п’яні. Каже начальник поліції:</p>
	<p>— Ану покажіть, віте, що ви за голову купили.</p>
	<p>Той розвиває голову — голова людська, не бараняча. Бере комендант його з собою і йдуть до того жида, де він купив голову. Розвивають у тій корчмі голову — голова жінки. Комендант жида арештує, жид ґвавтує:</p>
	<p>— Ти — свиня, я тобі голову баранячу продало, ти вбило жінку! Нема ради, жида заарештували. І посадили до криміналу їх обох. Жида потримали, потримали і пустили, а він сидить. І судять його на десять років криміналу. Сидить він рік, сидить другий, сидить уже дев’ятий. І сниться ’му сон: «Цитьте, діти, ваша кривда не пропала за двадцять рік». Каже він:</p>
	<p>— Пустіть мене до судиї, я знаю, за що сиджу. Пішов він до судиї і каже:</p>
	<p>— Я знаю, за що сиджу в тюрмі.</p>
	<p>— Та за жіночу голову.</p>
	<p>— Нє, я там і там убив бабу, що мала четверо дітей. А судия каже:</p>
	<p>— То для мене не доказ. Ти йдеш на волю за два дни. А ті діти задовольни, щоби тебе добре згадували до смерти.</p>
	<p>Вийшов він на волю, прийшов додому. Має дома хлопчика на десятий рік. Жінка господарку тримає. Прийшов він додому, впрягає коні і іде в то село, з котрого та баба була. Прийшов до віта:</p>
	<p>— Віте, закличте мені людей, котрих я вам скажу.</p>
	<p>Ті четверо дітей прийшли, бере він їх на фіру і везе до себе додому. Вивіз їх на поле і питає:</p>
	<p>— Хто з вас старший?</p>
	<p>— Я, — каже старший хлопець. Він відміряв кроками і сказав:</p>
	<p>— Це твоїх п’ять моргів. Далі знов питає:</p>
	<p>— Хто з вас старший?</p>
	<p>— Я, — каже дівчина.</p>
	<p>І їй відміряв п’ять моргів. І третьому, й четвертому відміряв. Та бере ці діти до себе, приймає файно.</p>
	<p>— Вуєчку, за що ви нам усе даєте?</p>
	<p>— Аби-сте мене згадували до смерти, поки жити будете.</p>
	<p>Бере їх до міста, до нотаря, і робить контракт на тих двадцять моргів поля на їх штирьох. І привіз їх знову додому, погостив і відвіз у то село, де вони жили. І на цім копець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Русів, Снятинського району, Івано-Франківської області 28 березня 1987 року Тутецький Василь Дмитрович (1911)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
