<!--#include virtual="/-/inc/general__page_start.inc" -->
<title>Як чоловік жінку випробував ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як чоловік жінку випробував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік жінку випробував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік жінку випробував <br><span class="article__headerDescription">Українська народна казка Бойківщини</span></h1>
	<p>Жінка казала чоловікови:</p>
	<p>— Я тебе так люблю, що якби за тобою прийшла смерть, то я би вмерла за тебе.</p>
	<p>А він каже:</p>
	<p>— Нє, неправда, жінко. Ніхто ні за кого не може вмерти, хіба кожний за себе.</p>
	<p>Що ж він робить? Він мав гусака. І того гусака учив дзьобати пшеницю. Де був не кинув зерно, так той гусак і знайшов. Він зробив ящик і поклав його у сінях. А тому гусакові цілий день нич не давав їсти і на вечір голодного поклав у ящик. І упорали чоловік з жінкою господарку. І вже й вечеря готова.</p>
	<p>Повечеряли, жінка стелить у ліжку. Постелила та й каже:</p>
	<p>— Лягайме спати.</p>
	<p>А він каже:</p>
	<p>— Нє, я спати з тобою не буду, бо тої ночі прийде за мною смерть.</p>
	<p>— Лягай, не бійся, — каже вона. — Як прийде смерть, нехай бере мене.</p>
	<p>Він каже:</p>
	<p>— Нє, я лізу в піч і заховаюся. То смерть мене там не найде в печи. І тоді він її накрив у постели і каже:</p>
	<p>— Йой, я забув ще сіни закрити.</p>
	<p>Він мав пшеницю в кишені і від постелі він натряс пшениці аж до сіней, до гусака. Натряс по підлозі. І пішов ніби-то замикати сіни, і випустив з ящика гусака. І гусак став дзьобати пшеницю, бо голоден був. Дзьобом до підлоги стук-стук, стук-стук. Визбирує до зерна. І наблизився до порога. А чоловік каже з печі до жінки:</p>
	<p>— Ти чуєш? Уже йде смерть за мною.</p>
	<p>По підлозі йшов звук. «Справді хтось там іде», — подумала жона. А гусак уже зайшов до хати та й дзьобає пшеницю коло кухни: стук-стук. А вона слухає. Гусак уже наближався ід’печі. А чоловік заховався.</p>
	<p>Жона не виділа, де чоловік, думала, що в печі. А гусак минає кухню, наближається до постелі, а жінка потихеньку говорить. До «смерти» говорить:</p>
	<p>— Газда в печи, в печи.</p>
	<p>А коли гусак зовсім наблизився до постелі, вона загойкала:</p>
	<p>— Йой-йой, газда в печи заховався!</p>
	<p>А газда устав, гусака поїмав і викинув його до сіней. Бо газда вже боявся, що жінка може іспудитися і померти. І зато викинув гусака.</p>
	<p>І тоді говорить газда до жінки:</p>
	<p>— Ти говорила, що ти за мене умреш. А що з того вийшло?</p>
	<p>Так чоловік випробував жінку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24 (2051). Як чоловік жінку випробовував. СУС -. 11 листопада 1989 р. Тереняк Данило Васильович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
