<!--#include virtual="/-/inc/general__page_start.inc" -->
<title>Страшна оповідка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Страшна оповідка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Страшна оповідка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Страшна оповідка <br><span class="article__headerDescription">Українська народна казка Кіровоградщини</span></h1>
	<p>Було в батьків дві дочки. Одна вийшла заміж за багатого і відійшла з сім"ї. А друга жила з батьками.</p>
	<p>Якось приїхала багата дочка до батьків у гості і заболіла. А батько з матір’ю собралися на базар. Рішили таки їхать. А багата дочка так розболілася що й померла. Менша дочка не знає, що робить, гукнула подругу. Ну рішили ждать батьків з базару. Помили, вділи покійницю, свічку в руки поставили. А на руках багато кольців з камнями, блищать при свічці. От подруга і говорить меншій дочці:</p>
	<p>— Давай познімаємо кольця. Ніхто не знатиме.</p>
	<p>Менша дочка согласилася. Кинулися знімать, а руки вже поопухали і кольца не знімаються. Тут подруга предлагає одрубати пальці з кольцями і познімать їх. А потом рішили одрубати цілу руку, бо почти на каждому пальці було кольцо. Так і зробили, одрубали та й кинули у казан з кип’ятком, щоб легше було знімать.</p>
	<p>А вже надворі ніч настала. Рука вариться, а дівчата вже засинають. Скоро 12 часов настало. Проснулась менша дочка від того, що хтось ходе під хатою. Дивиться, а то її сестра з одрубаними руками ходить під вікнами і промовля:</p>
	<p>І кури сплять і гуси сплять,</p>
	<p>Тільки сестра не спить —</p>
	<p>Мої білі руки з перснями варить.</p>
	<p>Злякалася менша сестра, заховалася до лежанки. А та стукає вже у двері і примовляє:</p>
	<p>І кури сплять, і гуси сплять,</p>
	<p>Тільки сестра не спить,</p>
	<p>Мої білі руки з перснями варить.</p>
	<p>Ще дужче злякалася менша сестра і вилізла на піч заховаця. А вже мертва сестра з одрубаними руками в хату зайшла і на всі сторони дивиця, шукає обідницю. Та знову каже :</p>
	<p>І кури сплять і гуси сплять,</p>
	<p>Тільки сестра не спить,</p>
	<p>Мої білі руки з перснями варить.</p>
	<p>А тоді побачила мертва свої руки в казані та як крикне. Та так, що менша сестра із печі на той казан упала та обварилась так, що й померла. Тут батьки приїхали і побачили таку страшну картину. Хотіли були подружки розпитать, що тут сталось, так і вона зі страху померла, серце розірвалося.</p>
	<p>Отакої біди наробили персні багатої сестри.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>57 (7940). Страшка оповідка. СУС — 366А*. Записала Залоїло Світлана 2010 року. Залоїло Ніна Михайлівна (1946). Кіровоградська область, Онуфріївський район, Успенка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
