<!--#include virtual="/-/inc/general__page_start.inc" -->
<title>Хто в сім’ї головний ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хто в сім’ї головний» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто в сім’ї головний.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто в сім’ї головний <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були в сім’ї батько і син. Коли син виріс, став о тій порі, коли потрібно женитися, то запитав у батька:</p>
	<p>— Як я женюся, то хто в сім’ї буде головний?</p>
	<p>А батько йому сказав:</p>
	<p>— Йди між люди з цим запитанням. Якщо скажуть, що чоловік, то віддаси коня, а якщо жінка — то яйце.</p>
	<p>Взяв син коней, яйця і поїхав. Заїхав до першого села, зайшов до першої хати і запитав:</p>
	<p>— Хто в сім’ї головний?</p>
	<p>А жінка каже:</p>
	<p>— Звичайно, чоловік.</p>
	<p>А хлопець їм:</p>
	<p>— То візьміть коня, але виберіть якого саме.</p>
	<p>Стали вони сперечатися, якого ж взяти коня. Чоловік хотів гнідого, а жінка — вороного. Довго хлопець слухав їхню суперечку і сказав:</p>
	<p>— Візьміть яйце, якщо не можете вибрати коня.</p>
	<p>Скільки він не ходив, ситуація була такою ж. І ось хлопець повернувся додому з парою коней і пустим кошиком. Батько, зустрівши його, запитав:</p>
	<p>— Ну, що, сину, зрозумів?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>236 (5302). Хто в сім’ї головний. СУС 1366А*. Записано 2008 року. Демченко Віра Миколаївна (1955). Черкаська область, Лисянський район, Журжинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
