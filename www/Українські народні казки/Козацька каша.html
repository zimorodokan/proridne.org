<!--#include virtual="/-/inc/general__page_start.inc" -->
<title>Козацька каша ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Козацька каша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козацька каша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козацька каша <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно. Жив собі хлопець на ім’я Іванко. Був він гарний і веселий. Дуже хотілося Іванкові козаком стати. Одного весняного ранку зібрався він до запорожців на Січ.</p>
	<p>Дорога до Січі довга. Іде Іванко та й співає. А назустріч йому парубок, Тарасом звали.</p>
	<p>— Куди поспішаєш? — питає той.</p>
	<p>— До козаків на Січ, — відповідає Іванко.</p>
	<p>— Візьми й мене з собою, — просить парубок.</p>
	<p>— Якщо хочеш, ходімо разом, — каже Іванко.</p>
	<p>Так вони познайомились і вирушили в путь. Довго йшли хлопці і нарешті дісталися Січі.</p>
	<p>— Добридень, пани запорожці, — кажуть хлопці.</p>
	<p>— Добрий, коли не жартуєте, — відповіли запорожці. — Чого вам треба?</p>
	<p>— Хочемо козаками бути свій народ захищати, — відповіли Тарас та Іванко.</p>
	<p>— Хочете? — посміхнулись запорожці. — Тоді кашу варіть, бо борщ та каша — то їда наша. Та дивіться, щоб вона і не сира була, і щоб не перекипіла. А ми підемо човен смолити. Коли каша буде готова, вийдіть на стару козацьку могилу та гукніть нас. Ми почуємо і прийдемо.</p>
	<p>Пішли козаки в плавні, там човни прив’язані. Смолити не хочеться, то вони полягали та й сплять собі.</p>
	<p>Першим наварив каші Тарас. Вийшов на могилу і почав гукати. А козаки не обзиваються. Кликав він їх, кликав і почав плакати:</p>
	<p>— І нащо занесла мене нечиста сила до цих запорожців! Краще б я вдома сидів. А то ще перекипить каша, прийдуть та бити будуть. Бідна моя голова!</p>
	<p>Почули це козаки та й кажуть:</p>
	<p>— От і йди собі до нечистого! Не наш ти. Нам таких не треба.</p>
	<p>А Іванко виявився розумнішим і кмітливішим. Вийшов він у степ та й гукає:</p>
	<p>— Агов, хлопці-молодці! Час вже кашу їсти!</p>
	<p>Козаки мовчать. Так він спересердя й каже:</p>
	<p>— Ну й трясця з вами, раз мовчите! Сам буду їсти.</p>
	<p>Пішов Іванко в курінь та й почав кашу молотити. Запорожці лежать у траві та кажуть:</p>
	<p>— Оцей наш!</p>
	<p>Повернулися до куреня та до Іванка:</p>
	<p>— Піднімайся, джуро! Досить тобі простим парубком бути. Будеш рівний нам козак.</p>
	<p>І прийняли його у своє товариство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>301 (7491). Козацька каша. СУС —. Записав Бесараб Микита 2009 року. Чорнокнижна Марія Василівна (1921). Дніпропетровська область, Нікопольський район, Марганець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
