<!--#include virtual="/-/inc/general__page_start.inc" -->
<title>Про трьох братів і Сиву бороду ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про трьох братів і Сиву бороду» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про трьох братів і Сиву бороду.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про трьох братів і Сиву бороду <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жило собі три брати, і пішли вони в поле орати. Орали вони, орали і потомилися. Захотіли води. Бачать, у кінці поля каганець горить. Старший каже:</p>
	<p>— Я піду.</p>
	<p>Постукав він у двері, вийшов маленький дідок із довгою бородою і питає:</p>
	<p>— Як тебе сюди занесло, батьків сину?</p>
	<p>— Прийшов води попросити.</p>
	<p>А дідок йому:</p>
	<p>— Скажи казку.</p>
	<p>— Не знаю.</p>
	<p>— Скажи байку.</p>
	<p>— Не знаю.</p>
	<p>— Скажи небилицю.</p>
	<p>— Не знаю.</p>
	<p>— Торбочка, розшморгнись!</p>
	<p>Та й запхав хлопця.</p>
	<p>— Торбочка, зашморгнись!</p>
	<p>Надоїло уже братам ждати, вирішив середній піти по воду. Прийшов він до маленької хатинки, у якій жеврів каганець, постукав у двері. Вийшов дідок:</p>
	<p>— Яким тебе вітром занесло, батьків сину?</p>
	<p>— Прийшов води попросити.</p>
	<p>— Скажи казку.</p>
	<p>— Не знаю.</p>
	<p>— Скажи байку.</p>
	<p>— Не знаю.</p>
	<p>— Скажи небилицю.</p>
	<p>— Не знаю.</p>
	<p>— Торбинко, розшморгнись!</p>
	<p>Та й середнього брата туди ж. Ждав, ждав менший брат, вирішив теж йти. Постукав і він у двері тої хатинки. Відчинив йому дідок і питає:</p>
	<p>— Як тебе сюди принесло, батьків сину?</p>
	<p>— Прийшов води попросити.</p>
	<p>— Скажи казку.</p>
	<p>— Не знаю.</p>
	<p>— Скажи байку</p>
	<p>— Не знаю.</p>
	<p>— Скажи небилицю.</p>
	<p>— Може, й скажу, тільки такий договір: якщо скажеш «брешеш», тоді</p>
	<p>відпускаєш моїх братів.</p>
	<p>— Добре.</p>
	<p>— Ішов я лужком-бережком, глянув, а у вербі дупло, а в дуплі короп ятка. Встромив руку — не влазить, встромив ногу —не влазить. Змотався та й уліз. Забрав я короп’ятка у пазуху, а вилізти не можу. Нагадав, що удома на дровітільнику є сокира, побіг, узяв. Прибіг, розрубав і стала рости верба до неба. А я по ній поліз і заліз на небо.</p>
	<p>— А шо ж ти там бачив, батьків сину?</p>
	<p>— А бачив свого батька і твого батька.</p>
	<p>— А що ж вони там роблять?</p>
	<p>— А що ж, мій батько на твоєму смолу возить.</p>
	<p>А дід каже:</p>
	<p>— Брешеш, батьків сину.</p>
	<p>Хлопець за того діда:</p>
	<p>— Торбушка, розшморгнись!</p>
	<p>Торбочка розшморгнулась, він братів випустив, а діда туди запхнув, торбинка зашморгнулась, а брати набрали води і пішли назад у поле.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>160 (5209). Про трьох братів і сиву бороду. СУС —. Записано 2008 року. Брацлавська Фросина Степанівна (1929). Черкаська область, Маньківський район, Молодицьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
