<!--#include virtual="/-/inc/general__page_start.inc" -->
<title>Лисиця та журавель ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лисиця та журавель» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця та журавель.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця та журавель <br><span class="article__headerDescription">Українська народна казка Полтавщини</span></h1>
	<p>Лисиця з журавлем затоваришували. От вона й просить журавля:</p>
	<p>— Навчи мене літати, а я тебе навчу, як тут зимувати.</p>
	<p>Забрала вона журавля до себе в нору, а той і питає:</p>
	<p>— Скільки в тебе, лисичко, думок?</p>
	<p>— У мене аж сім думок, — відказала хвастуха лисичка, — а в тебе, журавлику, скільки?</p>
	<p>— А в мене, — каже смиренний журавель, — тільки дві: як курлу, так курлу.</p>
	<p>— Ось лежи ж ти, журавлику, — каже лисичка, — тут, коло нори, а я тебе багном обляпаю. А як прийдуть стрільці, ти лежи нерухомо, щоб вони з тобою не робили. Ті будуть тебе вертіти, перекидати з боку на бік та й скажуть: лисиця задавила... А я тим часом вибіжу з нори та й побіжу. Вони, побачивши мене, покинуть тебе та поженуться за мною. А ти тим часом і полетиш.</p>
	<p>І справді, наспіли стрільці, вертіли журавля, вертіли, запримітили й нору лисиччину та й кажуть:</p>
	<p>— Це лисиця його задушила і заволокла сюди. Ось і нора її.</p>
	<p>А тут і лисиця винирнула та й навтіки. Стрілець у погоню за нею, а журавель закурликав, знявся і полетів собі. Стрільці не зловили нікого. Потім зійшлися лисиця й журавель. Та рятівниця своє провадить:</p>
	<p>— Навчи ж мене, журавлику, літати.</p>
	<p>А журавель каже:</p>
	<p>— Сідай на мене та міцно тримайся.</p>
	<p>Піднявся він вгору, а лисичка лесь! і впала на землю.</p>
	<p>— Ні! Ти мене вище підійми! — каже лисиця.</p>
	<p>Він ще вище підняв. Не втрималась лисиця, упала на пеньок та й убилась.</p>
	<p>От тобі і сім думок! А в журавля дві, та правдиві!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>291 (7121). Лисиця та журавель. СУС 225А. Записав Азарян Богдан 2009 року. Дергай Марія Павлівна (1925). Полтавська область, Великобагачанський район, Степанівка</p>
			<p>166 (8050). Лисиця та журавель. СУС порівн. 33. Записала Бевз Я. 2010 року. Непокритий І. М. (1927). Кіровоградська область, Новоархангельський район, Виноградівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисиця та журавель <br><span class="article__headerDescription">Українська народна казка Чернігівщини</span></h1>
	<p>Жив собі журавель. Він подружився з лисицею. От вона й покликала його в гості. Поклала лисиця на тарілку хліба з молоком, пригостила журавля. А він дзьобом намагався поїсти, але нічого не виходило.</p>
	<p>Пішов журавель додому голодний. Через деякий час кличе він лисицю в гості. А сам наготував м’яса, хліба і поклав у глечик. Прийшла лисиця. Журавель поставив глечик та й каже:</p>
	<p>— Пригощайся, лисичко!</p>
	<p>А вона і так, і сяк намагалася своєю мордочкою їсти з глечика, та не зуміла. Так і пішла вона додому.</p>
	<p>А журавель наївся і лишився задоволений. Так він перехитрив лисичку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18 (4334). Лисиця та журавель. СУС 60. Записано 2008 року. Заєць Марія Михайлівна (1945). Чернігівська область, Городнянський район, Автуничі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
