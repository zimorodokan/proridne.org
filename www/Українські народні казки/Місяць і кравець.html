<!--#include virtual="/-/inc/general__page_start.inc" -->
<title>Місяць і кравець ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Місяць і кравець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Місяць і кравець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Місяць і кравець <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу прийшов до кравця сам пан місяць.</p>
	<p>— Поший-но мені нового жупана, — попросив він.</p>
	<p>Кравець старанно зняв з клієнта мірку і заходився кроїти. Через деякий час місяць прийшов міряти жупан, а він і завузький, і закороткий.</p>
	<p>— Даруйте, пане місяцю, я мабуть помилився в розрахунках, — просився кравець.</p>
	<p>Він знову зняв із клієнта мірку, дістав нову тканину і знову взявся до роботи з надзвичайною старанністю. Кравець працював кілька днів і ночей, поспішаючи виконати замовлення пана місяця. Місяць тим часом уже розповнів і став надзвичайно поважним. Кравець побачивши свого замовника, аж зблід. Мовчки зняв він утретє мірку і знов почав кроїти та шити.</p>
	<p>Нарешті закінчив він роботу, повісив новенького жупана на гвіздочку і сів перепочити. Аж гульк, іде пан Місяць. Та такий тоненький та виснажений, що страх на нього дивитись. Розгніваний кравець аж затрусився.</p>
	<p>— Годі знущатися з мене, пане! — вигукнув він. — Шукайте собі іншого кравця. Я ж так хотів вам догодити, але з вашою фігурою діються якісь незрозумілі речі, і через це я поніс величезні збитки!</p>
	<p>Тоді місяць сумно зітхнув і мовив:</p>
	<p>— Справді, пане кравець, це так. Але ж мені так хотілося мати новенького жупана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (5333). Місяць і кравець. СУС —. Записано 2008 року. Рискаль Марія Іванівна (1948). Черкаська область, Черкаський район, Вергуни</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
