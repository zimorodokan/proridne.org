<!--#include virtual="/-/inc/general__page_start.inc" -->
<title>Яка кому доля ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Яка кому доля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Яка кому доля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Яка кому доля <br><span class="article__headerDescription">Українська народна казка Гуцульщини</span></h1>
	<p>Була собі удовиця, старша жіночка. У неї була донька, дуже робітна дівчина. Вона пішла на поле жати. І так жала, що піт її обливав. А вже вона дійшла тих років, що треба одружитися. І каже вона:</p>
	<p>— Боже, Боже! Аби мені бог дав долю добру, аби я не мучилася сама.</p>
	<p>Дивиться вона, йде чоловік. Та й каже той чоловік:</p>
	<p>— Що ти, дівчино, просиш? А вона каже:</p>
	<p>— Прошу, аби мені бог дав долю добру, аби я мала з ким робити. Той нічого не сказав, пішов далі. Іде він, дивиться, лежить чоловік під яблунею, чекає, аби яблучко впало йому в рот.</p>
	<p>— Юначе, що ти, — каже, — тут робиш?</p>
	<p>— Що роблю? Чекаю, би мені яблуко впало в рот.</p>
	<p>Він знов нічого не сказав і пішов далі. Іде, дивиться, косить хлопець. Так косить, що аж піт обливає його. Чоловік підійшов і питає:</p>
	<p>— Що ти, юначе, просиш? А той каже:</p>
	<p>— Боже...</p>
	<p>— Я, — каже, — не бог, я пророк. Юнак каже:</p>
	<p>— Я тяжко роблю, піт мене обливає. Хочу, аби я мав добру дружину, аби помогла мені.</p>
	<p>Він знову нічого не сказав і пішов далі. Іде, дивиться, грається дівчина. Грається іграшками, м’ячик копає. Він каже:</p>
	<p>— Дівчино, що ти робиш?</p>
	<p>— Що роблю? Граюся.</p>
	<p>— Треба, — каже, — йти щось робити.</p>
	<p>— А я нічого робити не вмію. Виходить її мама, і каже:</p>
	<p>— Нічого не вміє. Вже велика, треба одружитися, а вона нічого не вміє робити. А я вже стара. Мені вже скоро на той світ іти. Не знаю, що буде з нею.</p>
	<p>— Знаєте, — каже, — пусте іде заміж за потрібне, а потрібне бере пусте. Мусить якось і пусте жити.</p>
	<p>Пішов він далі. Підходить до тої роботящої дівчини. А вона далі піт утирає і каже:</p>
	<p>— Боже, Боже, доки я буду сама робити? А він каже:</p>
	<p>— Ти просиш у бога. Я не бог, я пророк, і я скажу тобі: твоя доля генди під яблунею лежить, чекає, би яблуко впало у рот.</p>
	<p>І сказала дівчина:</p>
	<p>— Най діється Божа воля. Що бог дасть, то буде. І йде він до того роботящого хлопця. І каже:</p>
	<p>— Що ти, юначе, скажеш?</p>
	<p>— Та доки я буду сам робити? Треба мені одружитися, би мені жінка допомагала. Я сам, родичі мої померли, нікого нема в мене, все сам роблю.</p>
	<p>Каже йому пророк:</p>
	<p>— Там є дівчина, що грається. То твоя доля, бо знай, що мусить пусте з добрим жити.</p>
	<p>А хлопець сказав:</p>
	<p>— Най діється Божа воля. Що бог дасть, то буде.</p>
	<p>— Я, — каже, — пророкую, і так воно зробиться. Будеш видіти, що все правильно зробиться.</p>
	<p>І так вийшло. Потрібна&nbsp;<sup>*</sup> дівчина вийшла за того, що лежав під яблунею. Мама її померла, і вона віддалася за того пустого. І каже вона йому:</p>
	<p>— Чоловіче, треба щось робити. Я не годна сама все робити.</p>
	<p>— Я нічого не вмію.</p>
	<p>— Ану це пробуй, це пробуй.</p>
	<p>Він щось зачав робити, йому одне виходить, друге не виходить. Він таки не хоче робити. І дуже погано їм обом було, дуже в бідности жили.</p>
	<p>Так і з тим потрібним хлопцем було. Одружився, як сказав пророк, з дівчиною, що гралася. І вона тоже не хотіла нічого робити, її родичі вмерли, його мама вмерла, лишилися вони сами. Дуже бідно жили, так само, як і той пустий чоловік з потрібною жінкою.</p>
	<p>А жили вони по-сусідському, в одному селі. Прийшлося, умирає чоловік тої дівчини, що робітна була. Поховала вона його, дуже бідно поховала. І вмирає жінка того робітного чоловіка. А то вже старість підходила, вже поверх&nbsp;<sup>*</sup> п’ятдесят років їм було. Та й каже він:</p>
	<p>— Не мав я щастя, щоби запомігся, мушу жінку в бідности ховати.</p>
	<p>Поховав та й далі ті робітні сами. Вона сама жне в полі, а той чоловік самий косить. Але здибаються вони одного разу одне з одним, і каже він:</p>
	<p>— Що нам бог таку долю дав? А вона каже:</p>
	<p>— Та що напророкував пророк, те сталося. Казав пророк, що мусить пусте жити з добрим.</p>
	<p>Але йде знов той пророк і знову здибається з ними. Та й каже їм:</p>
	<p>— Не гризіться, не журіться, ви на старість розбагатієте. Каже жінка:</p>
	<p>— Та як розбагатіємо, як мені вже поверх п’ятдесят років? Як я можу розбагатіти?</p>
	<p>— Така буде ваша доля, будете мати доброго, потрібного чоловіка.</p>
	<p>І здибалася вона з тим робітним чоловіком, і договорилися вони, і пібралися. Пібралися, побудували файні будинки, розжилися так, що люди дуже завидували їм. Завидували, бо вони перший раз жили бідно, а другий раз одружилися і дуже гарно, у багатстві жили.</p>
	<p>І сіли вони на стілець, і вже сій байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Потрі́бний — працьовитий.</p>
			<p><sup>*</sup> Пове́рх — тут: понад.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 18 листопада 2003 року Михавчук Анна Миколаївна (1935 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
