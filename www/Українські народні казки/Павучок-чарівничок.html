<!--#include virtual="/-/inc/general__page_start.inc" -->
<title>Павучок-чарівничок ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Павучок-чарівничок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Павучок-чарівничок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Павучок-чарівничок <br><span class="article__headerDescription">Українська народна казка Чернігівщини</span></h1>
	<p>Це було дуже давно. На краю нашого села жила бідна вдова. Мала вона три дочки. Вдова гарно ткала, пряла і намагалася дочок до цього провчити. Але старша була дуже пихата, не хотіла матері допомагати. Середня була задавака та неабияке ледащо. Молодша дочка була тиха, добра, жаліслива.</p>
	<p>Тяжко захворіла мати. Непосильна праця поклала її в домовину. Перед смертю мати покликала дочок і сказала:</p>
	<p>— Милі мої, хороші мої! Коли я помру, будьте завжди разом, допомагайте одна одній. Я тяжко працювала все життя, але, на жаль, не можу вам залишити великої спадщини. У кутку нашого дому є маленька комірчина. Після моєї смерті зайдіть туди і поділіть порівну все, що знайдете.</p>
	<p>Сестри так і зробили. Першою до комірчини забігла старша. Побачила велику скриню і схопила її. Середня знайшла трішки меншу скриню і забрала. А менша зайшла і побачила, що вже нічого нема, тільки в куточку павучок висить на павутинці.</p>
	<p>— Візьми мене, — сказав він, — я тобі у пригоді стану.</p>
	<p>Принесла молодша сестра павука до своєї кімнати. Сміються з неї сестри та знай з скринь одежу витягують, приміряють. Женихів чекають, а працювати зась. А молодша сестра все придивляється, як працює павучок, а далі й собі сіла ткати. Спочатку полотно було грубе, нитки лягали криво. Сміються сестри, а вона знай працює. От і полотно вже стало тонке та рівне.</p>
	<p>Минуло три роки. Сестри вже зносили весь свій одяг, а молодша сестра працює та все павучкові дякує, що ткати її навчив.</p>
	<p>Якось працювала вона за верстатом та й задрімала. Прокинулася, а біля неї золотий починок лежить.</p>
	<p>— Це я тобі приніс, — озвався павук, — за твоє добре серце я тобі допоможу.</p>
	<p>Дійшла до царевича вістка, що є така дівчина, яка полотно золотими нитками тче. Приїхав він та й узяв її собі за дружину. А вона про своїх сестер не забула, взяла з собою. Тоді вони зрозуміли, що тільки працею можна чогось досягти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>225 (4485). Павучок-чарівничок. СУС —. Записала Семирозум Тетяна 2008 року. Семирозум Ольга Михайлівна (1929). Чернігівська область, Менський район, Стольне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
