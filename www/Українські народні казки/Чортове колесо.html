<!--#include virtual="/-/inc/general__page_start.inc" -->
<title>Чортове колесо ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чортове колесо» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чортове колесо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чортове колесо <br><span class="article__headerDescription">Українська народна казка Полтавщини</span></h1>
	<p>Ішла раз повитуха на родини, а через дорогу лізе велика жаба та так їй важко.</p>
	<p>— І тобі сердешній, мабуть, скоро народжувати.</p>
	<p>Та взяла й пересадила її через дорогу. От через тиждень з міста приїжджає за нею карета. Взяли її, повезли. Приїжджа вона до тієї жаби, тільки то вже не жаба, а така ж молодиця, тільки чортиця.</p>
	<p>— Бери, — каже, — дитину, тільки не хрести, та скупай в тому квасу, що в середу роблений!</p>
	<p>— А у мене, — каже, — в середу роблений.</p>
	<p>Зараз чорти і метнулись, приносять відро того квасу. Скупала вона дитину та і вкинула у відро ніж. От як зовсім справилась, дає їй чортиця полотна.</p>
	<p>— На, — каже, — це полотно, продавай, старцям давай, собі що хоч ший, тільки краю не шукай, хватить тобі і дітям.</p>
	<p>Приїхала вона додому, кинулась до квасу, аж так і є: у неї квас брали. От як почала вона з того полотна шити сорочки, і собі й дочкам понашивала, ще повні скрині наклала, вже й продавала, вже й роздавала, а воно все ціле.</p>
	<p>— Тепер, — каже, — є багато, пошукаю кінця.</p>
	<p>Як стала розмотувати, повен двір, повну хату намотала, найшла кінець, аж там чортяча ніжка. Як тільки її побачила, де все і ділось: і сама гола, і дочки, де були — голі, і люди, що носили з того полотна сорочки —голі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (4813). Чортове колесо. СУС —. Записала Михайленко Алла 2008 року. Вербицька Єфросинія Максимівна (1933). Полтавська область, Зіньківський район, Удовиченки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
