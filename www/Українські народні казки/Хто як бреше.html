<!--#include virtual="/-/inc/general__page_start.inc" -->
<title>Хто як бреше ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хто як бреше» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто як бреше.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто як бреше <br><span class="article__headerDescription">Українська народна казка Полтавщини</span></h1>
	<p>Був собі один цар. Мав він гарну доньку на виданні. Донька царя захотіла мати за чоловіка того, хто найкраще набреше цареві. А як стане її чоловіком, дістане ще й половину царства.</p>
	<p>Ідуть до царя парубки. Спершу багаті, потім почала приходити біднота. Кожному хочеться мати царівну за жінку, а півцарства — за маєток.</p>
	<p>Один бідний чоловік мав трьох синів. Двоє старших були розумніші, молодший — дурніший. Ходили старші сини брехати до царя та й нічого не вибрехали. Прийшов наймолодший до царських палат.</p>
	<p>— Що ти за один і для чого прийшов?</p>
	<p>— Я прийшов брехати.</p>
	<p>— Бреши! — каже цар і посміхнувся.</p>
	<p>Хлопець шморгнув носом і почав:</p>
	<p>— Мій тато мали дві корови. За одну ніч корови з’їли гору сіна і залишили гору гною.</p>
	<p>— Вірю, синку!</p>
	<p>— Весь гній ми з братом взяли та й понесли на наше поле.</p>
	<p>— Вірю, синку!</p>
	<p>— Але то було взимку. Впав великий сніг, межу ми не бачили і гній висипали на чуже поле!</p>
	<p>— Вірю, синку!</p>
	<p>— Прийшла весна, зібралися ми орати. Дивимось, а гній на чужім полі. Тоді ми четверо: тато, два брати і я, вийшли на нашу ниву. Взяли ми чужу ниву за чотири кінці так, як беруть скатертину, і перенесли гній на своє! Тільки тоді почали його розкидати.</p>
	<p>— Вірю, синку!</p>
	<p>— Пішов мій тато на ярмарок, купив п’ятдесят свиней.</p>
	<p>— Вірю, синку!</p>
	<p>— Свині вже в нас є, тільки свинаря нема, щоб їх гнав до лісу під дуби. Мій тато довго не думав, скоро покликав за свинаря вашого тата.</p>
	<p>— Брешеш! — крикнув цар. — Мій тато давно помер, не міг він свинарити, коли царем був!</p>
	<p>— Пресвітлий царю! Того й прийшов, щоб брехати! Моїй брехні ви повірили, як правді. Тепер давайте доньку і півцарства.</p>
	<p>Схилив цар свою сиву голову.</p>
	<p>— Справді, ти мене перехитрив.</p>
	<p>І мусив цар дати доньку за того хлопця, мусив віддати і півцарства. Оженився парубок, став царем. Царює він і нині, коли не помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>176 (7085). Хто як збреше. СУС-. Записала Загороднюк Тетяна 2009 року. Козоріз Марія Андріївна (1920). Полтавська область, Чорнухинський район, Городище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
