<!--#include virtual="/-/inc/general__page_start.inc" -->
<title>Сльози царівни ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Сльози царівни» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сльози царівни.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сльози царівни <br><span class="article__headerDescription">Українська народна казка Полтавщини</span></h1>
	<p>За горами, за морями жив цар. Він мав доньку гарну, як зірка. Радувався цар, а люди не могли надивитися на таку красуню. Але царівна мала ваду, вона не вміла плакати. Серце у неї плакало, а сльози не текли. З усіх країв приїжджали доктори, але не могли нічим зарадити.</p>
	<p>І ось цар дав наказ привести найнещасливих людей. Їх було багато в царстві, всі розказували цареві своє горе. Думали, що дівчина заплаче, та де там! Серце плакало, а сльози не текли. Царівну водили туди, де люди жили убого, але вона не плакала, а лише дивилася. Настав час дівчину заміж віддати. До неї ходили женихи та поверталися ні з чим.</p>
	<p>Одного дня царівна сказала, що піде по світі і буде шукати джерело сліз. Ходила за гори, за поля і питала в людей, чи є там джерело сліз.</p>
	<p>Після довгих років царівна повернулася додому, але її не впустили в палац. Вона попросила охоронця, щоб він покликав царя й царицю. Раптом царівна упізнала матір і з очей потекли сльози болю і радості.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (4659). Сльози царівни. СУС —. Записав Труш Станіслав (6 клас) 2008 року. Сімперович Євдокія Іванівна (1936). Полтавська область, Лохвицький район, Ісківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сльози царівни <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>За синіми горами, за широкими морями жив цар. Він мав доньку, таку гарну, як зірка на небі. Радувався цар, тішилася цариця, а люди не могли надивитися на таку красу. Але царівна мала горе: вона не могла плакати. Ні, кажу неправду: серце в неї плакало, та сльози не текли.</p>
	<p>Забідкався цар, зажурилася цариця. З усіх країв до дівчини приїжджали лікарі, але нічим не могли зарадити. Цар дав наказ, аби привели найнещасливіших людей. Їх було багато в його царстві. Всі розповідали в палаці про горе. Думали, від цього дівчина заплаче.</p>
	<p>Та де там! Серце обливалося сльозами, а очі залишалися сухими. Царівну вже водили й туди, де люди живуть бідно, умирають з голоду. Лише дивилася й мовчала!</p>
	<p>Настав час красуні віддаватися. Приходили до неї женихи, милувалися дівочою вродою і йшли ні з чим додому.</p>
	<p>— Гарна царівна! — казав кожен.— Але як я піду на війну, то вона не пустить за мною і сльозину. Повернуся із війни, то не заплаче з радості. Нащо така жінка?</p>
	<p>Одного дня цар проголосив:</p>
	<p>— Хто викличе в моєї доньки сльози, тому дам своє царство!</p>
	<p>І двері палацу вже не запиралися. Всілякий люд приходив спробувати щастя. Та даремно, царівна не плакала. Тоді цариця каже:</p>
	<p>— Піду я у світ. Буду ходити по землі, аж доки десь не знайду саме джерело сліз.</p>
	<p>Виходила на високі гори, спускалася на зелені доли і всюди питала:</p>
	<p>— Люди добрі, не знаєте, до є джерело сліз?</p>
	<p>Якось бідні люди показали пальцем на панський палац:</p>
	<p>— Звідти витікають наші сльози.</p>
	<p>Цариця побігла до розкішної садиби. Але пани з неї насміялися, а потім вигнали геть, за поріг. Ніхто не знав, що вона цариця і від довгої мандрівки стала такою, як жебрачка.</p>
	<p>Минули роки. Цариця ні з чим вернулася додому. А тут варта її не пускає! Цариця попросила, аби покликали царівну. З бідою вартовий послухався, і за якусь хвилину вибігла дочка. Цариця кинулась до неї з простягнутими руками. А царівна стала, як укопана. Раптом упізнала, що то її мати і впала на груди.</p>
	<p>— Мамо, рідна мамо!</p>
	<p>І з очей потекли сльози. Одразу від болю і від радості.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>164 (5351). Сльози царівни. СУС —. Записано 2008 року. Тищенко Галина Василівна (1939). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
