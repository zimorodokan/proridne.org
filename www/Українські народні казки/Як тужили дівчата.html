<!--#include virtual="/-/inc/general__page_start.inc" -->
<title>Як тужили дівчата ☼ Українська народна казка ☼ Народна творчість</title>
<meta name="Description" content="Українська народна казка Покуття «Як тужили дівчата» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як тужили дівчата.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як тужили дівчата <br><span class="article__headerDescription">Українська народна казка Покуття</span></h1>
	<p>Ходив хлопець до дівчат, як ще не йшов до армії. А відтак, як ішов до армії, пішов з ними прощатися. Пішов до одної та й каже:</p>
	<p>— Як ти будеш за мною тужити? Вона йому:</p>
	<p>— Не буду замітати два роки хату, поки ти не прийдеш. Така в мене жалоба буде.</p>
	<p>Пішов до другої.</p>
	<p>— Як ти будеш за мною тужити, бо я завтра йду до армії?</p>
	<p>— Я не буду два роки чесатися й не буду митися. Таку жалобу буду мати.</p>
	<p>Пішов до третьої.</p>
	<p>— Як ти будеш за мною тужити, бо я завтра йду до армії?</p>
	<p>— Буду сипати помиї на під, доки ти не прийдеш.</p>
	<p>Служить він два роки в армії. А дівчата роблять, як казали. Та не замітає, а та не миється. А та сипле помиї два роки на під.</p>
	<p>Прийшов він з армії, та вже замітає, вже сміття фірою вивозить з хати. А та миється, чешеться. А та третя, що помиї сипала на під, тихо сидить, не має що робити. Прийшов він до одної, подивився — вивозить сміття з хати. Прийшов до другої — миється, чешеться. Прийшов до третьої та й питає:</p>
	<p>— Ну, як ти тужила за мною?</p>
	<p>— Сипала помиї два роки на під.</p>
	<p>— Та як сипала? Вони не стікали з поду? Вона йому:</p>
	<p>— Ходи, я тобі покажу як.</p>
	<p>Повела його на під, а там пацюк висить забужений. Такий важкий, що аж бантини вгинаються... І оженився він з тою, що два роки «помиї на під сипала».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Пробабин, Городенківського району, Івано-Франківської області 18 лютого 1989 року Дуб’як Катерина Дмитрівна (1908 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
