<!--#include virtual="/-/inc/general__page_start.inc" -->
<title>Щасливий чоловік ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Щасливий чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Щасливий чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Щасливий чоловік <br><span class="article__headerDescription">Українська народна казка Бойківщини</span></h1>
	<p>Був багатий чоловік, що мав доста маєтку, землі багато мав. Він ся тим дуже інтересував, а сам нічого не робив. Лікар йому каже:</p>
	<p>— Ви собі найдіть роботу. Як їдете з фірманом, то возьміть з собою патичок і по дорозі стружіть його.</p>
	<p>Він стругав патичок і їхав у свої кареті. Та й увидів чоловіка, що співає, і свище, і косить траву коло дороги. Каже пан до фірмана, би-сь став коло того чоловіка, і тоді кличе його, того чоловіка. Чоловік підійшов, а пан його питає:</p>
	<p>— Чого ви так веселитеся? Скажіть мені, чого вам так весело? А він каже:</p>
	<p>— А чого би мені було невесело? Сонечко гріє як панови, так і мені. Очі в мене такі, як у вас, руки й ноги мені бог дав, як вам. І чого би мені невесело було?</p>
	<p>— А то трава ваша чи вас найняли косити? Каже він:</p>
	<p>— То мене найняли косити, трава не моя.</p>
	<p>— А кілько вам платять?</p>
	<p>— Дві корони.</p>
	<p>— Ну і вам стає того?</p>
	<p>— Стає, — каже той. — Коби лишень я з того сам жив. А то я ще мушу борг сплачувати і зичити. І третину кидати в болото. А четвертою частинкою з жінкою жию.</p>
	<p>А пан заінтересувався:</p>
	<p>— Як то ти борг сплачуєш?</p>
	<p>— Маю старого тата, годую його — то борг сплачую. Маю малого сина, то я йому зичу, бо він мене буде годувати. І маю сестру. Я її годую, і це так, як би я в болото кидав. Вона мені ніколи не віддасть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Козьова, Сколівського району, Львівської області 29 грудня 1990 року Набитович Марія Миколаївна (1910)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
