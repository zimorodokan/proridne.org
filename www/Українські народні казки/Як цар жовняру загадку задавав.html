<!--#include virtual="/-/inc/general__page_start.inc" -->
<title>Як цар жовняру загадку задавав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як цар жовняру загадку задавав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як цар жовняру загадку задавав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як цар жовняру загадку задавав <br><span class="article__headerDescription">Українська народна казка Гуцульщини</span></h1>
	<p>Стояли три жовняри на посту. Було це в столиці. Насередині столиці був царський дім, і жовняри несли коло того дому службу. А говорити на посту не можна було. На балкон вийшла цариця, а в неї на руці дияментовий бранзолєт&nbsp;<sup>*</sup>. А жовняри ходять сюди-туди і розминаються. І оден другому тихо каже:</p>
	<p>— Якби я з нею перебув ніч, то най би вже й загинув. А другий надійшов та й каже:</p>
	<p>— Тобі пусте в голові. Хто буде з нею ночувати? Я би не хотів. Якби мене пустили на відпускне, то я би там переспав із своєю жінкою.</p>
	<p>А третій сказав:</p>
	<p>— Вам пусте в голові.</p>
	<p>— А що ж тобі в голові? — питають його.</p>
	<p>— Я маю довг великий. Тато мені лишив довг, і я маю велику журу.</p>
	<p>А царева жінка записала, в котрій годині і в котрій хвилині вони це говорили. І подала це до царя. Цар наказав на другий день усім трьом жовнірам прийти до него до рапорту. Спитав він першого:</p>
	<p>— Що ти сказав на посту? І той признався:</p>
	<p>— Я сказав, що якби з тою жінкою переспав, то можна й гинути. Тоді цар спитав другого, і другий признався, що казав про відпускне.</p>
	<p>— Якби мене пустили, я би із своєю жінкою переспав.</p>
	<p>А третій признався, що в него жура, бо має великий довг. І сказав цар:</p>
	<p>— Цего першого дайте до мене на обід. А другому сказав:</p>
	<p>— Даю тобі місяць відпускного. А третьому сказав:</p>
	<p>— Такі не хісну́ють&nbsp;<sup>*</sup> у мене. Я цар та й маю довг, а ти простий жовняр і хотів би без довгу бути. Але відпускаю тебе додому довг відробляти.</p>
	<p>І тоді того першого запровадили до царя на обід. Посадив його цар на своє крісло.</p>
	<p>— Сідай, будеш їсти обід.</p>
	<p>З’їв він обід, і взяли його до парку погуляти. Перед вечором узяли його на підвечірок. Знов на те саме місце у те саме крісло. З’їв підвечірок, знов погуляв до вечері, а тоді вечерю з’їв. А після вечері забрали його на гору на нічліг, до жони царя. Там він переночував, а рано його забрали на сніданок. І як поснідав він, сказав йому цар:</p>
	<p>— Будеш мати в мене загадку. З’їв мій обід, підвечірок, вечерю, переспав з жінкою, а тепер будеш відгадувати загадку.</p>
	<p>І внесли три фляшці вина, і поклали на стіл. Усі три однакі. І три стоханчики однакі, до кожної фляшки стоханчик.</p>
	<p>— До обіду маєш це випити. І потому будеш відгадувати мою загадку. Як відгадаєш, то будеш жити, а як ні, то ще з’їш обід та й погинеш. І не смій то вино мішати.</p>
	<p>Він відкрив ті три фляшці і зачав за рядом насипати собі й пити. Підпився і зачав лото́чити&nbsp;<sup>*</sup>, що хоче вже відгадувати. Та й тоді сказав йому цар:</p>
	<p>— Скажи мені, яке в котрій фляшці було вино? Добре собі подумай, що маєш казати.</p>
	<p>А він каже цареви:</p>
	<p>— Я вже хочу казати. Цар дозволив:</p>
	<p>— Кажи.</p>
	<p>— Всі три фляшці однакі, всі три келішки однакі і однаке вино було.</p>
	<p>Тоді цар сказав:</p>
	<p>— Правильно вгадав. І щоб ти знав: яка до любови цариця, така й міністрова жінка, така й та, що з торбою йде. У всіх їх все однаке.</p>
	<p>І відпустив його цар додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Бранзолєт — браслет.</p>
			<p><sup>*</sup> Хіснува́ти — бути корисним.</p>
			<p><sup>*</sup> Лото́чити — тут: набридливо базікати.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 10 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
