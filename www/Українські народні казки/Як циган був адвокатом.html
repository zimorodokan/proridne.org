<!--#include virtual="/-/inc/general__page_start.inc" -->
<title>Як циган був адвокатом ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як циган був адвокатом» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган був адвокатом.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган був адвокатом <br><span class="article__headerDescription">Українська народна казка Закарпаття</span></h1>
	<p>Жив собі один бідний чоловік. Мав пару мізерних коней, ними заробляв. Та мав він і пару лошат. Коли лошата виросли і стали кіньми, чоловік купив собі бричку і став візником — возив панів.</p>
	<p>І поволі чоловік позбувся злиднів.</p>
	<p>Чоловіка знали всюди. І ніде не було такого заїзду чи корчми, щоб його не прийняли на ніч, не дали поїсти на віру.</p>
	<p>Одного разу сталося так, що чоловік зайшов до корчмаря без грошей. Попросив їсти:</p>
	<p>— Зваріть мені два яйця, дайте на стіл паленки. Потім розрахуюся.</p>
	<p>Випив чоловік, закусив і пішов своєю дорогою.</p>
	<p>Сталося так, що не скоро він знову завітав до тої корчми. А корчмар чекав, чекав, дочекатися боргу не міг і почав собі рахувати: «Я йому поклав на стіл пару яєць. З тих яєць вийшло б двоє курчат. Курчата виросли б і стали курми. Кури нанесли б з тисячу яєць. Яйця я продав би. Дістав би за них вісімдесят золотих. Виходить, чоловік мені винен вісімдесят золотих».</p>
	<p>І подав він до суду скаргу.</p>
	<p>Покликали візника на суд і розповіли йому. А його аж морозом вдарило — винен лиш за паленку і двоє яєць, а тут такі гроші!</p>
	<p>Стоїть собі зажурений в коридорі, й раптом підходить до нього циган.</p>
	<p>— Чому ви, чоловіче, так журитеся? Розповів бідолаха про свою біду.</p>
	<p>— Та все одно мені не допоможеш! — чоловік махнув рукою.</p>
	<p>— У вас є адвокат? — питає циган.</p>
	<p>— Адвоката у мене нема!</p>
	<p>— Вашим адвокатом буду я! — мовив циган. — Коли вас покличуть, все вислухайте, потім скажіть, що ваш адвокат прийде.</p>
	<p>Так і було. Почався суд, чоловікові присудили, щоб платив вісімдесят золотих.</p>
	<p>— Ви щось маєте сказати? — питає суддя чоловіка. Чоловік мовчить.</p>
	<p>— Та чому нічого не кажете? — сердиться суддя.</p>
	<p>— Зараз має прийти мій адвокат. Він за мене відповість. Відчинилися двері, з’явився циган.</p>
	<p>— Що ти, цигане, тут хочеш?</p>
	<p>— Я адвокат підсудного.</p>
	<p>— Якщо ти адвокат, то мав бути з самого початку судового засідання.</p>
	<p>— Я не лише адвокат! Я і хлібороб.</p>
	<p>— І хлібороб? А що робиш?</p>
	<p>— Я ходив на поле глянути, чи зійшла варена картопля — посадила її моя жінка два тижні тому.</p>
	<p>— Ти здурів? — питає цигана суддя.</p>
	<p>— А з вареного яйця могли вийти курчата? — питає циган.</p>
	<p>Тут суддя до корчмаря:</p>
	<p>— Які яйця були покладені на стіл?</p>
	<p>— Варені.</p>
	<p>— Хто варив?</p>
	<p>— Я.</p>
	<p>Ви, корчмарю, програли суд! Мусите заплатити ще й судові витрати.</p>
	<p>Візник подякував своєму адвокатові. Й сьогодні ще возить людей, коли не помер.</p>
	<p>На вербі — дзвінчик, нашій казці кінчик...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як циган був адвокатом. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 123 — 125. У інших казкарів даної збірки варіанти сюжету не записано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
