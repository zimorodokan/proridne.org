<!--#include virtual="/-/inc/general__page_start.inc" -->
<title>Зачарована дівчинка ☼ Українська народна казка ☼ Народна творчість</title>
<meta name="Description" content="Українська народна казка Буковини «Зачарована дівчинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зачарована дівчинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зачарована дівчинка <br><span class="article__headerDescription">Українська народна казка Буковини</span></h1>
	<p>Були чоловік і жінка, мали лиш їдну дочку. І дуже її любили. А жили вони під лісом і стерегли, щоб вона не зайшла в ліс і не загубилася. Але їдного разу вона таки загубилася. Захотіла пити і попала вона на таку воду, що як вип’єш її, то перекинешся в якусь дичину. Напилася дівчинка тої води і перекинулася в зайця. Чоловік з жінкою глядять дитину їден день, глядять другий — нема. Чоловік пішов по бабах-ворожках, що вони скажуть. І найшов таку бабу, що сказала йому:</p>
	<p>— Твоя дитина стала зайцем. Якби дитина знала, що там є друга річка, і випила води з тої річки, то стала б назад дівчинкою.</p>
	<p>Від того дня батько, який був мисливцем, зайців не вбивав. «Може, я ще свою дитину вб’ю», — думав він.</p>
	<p>А дитина ходила, ходила і попала до лісника. А в него були діти. Піймили вони зайчика, принесли до хати і граються з ним. Жінка лісникова тим і рада. Діти граються ляльками, і заєць з ними. Увечері лягли всі спати, і чує лісникова жінка: заєць сам грається з ляльками і колише їх: «А-а-а, а-а-а». Встала рано лісникова жінка та й каже:</p>
	<p>— Цей заєць має голос людини і сам колише ляльок.</p>
	<p>Лісник вірить й не вірить. Але одного разу і він вчув, що зайчик говорить. Встав рано і каже:</p>
	<p>— Зайчику, дай мені води.</p>
	<p>Він приноси й дає. Зайчик нічого не говорив, але все розумів. А там недалеко жив цар, і в царя був парубок. Вчув він, що в лісника є такий заєць, та й каже цареви:</p>
	<p>— Тату, я піду до лісника, щоб подивитися на того зайця. Кажуть, він все як чоловік розуміє. Хай лісник дасть мені того зайчика.</p>
	<p>А цар йому:</p>
	<p>— Іди й возьми собі. А як лісник не схоче дати, то я пошлю варту, і вона возьме.</p>
	<p>Пішов царів син до лісника, а лісник зрозумів, у чому діло, і випустив зайчика надвір. Зайчик заховався в капусту. Царів син каже:</p>
	<p>— У вас є такий зайчик, що розуміє все, як людина. Я возьму його у вас.</p>
	<p>А лісник каже:</p>
	<p>— Був у мене такий зайчик, але я пустив його надвір, і він утік. Вийшли вони надвір, глядять, а зайчик не втерпів і почав гризти капусту. Царів син зразу вчув його і піймав. Прийшов із зайчиком додому, став тримати його в кімнаті і нікуди від него не йшов. Куди йде царський син, то все на руках зайчика тримає, або зайчик ззаду йде.</p>
	<p>Довго зайчик був у царя. Їдного разу взяв його царський син і йде на прогулянку в ліс. А тут відкись взявся мисливець, тато дівчинки, що перекинулася на зайчика. І було з мисливцем три пси. Як забачив царів син мисливця з собаками, забоявся, щоб мисливець не вбив зайчика або не піймали його собаки. Кличе зайця, а він не йде. Побіг просто до мисливця і скочив йому на руки — заєць пізнав тата.</p>
	<p>Стали вони сваритися, царський син з мисливцем. Царський син каже:</p>
	<p>— Це мій заєць.</p>
	<p>А мисливець йому:</p>
	<p>— Нє, це моя дочка.</p>
	<p>Але мисливець нічого не може зробити, бо то — царський син. І розказав він царському синови, як його дочка напилася чарівної води та й перекинулася на зайця. А царів син каже:</p>
	<p>— Кинь його на землю. Як піде до тебе, то, значить, ти возьмеш, а як до мене, то я возьму.</p>
	<p>Мисливець кинув зайця на землю, а той знов скочив йому на руки. Взяв мисливець зайця і вирішив шукати річки, щоб його напоїти. Напився зайчик з тої річки і назад став дівчиною. Та й була вона вже багато більша, ніж тоді, коли перекинулася на зайця.</p>
	<p>Прийшов мисливець додому, тішаться вони з жінкою і вирішили зробити дочці іменини. Пішов мисливець у ліс, набив дичини, наготовили м’яса. І написав мисливець афішки: «У мої дочки на таке-то число іменини. Вона роками була зайцем, а тепер перекинулася назад на дівчину». Царів син попав на ту афішку, і зацікавився тою дівчиною, бо ж вона роки була в него зайчиком. Прийшов він на ті іменини. А дівчина була дуже красива. Як побачив він її, то зразу полюбив. Хазяїн посадив їх за столом поруч — свою дочку і царевого сина. Царів син хотів дізнатися, чи то справді вона була зайцем.</p>
	<p>— Чого ти найбільше боїшся? — спитав він її.</p>
	<p>— Зайця боюся.</p>
	<p>— А кого найбільше любиш? А вона йому:</p>
	<p>— Найбільше люблю тата.</p>
	<p>Тоді він і повірив, що то вона, бо до тата пішла на руки, а не до него. Вирішив царський син узяти її за жінку. Пішов до свого тата і каже:</p>
	<p>— Я хочу взяти ту дівчину, що була у нас зайцем. Як не возьму її, то женитися не буду.</p>
	<p>Цар дозволив йому, він узяв її та й зіграли свадьбу. І може, й сьогодні жиють. Але це діло давно було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 6 квітня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Зачарована дівчинка <br><span class="article__headerDescription">Українська народна казка Буковини</span></h1>
	<p>Були чоловік і жінка, і мали вони лиш одну дочку. Вони її дуже любили. А жили вони під лісом. Одного разу дівчинка зайшла в ліс і заблудилася. І захотіла вона пити. І натрапила на таку воду, що як вип’єш, то перекинешся в якусь дичину. Напилася дівчина тої води і перекинулася в зайця. Тато й мати шукають дитину один день, шукають другий — нема. Пішов батько по бабах-ворожках. І одна бабка сказала йому: «Твоя дитина стала зайцем. Якби вона знала, що там недалеко є друга річка, і випила води з тої річки, то стала б знову дівчиною».</p>
	<p>Від того дня батько, а він був мисливцем, зайців не вбивав. Боявся, що вб’є свою дитину.</p>
	<p>А дитина ходила, ходила і потрапила до лісника. У нього були діти. Вони піймали зайчика. Принесли його до хати і граються з ним. Лісникова жінка тим і рада. Увечері лягли всі спати, і чує лісникова жінка, заєць грається з ляльками, колише їх: «А-а-а, а-а-а».</p>
	<p>Встала рано лісникова жінка та й каже:</p>
	<p>— Цей заєць має голос людини і сам колише ляльок. Лісник вірить і не вірить. Але одного разу і він вчув, що зайчик говорить. Встав він і каже:</p>
	<p>— Зайчику, дай мені води. Зайчик приніс і подав.</p>
	<p>А там жив цар, і в царя був парубок. Вчув царів син, що у лісника є такий заєць, та й каже цареві:</p>
	<p>— Тату, я піду до лісника, щоб подивитися на того зайця. Кажуть, він усе, як людина, розуміє. Хай лісник дасть мені того зайчика.</p>
	<p>А цар каже:</p>
	<p>— Іди й візьми собі. А як не схоче дати, то я пошлю стражу, і вона візьме.</p>
	<p>Прийшов царів син до лісника, а лісник зрозумів, у чому справа, і випустив зайчика надвір. І зайчик заховався в капусту.</p>
	<p>Царів син каже:</p>
	<p>— У вас є такий зайчик, що розуміє все, як людина. Я візьму його у вас.</p>
	<p>— У мене був такий зайчик, але я пустив його надвір, і він утік, — сказав лісник.</p>
	<p>Вийшли вони надвір, шукають. А зайчик не втерпів і почав гризти капусту. Царів син зразу вчув його і піймав. Приніс він його додому. І нікуди не відпускає від себе. Куди йде царів син, все на руках зайчика тримає.</p>
	<p>Довго жив зайчик у царя. Одного разу взяв його царів син на прогулянку в ліс. І трапився їм мисливець, тато дівчинки, що перекинулася на зайчика. І було з ним три пси. Як забачив царів син мисливця з собаками, почав кликати зайчика до себе.. А той не йде, а побіг до мисливця, скочив йому на руки — заєць упізнав тата. Став царський син із мисливцем сваритися.</p>
	<p>— Цей мій зайчик, — каже царський син.</p>
	<p>— Ні, це моя дочка.</p>
	<p>І розказав мисливець царському синові, як його дочка напилася чарівної води і перекинулася на зайця. А царів син каже:</p>
	<p>— Пусти його на землю. Як піде до тебе, то ти візьмеш, а як до мене, то я.</p>
	<p>Мисливець пустив зайчика на землю, а той знову скочив йому на руки. Узяв мисливець зайця й вирішив напоїти з річечки, про яку бабка говорила. Напився зайчик і знову став дівчинкою. І була вона вже набагато старшою, ніж тоді, коли перекинулася на зайця.</p>
	<p>Привів мисливець дочку додому і робить свято на честь того, що знайшлася дочка. Запросив він багато людей. Прийшов і царів син.</p>
	<p>Дівчина була дуже гарна. Як побачив її царський син, то зразу полюбив. Хазяїн посадив їх за столом поруч. Царів син хотів пересвідчитися, чи то вона була зайцем.</p>
	<p>— Чого ти найбільше боїшся? — питає. — Собаки, — засміялася дівчина.</p>
	<p>— А кого найбільше любиш? — Тата.</p>
	<p>Тоді він і повірив, що то вона була зайчиком. І вирішив царський син узяти її за жінку. Пішов він до свого тата, царя, і каже:</p>
	<p>— Я хочу взяти ту дівчину, що була у нас зайцем. Як не візьму її, то женитися не буду.</p>
	<p>Цар дозволив, і зробили весілля. І живуть вони, може, й сьогодні. Але це дуже давно було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Зачарована дівчинка. Невказані сюжети. Записано 6 квітня 1979 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
