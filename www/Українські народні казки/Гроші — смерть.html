<!--#include virtual="/-/inc/general__page_start.inc" -->
<title>Гроші — смерть ☼ Українська народна казка ☼ Народна творчість</title>
<meta name="Description" content="Українська народна казка Буковини, Покуття, Подніпров’я (Наддніпрянщини) «Гроші — смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гроші — смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гроші — смерть <br><span class="article__headerDescription">Українська народна казка Буковини</span></h1>
	<p>Були два сусіди. Приходи їден до другого та й радяться:</p>
	<p>— Куме, всі йдуть у Молдавію молотити, всі гроші заробляють, а ми не можем? Взяли ціпи та й пішли в Молдавію молотити, бо зима йде, а нема ні постолів, ні чугаїв.</p>
	<p>Молотили вони там чи місяць, чи два — не знаю, кілко, — та й ідуть додому через ліс і чують у лісі голос: «Гроші — смерть!» А вони кажуть:</p>
	<p>— Дурниці. Ось ми несем гроші. Хіба це смерть?</p>
	<p>Пройшли ще трохи — правда, на дорозі купа грошей. Беруть вони ті гроші. Штани познімали та напихають, як у торби. І не годні всі гроші забрати. Порадилися вони, що їден піде додому та возьме в хазяїв гарабу і веретку-віянку, а другий лишиться коло грошей.</p>
	<p>— Зайдеш до мої жінки та возьмеш малая чи мамалиґи, бо дуже їсти хочу.</p>
	<p>Той, що йшов додому, всю дорогу думав: «Що йому зробити, щоб я всі гроші собі забрав?» А цей, що лишився коло грошей, думає те саме. Той, що ходив у село, поклав у мамалиґу отрути. А той, що зостався, вирубав добру булаву, щоб убити свого товариша.</p>
	<p>Приїхав той з гарабою й вереткою, загрузили вони ті гроші. Як закінчили грузити, лізе їден на фіру, а другий ударив його булавою зо три рази по голові та й убив. Виліз на фіру, поторкав убитого ногою, скинув його з візка на землю та й поїхав. Дивиться — а на візку мамалиґа лежить. «От бідняка, не забув, що я голоден, узяв мені з дому мамалички». Вкусив зо два рази тої мамалиґи, наточив з рота піни і вмер.</p>
	<p>А воли пішли з грішми додому, до свого хазяїна. Та і конець, пішла баба в танець, а за нею горобець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 7 січня 1980 року Коханюк Федір Філіпович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Гроші — смерть <br><span class="article__headerDescription">Українська народна казка Покуття</span></h1>
	<p>Був ґазда і мав наймита. Орали вони в полі і виорали котел грошей. І каже старий ґазда до наймита: — Сину, гроші — смерть.</p>
	<p>А в той час над’їхав пан і вчув це, що вони говорили. Чув, як наймит сказав:</p>
	<p>— Так, вуйку, гроші — смерть. Пан каже:</p>
	<p>— Яка смерть? Давайте той котел з грішми сюди. Поклав пан той котел на бричку, і вони з фірманом поїхали.</p>
	<p>А збуї були недалеко в хащі, і вони чули, що пан поклав гроші на бричку. Вийшли вони з хащі і пана застрілили. І фірмана разом з ним. А той котел випав з брички на землю і перевернувся. Збуї забрали його і понесли в хащу. І посилає збуй збуя:</p>
	<p>— Іди в місто, купи випити і з’їсти, бо маєм гроші.</p>
	<p>Пішов той, купив їду й горівку, і мишиніну купив. І сам поїв і випив. І думає: «Як би зробити, аби всі гроші були мої?» Та й купив трійла і затруїв ту їду й напитки. І йде в хащу до товариша свого. Думає: «Він отруїться, і будуть всі гроші мої».</p>
	<p>А його товариш думає так: «Коли він прийде, я зразу з-за дуба його застрілю. Щоб мені були всі гроші». І прицілився, і застрілив товариша-збуя. І каже:</p>
	<p>— А тепер вип’ю й з’їм те, що він приніс.</p>
	<p>Подивився, а там є горівка. І напився він, і поїв. І отруївся. А гроші лишилися у хащі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Балинці, Снятинського району, Івано-Франківської області 6 вересня 1987 року Палій Іван Николайович (1925)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Гроші — смерть <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Один чоловік знайшов у лісі скарб. Як відкрив скриню, а там сила-силенна грошей. Став той чоловік кричати над тими грішми:</p>
	<p>— Ґвалт! Смерть!</p>
	<p>Той ліс був чималий і в ньому було повно розбійників. Почули вони крик і бігом прибули до того місця. Питають чоловіка:</p>
	<p>— Та де ж та смерть?</p>
	<p>— А ось ці гроші у скрині, вони і є смерть!</p>
	<p>— Що?! Це смерть? Ану, відійди, ми цієї смерті не боїмося.</p>
	<p>Чоловік той відійшов. А розбійники тільки побачили гроші, швиденько</p>
	<p>забрали їх із собою. Грошей у скрині було дійсно багато. Розбійники почали ділити їх. Кожен стояв і думав: «От якби мені всі ці гроші!» Та гроші треба було поділити, та з радості ще й погуляти добряче.</p>
	<p>Шестеро розбійників пішли в місто купувати харчі. Як усе купили, задумали приправити їх отрутою. А інші розбійники теж надумались убити цих. Посходились всі до вечері. Понаїдались, полягали спати, та жоден з них не прокинувся.</p>
	<p>Вранці прийшов на це місце, де спочивали розбійники, чоловік, який знайшов скарб. Побачив він мертвих і промовив:</p>
	<p>— Ви не вірили, а в грошах ховалася ваша смерть.</p>
	<p>Чоловік виявився правим. Захладність убиває людину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>104 (5163). Гроші — смерть. СУС 763. Записано 2008 року. Кравченко Ганна Трохимівна (1930). Черкаська область, Монастирищенський район, Кудин Ліс</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
