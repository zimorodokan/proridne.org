<!--#include virtual="/-/inc/general__page_start.inc" -->
<title>Як перестали старих людей убивати ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як перестали старих людей убивати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як перестали старих людей убивати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як перестали старих людей убивати <br><span class="article__headerDescription">Українська народна казка Чернігівщини</span></h1>
	<p>Колись давно був такий звичай: коли людина постаріє, її вбивали, бо вона вже не могла працювати. За виконанням цього закону суворо стежили в селі. Якщо хтось не хотів вбивати батьків, його суворо карали.</p>
	<p>В одному селі жив один молодий чоловік з сім’єю і був у нього старенький батько. От прийшов час, коли його треба було вбивати. А син дуже засмутився, бо любив батька . Думав, думав і вирішив його заховати. Зробив сховище, носив батькові туди їсти та так і жили. Але сталася у той рік дуже велика посуха. Не зібрали люди ніякого врожаю, все вигоріло.</p>
	<p>Прийшов син до батька та й журиться. А батько йому й каже:</p>
	<p>— Не журись, сину, ори ниву і знімай із стріхи солому. Клади потроху в борозенку, бо не може бути, щоб там не було зерна.</p>
	<p>Послухав син батька, так і зробив. Через деякий час його нива зазеленіла. Здивувалися люди і визвали чоловіка на сільську раду. Стали питати, як він до цього додумався. А син і каже:</p>
	<p>— Якщо не вб’єте мене — розкажу, а інакше — ні.</p>
	<p>Дали йому слово, що не будуть чіпати. От він і розказав, що залишив батька живим і батько дав таку пораду.</p>
	<p>З тих пір більше ніколи не вбивали старих людей. Бо зрозуміли, що без порад старших не буде існувати світ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (4490). Як перестали старих людей убивати. СУС 981. Записано 2008 року. Третяк Парасковія Іванівна (1930). Чернігівська область, Корюківський район, Рибинськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
