<!--#include virtual="/-/inc/general__page_start.inc" -->
<title>Про липку і жадібну бабу ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про липку і жадібну бабу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про липку і жадібну бабу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про липку і жадібну бабу <br><span class="article__headerDescription">Українська народна казка Чернігівщини</span></h1>
	<p>Жив дід і баба. Вони були дуже бідні. Баба й каже діду:</p>
	<p>— Пішов би ти у ліс та зрубав липку, щоб було чим топить.</p>
	<p>Приходить дід у ліс замахнувся рубать липу, а вона каже йому людським голосом:</p>
	<p>— Не рубай мене, діду. Я тобі в пригоді стану.</p>
	<p>Дід постояв, подумав і пішов додому. Прийшов додому і розказав бабі. Вона почала його лаять. Дід одягнув шапку і знов пішов у ліс. Приходить до липки і каже, що баба просила, аби липка дала коняку з возом. Вона сказала, щоб ішов додому і не турбувався.</p>
	<p>Прийшов додому, а там стоїть конячина і віз. Баба знов на діда насіла, щоб він пішов і попросив нову хату. Липка зробила нову хату. Знов баба просить щоб дала скотини.</p>
	<p>Приходить дід додому, а там повен двір худоби і птиці. Знов стара каже, щоб ішов просить грошей. Приходить дід додому, а баба рахує гроші.</p>
	<p>Та знов їй мало. Загнуздала діда, щоб ішов і просив, аби їх усі люди боялися. Прийшов дід додому, а там повно солдатів. А старій і цього мало. Знов просить у липки, щоб усі люди в селі стали їхніми рабами.</p>
	<p>Дід пішов до липки, а вона пообіцяла виконати останню просьбу. Приходить дід додому, а там нічого немає. Тільки стара хата і баба коло неї. Так липка одплатила зажерливій бабі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>208 (4391). Про липку і ледачу бабу. СУС 555. Записала Бреус Тетяна Іванівна 18 січня 2008 року. Бреус Ганна Юхимівна (1944). Чернігівська область, Ніжинський район, Безуглівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
