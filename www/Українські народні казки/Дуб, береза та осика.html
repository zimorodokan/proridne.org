<!--#include virtual="/-/inc/general__page_start.inc" -->
<title>Дуб, береза та осика ☼ Українська народна казка ☼ Народна творчість</title>
<meta name="Description" content="Українська народна казка Поділля «Дуб, береза та осика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дуб, береза та осика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дуб, береза та осика <br><span class="article__headerDescription">Українська народна казка Поділля</span></h1>
	<p>Колись у давнину жили три сестри. Пішли вони одного разу на річку купатися. Але коли вони вийшли на берег, то на одязі одної з сестер сидів вуж. Дівчина хотіла скинути вужа з одягу, але він зашипів людським голосом:</p>
	<p>— Я тобі віддам твою одіж тільки тоді, коли ти пообіцяєш вийти за мене заміж. І знай, якщо ти захочеш сховатися від мене, то я силоміць заберу тебе до себе.</p>
	<p>Дівчина мусила погодитись з вужем, адже в ті часи було заборонено ходити голим по селі, бо купались тоді голими.</p>
	<p>Через деякий час приходять до цієї дівчини свати, а серед них був дуже красивий хлопець, але ніхто не знав від кого вони. І тільки дівчина здогадалася, що свати від того вужа, якого вона зустріла на березі річки. Засватали дівчину. На наступний день відіграли весілля і забрали дівчину. Ну що ж, ведуть дівчину і приводять до моря. І тут той красивий хлопець, що був між сватами розповів, що він морський цар і що це він прикинувся вужем аби одружити її на собі.</p>
	<p>Тоді він сказав їй:</p>
	<p>— Візьми мене за руку і я заведу тебе у твій новий дім.</p>
	<p>Нічого було робити дівчині взяла його за руку. І лиш ступили вони у воду так одразу ж опинились у прекрасному палаці.</p>
	<p>Довго вона так жила у палаці, вже мала двох дітей — сина та доньку, але все ж таки сумувала за рідними. І от одного разу вона каже до чоловіка:</p>
	<p>— Я ніколи тебе ні про що не просила, але тепер прошу відпустити мене навідатись до моїх рідних, до батьків, сестер.</p>
	<p>Пожалів чоловік жінку та відпустив, але сказав:</p>
	<p>— Я тебе відпущу, але ненадовго, бо я боюсь, що ти не повернися. Коли провідаєш всіх, то прийдеш до кладки у вечір третього дня, постукаєш по ній тричі і я заберу тебе з дітьми.</p>
	<p>Коли вона прийшла додому, то всі дуже зраділи її приходу, але їм було цікаво де ж вона була всі ці роки. Але вона не розповідала і наказала дітям не розповідати ні про батька, ні про те, де вони живуть.</p>
	<p>Уся рідня розпитувала її, але вона мовчала, тоді вони вирішили розпитати сина. Він також мовчав, хоч йому погрожували побиттям. Тоді вони почали розпитувати доньку, а та злякалася, що ї поб’ють та й розповіла і про батька, і про те як він має їх забрати додому. Жінка з дітьми ще не пішла до кладки, рідня прибігла туди і постукала тричі, а коли чоловік вийшов з води вони вбили його. Море насупилось, почервоніло, здійнялась буря.</p>
	<p>І от коли жінка прийшла до кладки та постукала, то ніхто не вийшов за нею. Вона зрозуміла — щось не так. І почала розпитувати дітей хто і про що їх запитував. Хлопчик відповів, що його запитували про батька і про те де вони живуть, але він не розповів. А дівчинка тільки заплакала і призналась, що це вона розповіла про все. Тоді мати сказала:</p>
	<p>— Сину ти не злякався, що тебе можуть побити, і ти не виказав свого батька, тож стань, сину, могутнім дубом який нічого не боїться. А ти дочко стань осикою, яка боїться кожного подиху вітру. А я стану вічно сумуючою березою.</p>
	<p>З тих пір на землі існують такі дерева, як дуб, береза та осика.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (6514). Дуб, береза та осика. СУС 425М. Записано 2009 року. Долюк Олена Янківна (1966). Вінницька область, Калинівський район, Грушківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
