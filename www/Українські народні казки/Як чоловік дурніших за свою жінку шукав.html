<!--#include virtual="/-/inc/general__page_start.inc" -->
<title>Як чоловік дурніших за свою жінку шукав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловік дурніших за свою жінку шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік дурніших за свою жінку шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік дурніших за свою жінку шукав <br><span class="article__headerDescription">Українська народна казка Гуцульщини</span></h1>
	<p>Були жінка та й чоловік. А дітей у них не було. Каже жінка чоловікови:</p>
	<p>— Треба винести на ярмарок гусака. Та й продати.</p>
	<p>— Най буде.</p>
	<p>— Ти й кілко правити? — питає жінка. А чоловік каже:</p>
	<p>— Дванадцять або тринадцять.</p>
	<p>Понесла вона того гусака на ярмарок. Та й підходить до неї один панок.</p>
	<p>— Що хочете за гусака?</p>
	<p>— Дванадцять та й тринадцять.</p>
	<p>Він постояв, подумав. Нарешті пішов геть. Та й поговорив щось з другим. Підходить той другий д’ній. Та й каже:</p>
	<p>— Що хочете за гусака? А вона знов:</p>
	<p>— Дванадцять та й тринадцять. А він подумав та й каже:</p>
	<p>— Ви знаєте що, вуйночко? Я даю вам дванадцять та й тринадцять, але не маю коло себе ґрошей. Я вам ґроші на другий четвер принесу. Ви будете тут стояти, і я вас побачу.</p>
	<p>— А як я вас пізнаю? — питає жінка. А той каже:</p>
	<p>— Давайте обміняємося. Я вам дам свій плащ, а ви мені свій кожух. На другий четвер ви мене пізнаєте по свому кожуху, а я вас пізнаю по плащі. І я вам дам ґроші, і назад поміняємося плащем і кожухом.</p>
	<p>І вони так зробили. Панок узяв гусака й пішов. Приходить жінка т’хаті. Чоловік питає:</p>
	<p>— Ну як, продала гусака?</p>
	<p>— Продала.</p>
	<p>— Та й що за него взяла?</p>
	<p>— Ще наразі нічого не взяла, бо той чоловік не мав грошей.</p>
	<p>— А кілко ти казала? Кілко має дати тобі?</p>
	<p>— Дванадцять та й тринадцять. Так, як ти казав.</p>
	<p>— Що ти говориш?! — крикнув чоловік.</p>
	<p>— Ти ж так казав. Але я ґроші не взяла. Принесе на другий четвер. Ми помінялися: він дав мені плащ, а я йому кожух. На другий четвер я його пізнаю по кожуху.</p>
	<p>А чоловік сказав:</p>
	<p>— Як ти така, то я йду від тебе геть. Як найду ще дурнішу від тебе, то вернуся, а як ні, то й не вернуся д’тобі.</p>
	<p>Та й пішов.</p>
	<p>Ішов він, та й прийшов до жінки одного корчмаря. Та сів на крісло і дивиться в стелину. А ґаздиня каже:</p>
	<p>— Ґаздо, що ви там видите, що ся дивите в стелину? А він каже:</p>
	<p>— Я дивлюся, чи тота діра заросла, чи ні, що я нею йшов з того світу.</p>
	<p>А вона питає:</p>
	<p>— Ви були на тім світі?</p>
	<p>— Був-єм.</p>
	<p>— Ба що мій Мошко там робить?</p>
	<p>— Бідує. Крайньо бідує.</p>
	<p>— А що? Не має що їсти абощо? Що він не має?</p>
	<p>— Не має ні їсти що, ні вбратися в що. Голий і голоден.</p>
	<p>— А ви, ґаздо, мете йти знов на той світ?</p>
	<p>— Буду, — каже, — йти.</p>
	<p>— Я би передала вам для Мошка хліба та й цукру. Та й тютюну. Аби мав що їсти та й курити. А ви би взяли? — каже.</p>
	<p>— Та візьму, чому не візьму?</p>
	<p>— А ви би могли зачекати, би я спекла хліба? — каже.</p>
	<p>— Зачекаю. Ви печіть.</p>
	<p>Він ся не квапить. Чого буде ся квапити?</p>
	<p>Вона напекла хліба, булок. Та й цукру дає. А він каже:</p>
	<p>— Та в чім я буду це все нести? Мусите дати щось, аби я це ніс. Дала вона йому бесаги. Та й надавала повні бесаги. А то ся навіть не входить. Каже він:</p>
	<p>— Би-сте дали ще одні бесаги.</p>
	<p>Та й дала вона йому двоє бесаг. А він каже:</p>
	<p>— Як я буду це нести? Може, дали би-сте мені коня? Я не буду його тримати довго, бо я там не маю де тримати. Я вам заверну і коня, і ці бесаги.</p>
	<p>Дала вона йому коня, усідлав він його та й їде. Глип назад — якийсь конем швидко їде за ним. А він заїхав у ліс, коня пустив, бесаги сховав, а сам сів під корч, поклав перед собою капелюх та й сидить. А той приїхає конем та й питає:</p>
	<p>— Ґаздо, ви не виділи, якийсь ішов тут з конем чи ні? Каже:</p>
	<p>— Видів-єм.</p>
	<p>— А давно-сте виділи, як їхав?</p>
	<p>— Уже буде з година, як поїхав.</p>
	<p>— Я, — каже, — годен здогонити його чи ні?</p>
	<p>— Ви не годні. Але ви знаєте що? Ви тримайте цей капелюх, бо під ним потя золоте. Не дай Боже, аби ви пустили його. А мені дайте свого коня, і я того чоловіка здогоню.</p>
	<p>Цей дав йому коня, цей відійшов, узяв свої бесаги й поїхав. А цей тримає й тримає то «потя золоте». Вже вечір, а той не вертається. «Ану що це, — думає, — за золоте потя?» Підоймив він капелюх, а то не потя, а... таке, що й казати не варто. Лишив він то та й пішов геть. «Здурив маму, здурив і мене».</p>
	<p>А той їде та й їде. Сів на одного коня, а другого веде збоку. І стрічає бабу, що гонить льоху до кнура.</p>
	<p>— Ґаздинько, куди ведете княгиню? Каже баба:</p>
	<p>— Гоню, бо вже ся віддавати схотіла.</p>
	<p>— Та й у мене є така, що хоче ся віддавати. Може би, ви пустили свою в дружки до мої?</p>
	<p>А вна каже:</p>
	<p>— Та най буде, я би пустила.</p>
	<p>— То давайте її мені. Я буду просити, аби й ви прийшли на весілля.</p>
	<p>Приїхав чоловік на вечір т’хаті. Зайшов до хати та й каже до свої жінки:</p>
	<p>— Ґаздинько, я не міг би десь загнати у вас два коні та й свиню? (А то вже роки пройшли, вона його не пізнала).</p>
	<p>— Заженете, — каже, — є де загнати, стайня велика.</p>
	<p>Загнав він ті коні й свиню, прийшов до хати та й сів на лаву. Як чужий. Та й каже:</p>
	<p>— Гай, гай та й не дома. А жінка питає:</p>
	<p>— А якби ви були дома, та й що?</p>
	<p>— Якби я був дома, то я би-м розібрався, роззувся. А вона каже:</p>
	<p>— Ви можете розбиратися, як дома. Розберіться. Він розібрався. Та й каже знов:</p>
	<p>— Гай, гай та й не дома.</p>
	<p>— А якби ви були дома?</p>
	<p>— Якби-м був дома, жінка би дала мені вечеряти. Повечеряв би чоловік.</p>
	<p>А жінка каже:</p>
	<p>— Я дам вам зараз попоїсти. Зварю та й дам.</p>
	<p>Та й він попоїв. Жінка ще щось коло печі робить, а він каже:</p>
	<p>— Гай, гай та й не дома. А жінка питає:</p>
	<p>— А якби ви були дома?</p>
	<p>— Якби-м був дома, то я би-м ліг на постіль та би-м спав.</p>
	<p>— Та лягайте, — каже жінка. А він ліг та й знов каже:</p>
	<p>— Гай, гай та й не дома. А вна питає:</p>
	<p>— А якби були дома?</p>
	<p>— Та би жінка лягла коло мене спати, та й би спали вдвох. А жінка каже:</p>
	<p>— Підождіть, я впораюся та й коло вас ляжу.</p>
	<p>Та й вона все зробила, та й пішла до него спати. І тоді він признався, що він її чоловік.</p>
	<p>— Якби я ще дурніших від тебе не найшов, то я був би не вернувся. І донині вони жиють обоє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 8 березня 1983 року Матійчук Олена Дмитрівна (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
