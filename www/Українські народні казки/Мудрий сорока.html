<!--#include virtual="/-/inc/general__page_start.inc" -->
<title>Мудрий сорока ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Мудрий сорока» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мудрий сорока.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мудрий сорока <br><span class="article__headerDescription">Українська народна казка Закарпаття</span></h1>
	<p>Була собі корчма, ходили туди чоловіки відпочити, душу відвернути. Сидять собі пізно ввечері, п’ють горівку та й говорять про се, про та. Видять, блискає надворі.</p>
	<p>— Час би вже, — міркують, — іти домі, бо може бути буря та нас промочить. Та може бути велика вода, та хтось упаде в воду, та втопиться.</p>
	<p>Розлили по чарках останню горівку, і тут заходять до корчми три незнайомих чоловіки.</p>
	<p>— Відки ви, люди?</p>
	<p>— Ми здалека.</p>
	<p>— Йой, як ви здалека, то сідайте, бо ви працівні. Вони відповідають:</p>
	<p>— Ми не маємо часу, ми прийшли вас єдно діло попросити.</p>
	<p>— А що? Говоріть.</p>
	<p>— Ми закупили вівці, дозвольте нам їх через гатар перегнати. Ті всі п’янички дозволяли, дали згоду перегнати. А між ними був один на прізвище Сорока, і він сказав:</p>
	<p>— Женіть, куди хочете, а на своє поле я вам не велю гнати. І ті обернулися до дверей.</p>
	<p>— Добра ніч вам, добрі люди, дякуємо.</p>
	<p>І пішли собі. А п’яниці допили останні штемплики свої та пішли. Ішли вони по дорозі, і падав град, була буря велика. І з хмар чути було голос людський:</p>
	<p>— На Сорокове не дайте, на Сорокове не дайте!</p>
	<p>Прийшли вони домі, переночовали, рано встають — всі поля змулило, збило градом, а Сорокове поле лиш трохи помочило.</p>
	<p>Зійшлися вони на другий день до тої корчми й зачали говорити:</p>
	<p>— Хто то такі були? То, мабуть, нечисті люди, ті, що хмарами керують. То були люди не з нашої землі.</p>
	<p>І сказали вони, що Сорока — наймудріший чоловік у селі, не дав своє поле знищити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Латірка, Воловецького району, Закарпатської області 12 вересня 2002 року Соломка Олекса Ількович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
