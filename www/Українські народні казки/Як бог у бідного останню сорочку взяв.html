<!--#include virtual="/-/inc/general__page_start.inc" -->
<title>Як бог у бідного останню сорочку взяв ☼ Українська народна казка ☼ Народна творчість</title>
<meta name="Description" content="Українська народна казка Буковини «Як бог у бідного останню сорочку взяв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бог у бідного останню сорочку взяв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бог у бідного останню сорочку взяв <br><span class="article__headerDescription">Українська народна казка Буковини</span></h1>
	<p>Багатий чоловік пішов до бога взнати, як він далі буде жити. По дорозі здибає його бідний і питає:</p>
	<p>— Куди ти йдеш?</p>
	<p>— До бога.</p>
	<p>— Як ти йдеш до бога, то спитай, чи довго я буду так бідувати. А той йому:</p>
	<p>— Добре, запитаю.</p>
	<p>Прийшов багатий до бога і каже:</p>
	<p>— Мене здибав один бідний чоловік і питав, чи довго він буде бідувати.</p>
	<p>А бог і каже:</p>
	<p>— Скажи йому, що має він одну сорочку, то я від него і ту заберу. Іде багатий від бога І роздумує над Божими словами. Та й стало йому шкода того бідного. Думає: «Сарака має одну сорочку, та й ту бог забере від него. Не піду я дорогою попри него, а піду другою, щоб не здибатися з ним і не казати йому цего». Тут якраз йому назустріч цей чоловік. Та й каже:</p>
	<p>— Був ти в бога?</p>
	<p>— Був.</p>
	<p>— Питав про мене?</p>
	<p>— Питав.</p>
	<p>— І що бог казав тобі?</p>
	<p>— Е, таке казав, що не знаю, як тобі й казати.</p>
	<p>— Та чого? Кажи.</p>
	<p>— Казав бог, що маєш їдну сорочку, та й ту у тебе забере. А той:</p>
	<p>— Е ні, не возьме. Я її спалю, а не дам Йому. Та сорочку з себе, та й спалив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 13 серпня 1985 року Кримняк Марія Василівна (1958 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
