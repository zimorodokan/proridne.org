<!--#include virtual="/-/inc/general__page_start.inc" -->
<title>За добро добром ☼ Українська народна казка ☼ Народна творчість</title>
<meta name="Description" content="Українська народна казка Закарпаття «За добро добром» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За добро добром.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За добро добром <br><span class="article__headerDescription">Українська народна казка Закарпаття</span></h1>
	<p>Три люди косили на полонині. А йшли три вовки. Вони спали коло колиби, і два вовки пройшли, а третій іде храмлючи й став коло колиби. Люди схопилися. Що це за вовк? А молодий хлопець устав та й каже:</p>
	<p>— Що, боїтеся вовка? Дивіться, сльози капають з його очей. Щось тому вовкови є. Хлопець піднімає йому лапку, а в лапці стримбак. Він то тягне — не може витягнути. А він взяв зубами та витяг, той хлопець! І вовк поціловав його й пішов.</p>
	<p>Ну й що? Косять вони, роблять. І говорять собі межи собою, яке там було діло. Що би то були за вовки?</p>
	<p>А то з року на рік переходить, старші люди вивмирали, а той хлопець жонатий чоловік. І був неврожайний рік, і тут не було мелаю, не було що їсти. І йдуть туди в Мадярщину. На мелай. Ніде не мож купити мелаю. І радять їм люди:</p>
	<p>— Ідіть іще до того графа. Аш не буде мелаю в того графа, то й ніде не буде.</p>
	<p>А то все були люди з одного села. Прийшли до графа:</p>
	<p>— Чи є у вас мелай?</p>
	<p>— Є. А відки ви?</p>
	<p>— Із того й з того села. З Манастирця.</p>
	<p>— А ви щось чули, як було на полонині Круглечок, де косили люди з вашого села?</p>
	<p>— Ми зачували то, нам говорили. Не знаємо, як потому було. А хлопець, що був тем, ще жиє. А більше ми нічого не знаєме.</p>
	<p>— Лишайте коні туй, коло мене. І конюха лишіть, щоб годовати коні. І йдіть за тим хлопцем, що був тоді на полонині.</p>
	<p>Приходять до нього і кажуть:</p>
	<p>— Викликає тебе граф. Айбо би воза брав. Про хліб.</p>
	<p>І зібрався він. І кілько було грошей, тілько взяв мішків. Прибув туди. Заходить до графа. Привітався по-мадярськи:</p>
	<p>— Одо ништен! Йов регет! Граф поклонився й звідає:</p>
	<p>— Ви звідки?</p>
	<p>— З Манастирця.</p>
	<p>— Ви знаєте за той ділок на полонині Круглечок?</p>
	<p>— Знаю.</p>
	<p>— То я там був. Отут був той стримбак. Показав йому свою праву руку.</p>
	<p>— А то були ви? То ви мені витягли стримбак?</p>
	<p>— Я.</p>
	<p>— То вже не бійтеся нічого. Аш би ви мені то не витягли, мене би були тоти з’їли. А тепер я вже вам допоможу. Беріть мішки та набирайте собі мелаю.</p>
	<p>— Скілько?</p>
	<p>— Беріть, скілько треба. Як не є мішків, я даю, скілько треба, своїх.</p>
	<p>Нагрузили, скілько треба, і повезли. І копійки з них не взяв. І не тілько від нього не взяв, а від усіх.</p>
	<p>— Коли ще вам буде треба мелайчику, приходіть, і я вам дам. Бо ви мені не дали пропасти.</p>
	<p>Отак. І ця наша казочка, така давня, кончилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 11 вересня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
