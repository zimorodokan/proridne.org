<!--#include virtual="/-/inc/general__page_start.inc" -->
<title>Двоє цімборів і мертвий ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Двоє цімборів і мертвий» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Двоє цімборів і мертвий.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Двоє цімборів і мертвий <br><span class="article__headerDescription">Українська народна казка Закарпаття</span></h1>
	<p>Були два цімборове, забралися мандрувати. Йшли, йшли та й прийшли д’єдній церкві. Дзвонар прийшов дзвонити, церкву отворив і зайшов туди. Він їх двох, значиться, не видів, і вони зайшли всередину. Дзвонар своє одзвонив, церкву закрив і забрався. Пішов, а вони там зосталися.</p>
	<p>А коло церкви був цвинтар, і вночі єден гріб ся розкрив, і вночі, в дванадцять годин, єден мертвий вийшов, зняв з себе сорочку й гаті та лишив коло гробу, та пішов до свої корчми, до свої жони. А вони в церкві почули шум, вийшли та сорочку й гаті взяли. Взяли і з тими гатьми пішли назад до церкви. Він прийшов і видить, що того там не є. Прийшов до церкви й каже:</p>
	<p>— Дайте моє, дайте гаті й сорочку.</p>
	<p>Вни не давали. Він хотів зайти до них до церкви, а вни двері підперли й не пустили його.</p>
	<p>А рано вони вийшли з церкви та пішли, розумієте, десь поснідати. І попали прямо до тої корчми, і кажуть:</p>
	<p>— Дайте нам щось їсти та нате сорочку й гаті. А корчмарка до них:</p>
	<p>— То мого чоловіка сорочка й гаті, то мого чоловіка. Де ви їх узяли?</p>
	<p>Вони їй розповіли все:</p>
	<p>— Так і так, він уночі встав з гробу і то положив, а ми взяли. Дайте нам, — кажуть, — щось їсти.</p>
	<p>Дала вона їм їсти. Та й напудилася вона, і жаліється:</p>
	<p>— Я ся так бою. Він кожну ніч ходить до мене.</p>
	<p>— Ви не бійтеся, — каже, — найдіть нам свячену крейду, і ми зробиме так, що він більше ту не прийде.</p>
	<p>Корчмарка дістала їм ту крейду. Та лишилися вони обидва в корчмі, обциркулювалися тою крейдою й чекають дванадцятої години. А жона пішла в свою кімнату спати.</p>
	<p>Сидять вони, вже скоро дванадцята година. А єден напудився та каже:</p>
	<p>— Я відійду й зараз прийду.</p>
	<p>Він пішов і не прийшов. І той зостався, значиться, сам. «Та вже що буде...», — думає.</p>
	<p>Приходить мертвий і просить:</p>
	<p>— Дай мою сорочку й мої гаті. А він не хоче:</p>
	<p>— Не оддам. Повідж, що ти тут глядаєш? А той мертвий, розумієте, повідає:</p>
	<p>— Я тут маю в підвалі закопані в двох горцях гроші. Я хочу їх бідним людям роздати.</p>
	<p>Пішов він, той мертвий. А той зостався в корчмі до рана, гуляє собі, п’є. А рано виходить з хати жінка та питає:</p>
	<p>— Ну як?</p>
	<p>— Так і так, — відповідає, — ви ся не бійте. Вже він більше ходити ту не буде. Більше він не прийде, будьте спокійні. Можете спокійно спати цілу ніч.</p>
	<p>А вона вчула від нього про тоти гроші, що він мав дати людям, і пожаліла їх, і каже йому так:</p>
	<p>— Будеме разом жити. Я буду твоя жона, ти будеш мій чоловік. І жили вони тоді, і жили, прожили пару років, і прийшов той чоловік, котрий його лишив уночі при такому ділі. Прийшов і не спознав його, а ґазда його спознав. Той говорить так:</p>
	<p>— Я голоден, ви би мені дали поїсти. Ґазда каже:</p>
	<p>— Дам ті всього, що ті треба.</p>
	<p>Дав тому їсти всього, як має бути, та й питає:</p>
	<p>— А чому ти мене лишив у такий час? Ти пам’ятаєш? А він не знав, що казати. Поїв, та каже йому ґазда:</p>
	<p>— Слухай, іди звідти, би більше тебе не видів, кедь так зо мною зробив.</p>
	<p>Та два рази вдарив його, і той пішов. Аби знав, як цімбора лишати в такий час.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Перечин, Перечинського району, Закарпатської області 30 березня 1991 року Кидора Іван Миронович (1917 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
