<!--#include virtual="/-/inc/general__page_start.inc" -->
<title>Як звірі літо шукали ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як звірі літо шукали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як звірі літо шукали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як звірі літо шукали <br><span class="article__headerDescription">Українська народна казка Кіровоградщини</span></h1>
	<p>Жив собі за селом у полі бичок Марко. Влітку ходив собі полем та пасся. А коли настала зима, він мерзнув і думав: «Як тільки настане літо, подамся я в теплі краї».</p>
	<p>Але пролітало літо за літом, а Марко все гнувся на холоді. Одного разу, коли почали йти холодні дощі, вирішив бичок все-таки піти в теплий край. Іде він та й іде. Зустрічає його півень та гуска, і питають:</p>
	<p>— Куди ти прямуєш?</p>
	<p>Бичок сказав, що йде літа шукати. Попросилися птахи до нього та й пішли вони разом. Півень сів на спину бикові, а гуска його ззаду підганяла. Ідуть та й ідуть собі. Коли це їм назустріч вибігає кіт Мурко. Побачив їх і спитав:</p>
	<p>— А куди це ви йдете, панове?</p>
	<p>Розказали йому звірі про свою біду, а кіт і каже:</p>
	<p>— Візьміть і мене з собою.</p>
	<p>— Добре, коли хочеш, ходімо. Гуртом веселіше буде.</p>
	<p>Довгенько йшли наші мандрівники, аж ось дійшли до лісу. А в лісі холодно, ще й сніжок почав іти.</p>
	<p>— Треба щось робити, — сказав кіт, який полюбляє тепло.</p>
	<p>Втомилися усі звірі, бик аж ратиці підбив, гуска лапи поморозила, а півень захрип. Тоді бичок Марко й каже:</p>
	<p>— Давайте гуртом хатку збудуємо.</p>
	<p>Наносили вони швиденько хмизу, замісили в болоті заміс. Поставили хмиз стіною, обіпили болотом та й вийшли стіни. А зверху вкрили гіллям, листям та сухою травою. Наносили в хатку сухої трави для півника, підвісили до сволока. Бичок Марко лягав посередині, а кругом нього мостилися друзі.</p>
	<p>А коли настали холодні зимові дні, кіт лягав на Маркову спину і солодко спав.</p>
	<p>Одного разу приїхав до лісу дід Іван із села. Побачив незвичайну хатку, заглянув всередину, а там ціле господарство. Жаль стало дідові тварин, забрав він їх додому. Бичка до саней прив’язав, півня на хмиз посадив, гуску поруч себе вмостив, а кота Мурка в пазуху під кожух поклав. Так вони й дісталися дідової хати.</p>
	<p>Зраділа баба, що в них з дідом таке сімейство з’явилося. Розмістили їх усіх у хлів, де було тепло, затишно і не голодно. Тільки Мурко часто грівся на лежанці, співаючи стареньким свою дивовижну котячу пісеньку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>276 (8178). Як звірі літо шукали. СУС (130). Записав Пич Дмитро 2010 року. Тимченко Лідія Олександрівна (1942). Кіровоградська область, Новоукраїнський район, Глодоси</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
