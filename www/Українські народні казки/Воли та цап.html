<!--#include virtual="/-/inc/general__page_start.inc" -->
<title>Воли та цап ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Воли та цап» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Воли та цап.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Воли та цап <br><span class="article__headerDescription">Українська народна казка Полтавщини</span></h1>
	<p>Був собі чоловік. Була в нього пара волів. Та доводилося їм дуже тяжко працювати. Аж якось увечері прийшли вони додому і почали жалітися один одному. А цап то почув і каже:</p>
	<p>— Які ж ви дурні. Я би на вашому місці прикинувся слабким та хворим, тоді господар не взяв би вас орати.</p>
	<p>А господар стояв під стайнею і слухав все, що вони говорили, тому вже знав наперед, що вони будуть робити. На другий день рано приходить він до стайні, а один віл лежить уже, наче хворий, удає, що він заслаб.</p>
	<p>Господар не дає йому їсти, бо каже, що слабкий їсти не схоче. А здоровому дав їсти і пішов орати разом із ним та цапом. А як приходив з дому, сказав жінці, щоб їсти волові не давала, навіть води. І так віл лежав цілий день голодний і без води. Той віл, що пішов з цапом орати, був дуже злий на нього. Бо дуже незручно було з цапом орати, а той, що залишився, теж був злий на цапа, бо залишився голодним.</p>
	<p>А ввечері, як посходилися, то й посварилися з цапом. І більше вже ніколи не слухалися його порад.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>90 (4984). Воли та цап. СУС —. Записала Свистун Марина 4 березня 2008 року. Лашко Олександра Пимонівна (1931). Полтавська область, Козельщинський район, Солониця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
