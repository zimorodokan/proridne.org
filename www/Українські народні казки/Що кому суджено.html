<!--#include virtual="/-/inc/general__page_start.inc" -->
<title>Що кому суджено ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Що кому суджено» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що кому суджено.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що кому суджено <br><span class="article__headerDescription">Українська народна казка Бойківщини</span></h1>
	<p>Один двадцятирічний хлопець гендлював худобою. Одного разу його захопила ніч і він ночував у одного ґазди. А хазяїн не знав, що його жінка в ту ніч буде родити дитину. Ґазда пішов за кушеркою, а той хлопець вийшов надвір. Коло хати на однім боці був корч бозу, а на другім — калина. Той хлопець став і курить. На калині сидів пташок, а другий на бозі сидів. І стали ті пташки говорити, один другого запитувати:</p>
	<p>— Вже вродилося?</p>
	<p>А другий пташок каже:</p>
	<p>— Нє, бо якби в цю хвилину вродилося, то був би злодій. Питає пташок пташка другий раз:</p>
	<p>— Вже вродилося?</p>
	<p>— Нє. Але якби в цю хвилину вродилася дівка, то була би розпусниця.</p>
	<p>Питає третій раз:</p>
	<p>— Вже вродилося?</p>
	<p>— Вродилося. Дівчина вродилася. Цего купця жінка буде. Купець ввійшов до хати і ліг. А як усі поснули, взяв ту дитину, виніс надвір, кинув на паркан і пішов. Аби дитина не була його жінкою, бо він уже дорослий, а то ще лиш уродилося. Дитині пробився на паркані живіт.</p>
	<p>Тоти вийшли, забрали дитину, закликали лікаря й кажуть:</p>
	<p>— Якийсь вар’ят то зробив.</p>
	<p>Дитину вилікували, дівочка росла, дуже файна була. А той купець оженився, жінка в його померла, дітей не було, і пройшло шістнадцять років. Зайшов він знов у то село. Не пізнав тото подвір’я і тих</p>
	<p>ґаздів, бо то все змінилося. І дуже він собі сподобав ту дівчину, а дівчина — його. Батько погодився на їх вінчання. І жили вони, аж одного разу побачив він у неї на животі шрам.</p>
	<p>— Чого в тебе шрам? — питає. Вона йому:</p>
	<p>— Як я народилася, ночував у нас купець, якийсь вар’ят, та й кинув мене на паркан.</p>
	<p>А він здогадався і каже:</p>
	<p>— То я зробив. Мав тоді двадцять років, і тепер лише зрозумів, що не людина рішає долю свою, а доля про людину рішає. Що кому суджено, то й є.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Свариічів, Рожнятівського району, Івано-Франківської області 21 жовтня 1994 року Рибчак Розалія Дмитрівна (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
