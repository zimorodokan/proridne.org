<!--#include virtual="/-/inc/general__page_start.inc" -->
<title>На чортовому мості ☼ Українська народна казка ☼ Народна творчість</title>
<meta name="Description" content="Українська народна казка Закарпаття «На чортовому мості» ☼ Український фольклор, усна народна творчість України">
<link rel="canonical" href="https://proridne.org/Українські народні казки/На чортовому мості.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">На чортовому мості <br><span class="article__headerDescription">Українська народна казка Закарпаття</span></h1>
	<p>Жила раз бідна вдовиця, що мала одного сина. А знаєте, як ото буває, коли у вітця-матері лиш один син. Вибирали ’му, вибирали жону і ніяк не могли вибрати.</p>
	<p>Леґінь вже почав старітися. Мати захворіла і вмерла. Тоді леґінь рушився в путь — шукати собі дівку. Іде з села на село. Доходить до дерев’яного моста, а з-під моста виходить якийсь дідик та каже Іванові (так звали легіня):</p>
	<p>— Куди ти, легіню, держиш путь?</p>
	<p>— Іду шукати собі жону, таку, аби була ні багата, ні бідна.</p>
	<p>Старий дідо порадив Іванові, аби тим путем ішов далі і далі, доки не дійде до дев’ятого села.</p>
	<p>— У кінці того села, з правого боку увидиш хижку, досить велику й красну. Там живе чоловік, котрий мав три доньки. Лиш аби-сь не вибирав, яку за тя дадуть, таку і бери. А будеш переходити сей міст, аби-сь не тупотів, а тихенько, на перстах перейди.</p>
	<p>Так леґінь і вчинив. Роззувся і на перстах тихенько перейшов через міст.</p>
	<p>Перейшов, обувся — і далі. Не встиг відійти пару кроків, сперед нього чорт:</p>
	<p>— Чи ти знаєш, Іване, що ото міст чортівський?</p>
	<p>— Знаю...</p>
	<p>— Ну, то за те, що ти тихо переходив міст, дам тобі подарунок, як будеш вертатися додому.</p>
	<p>Іде леґінь далі. Іде через перше, друге, третє... восьме Село. Переходить дев’яте село і справді видить на краю села з правого боку красне обшаря. Заходить до хижі — а там сидить собі чоловік і щось майструє, а три красні дівки вишивають. Поклонився Іван. Зараз дали йому стілець.</p>
	<p>— Сідай, леґінь, відпочинь. Іван подякував і сів.</p>
	<p>— Ну, що ти нам добре приніс, що від нас хочеш? А Іван не дві — не три каже:</p>
	<p>— Я хотів би женитися. Та просив би одну з ваших дівок. І вибрав собі наймолодшу.</p>
	<p>Старий вислухав його і не полюбилося йому, що Іван просить наймолодшу.</p>
	<p>— Де ти видів, леґінь, аби дерево починали різати зверху. Дерево треба починати від кореня. Так і дівки: кедь кочені, бери найстаршу.</p>
	<p>Іван тепер спомнив, що дідо наказував йому, аби в дівках не вибирав, а брав, котру за нього дадуть. І пристав взяти найстаршу.</p>
	<p>Посвадьбували, погуляли. І по свадьбі Іван взяв молоду жону за руку і повів додому.</p>
	<p>Ідуть та ідуть. Доходять до того моста. Іван пошептав жоні, аби переходила міст тихенько, на перстах:</p>
	<p>— Се чортівський міст, не можна по нім тупати. Перейшли вони тихо на другий бік, а там їх уже чекав чорт.</p>
	<p>— Но, Іване... Тямиш, я обіцяв тобі подарунок. Та я своє слово держу. Вижу, уже і жону маєш... Візьми собі оті дев’ять кабанів. Дома їх заріжеш, солонину вивішаєш в комин, хай будиться, а подробнину зваріть та посмажте на свадьбу... Через місяць я прийду і дам тобі дев’ять запитань. Мусиш відповісти на оті дев’ять питань. Кедь не отвітиш, візьму всю солонину і тебе.</p>
	<p>Молоді переглянулись, і справді в шапці лежать дев’ять великих тучних кормників... Пригнали їх домів, порізали, солонину зняли і повісили в комин будитися, а дрібнину на свадьбі з’їли.</p>
	<p>Так помалу вони живуть собі. Минув місяць. І заходить до них старенький дідо і проситься на ніч.</p>
	<p>Молода хазяйка без слова прийняла подорожнього на ніч.</p>
	<p>Сів старий коло шпора, кладе на вогонь і помалу гріється.</p>
	<p>Айбо видить, що молодий чоловік щось дуже зажурений. Опустив голову, щось думає і нічого не говорить.</p>
	<p>— Що журишся? — звідає дідо, — чого такий сумний?</p>
	<p>— Та ви, дідику, і так мені не поможете, та що вам буду приказувати...</p>
	<p>— А може, і поможу...</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Петро Лінтур ☼ Зачаровані казкою/ілюстрації/Петро Лінтур ☼ Зачаровані казкою ☼ На чортовому мості — 01.png" alt="НА ЧОРТОВОМУ МОСТІ — Українська народна казка Закарпаття" title="НА ЧОРТОВОМУ МОСТІ — Українська народна казка Закарпаття">
		<figcaption class="illustration__caption">НА ЧОРТОВОМУ МОСТІ — Українська народна казка Закарпаття</figcaption>
	</figure>

	<p>— Ну, так і так, — сповів Іван свою біду. — Днесь мав, прийти чорт, дасть дев’ять питань. І якщо не одповім, візьме мене і дев’ять кабанів.</p>
	<p>— Ну, не журися. Лягай спати і покладися на мене, — втішив дідо Івана.</p>
	<p>А той ліг спати і скоро заснув, як убитий, бо вже пару ночей зовсім не спав.</p>
	<p>А старий не ліг на постіль, хоч його кликали, а залишився коло шпора.</p>
	<p>— Я, неборята, старий, зябну і буду грітися.</p>
	<p>Кладе на вогонь і гріється. Раз в самі дванадцять годин щось зломозіло й поковтало в оболок.</p>
	<p>— Чи спиш, чи чекаєш мене?</p>
	<p>— Не сплю, чекаю тя... Ну, що від мене хочеш? — озвався дідо.</p>
	<p>Чорт думав, що ото Іван.</p>
	<p>— Буду задавати дев’ять питань, а ти мусиш отвічати.</p>
	<p>— Давай...</p>
	<p>— Що є лиш одне на світі? — Одне на світі — сонце.</p>
	<p>— Добре. А що є на світі два?</p>
	<p>— Очі, аби ними люди і худобина виділи. — Правду кажеш. А що є три?</p>
	<p>— Три кладуть оболоки на хижу. Котра хижа має три оболоки, добре у ній виднося.</p>
	<p>— Правда. А що є чотири?</p>
	<p>— Віз красно іде на чотирьох колесах. П’яте не треба.</p>
	<p>— Правду говориш. А що є п’ять?</p>
	<p>— Якщо чоловік має на руці п’ять перстів, дуже добре годен хоч що чинити. І чорта би вбив...</p>
	<p>— Що є шість?</p>
	<p>— Добре тому ґазді, котрий має шість волів. Той не йде до сусіда просити, аби йому зорати.</p>
	<p>— А що є сім?</p>
	<p>— Досить біда тому вітцьові, котрий має сім доньок. Мусить сушити собі голову, за кого їх віддати.</p>
	<p>— А що є вісім?</p>
	<p>— Котрий газда має вісім козлів зерна, той не йде просити до сусіда муки на запражку.</p>
	<p>— А що е дев’ять?</p>
	<p>— Добре живе той чоловік, у котрого будиться в комині солонина з дев’ятьох кабанів.</p>
	<p>— Правду кажеш. Ти все відгадав. Ти виграв. Солонина твоя і даю тобі спокій, — заричав чорт і пішов собі.</p>
	<p>Тоді дідо спокійно ліг спати.</p>
	<p>Рано всі встали. Тепер Іван впізнав того старого діда, що ’го стрічав, коли ’му радив, аби на мості не тупкав. Діда добре погостили, і пішов собі далі. А вони живуть і до днесь, кедь не повмирали,</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>На чортовому мості. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 812*. Друкується вперше. У інших казкарів збірки цей сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
