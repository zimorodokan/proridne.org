<!--#include virtual="/-/inc/general__page_start.inc" -->
<title>Злий жарт ☼ Українська народна казка ☼ Народна творчість</title>
<meta name="Description" content="Українська народна казка Поділля «Злий жарт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Злий жарт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Злий жарт <br><span class="article__headerDescription">Українська народна казка Поділля</span></h1>
	<p>Недарма народна приказка говорить: «Не кажи гоп, поки не перескочив. А перескочивши, дивись куди вскочив». Ось послухайте, яка пригода сталася з одним зухвалим чоловіком.</p>
	<p>Було це дуже давно. Служив він, як говорять, вірою і правдою царю-батюшці. І треба ж було такому статися саме під кінець служби. Побився він об заклад зі своїми друзяками, що не побоїться вночі перейти через цвинтар а на знак того, що він там був, повинен застромити ніж у пеньок, який є серед цвинтаря. Договір був такий: якщо виграє, то отримає чималу суму грошей, а як програє, то буде цілий тиждень пригощати товаришів у корчмі.</p>
	<p>Ось настала ніч. Наш сміливець прийшов зі своїми друзями до воріт цвинтаря . хоч і відважний був чоловік, але серце у нього так калатало у грудях, мало на вискочило. Та треба йти. Щоб не так страшно було, став він голосно співати. Вже й пройшов до середини цвинтаря — скрізь тиша, встромив ножа. І подумав служивий: «Ну кого і чого тут боятися?»</p>
	<p>Зрадів солдат, що виграв спір, і поспішив назад. Але тільки повернувся йти, смик, смик — а його хтось держить за полу, не пускає. Від несподіванки у сердеги зі страху розірвалося серце. Коли його знайшли, то всім стало зрозуміло, що доля учинила злий жарт.</p>
	<p>Діло було пізньої осені. Солдат був у довгій шинелі, збоку на поясі шабля. Коли він присідав застромити ніж у пеньок, то ненароком сам собі шаблею приколов краєчок шинелі до землі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>113 (6513). Злий жарт. СУС —. Записано 2009 року. Ростовська Фросина Герасимівна (1898). Вінницька область, Калинівський район, Жовтневе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
