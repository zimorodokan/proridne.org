<!--#include virtual="/-/inc/general__page_start.inc" -->
<title>Собака і миша ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Собака і миша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Собака і миша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Собака і миша <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>То жили дід з бабою у селі. І хата була у них, і господарство маленьке. А ще в дворі була собака на цепу. Собака був старий і од старості погано на вуха чув. От раз поїхали дід з бабою у город на базар, а хату закрити на замок забули. Вже на базарі пита баба:</p>
	<p>— Діду, а ти хату закрив?</p>
	<p>— Ой, забувся.</p>
	<p>— Та не бійся, у нас там і брати нема чого, і собака ж у дворі є.</p>
	<p>А собака у той час заснув на сонечку, і не почув, як до хати зайшов якийсь волоцюжка. Виніс любимий бабин бидон здоровий, де вона олію держала.</p>
	<p>От приїхали з базару дід і баба, дивляться, двері відчинені. Ну баба швидко і допатрала, що нема її любимого бидончика. Діду сказала. А він розсердився, вибіг на двір і почав віником бити собаку:</p>
	<p>— Ах ти ж, ледацюго, лежиш тут, толку з тебе немає ніякого, жереш тільки.</p>
	<p>І вечір настав, дід все не заспокоїться, бурчить на собаку. А тоді взяв його, кинув в мішок, і поніс у ліс за село. Завив собака зі страху, коли бачить, миша біжить. Та й каже миша собаці:</p>
	<p>— Ти чого це в лісі тут волаєш? Я знаю де ти живеш, твої хазяєва часто пиріжки їдять, а кусочки недоїдені викидають. Ось я і підкріпляюся, бо в лісі багато не знайдеш смачненького. Тебе, мабуть, вигнали? І що тепер будеш робити?</p>
	<p>— Та не знаю я, буду тут здихати, бо старий вже, їжі в лісі не найду сам.</p>
	<p>— Я тобі поможу.</p>
	<p>І придумала миша хитрість. Були в неї знайомі миші, вони усі разом і побігли в село до хати баби і діда. І місцеві коти почули дух мишачий, і всі побігли у той двір. Миші хитрі, поховалися, а коти бігають, нявкають. Всю ніч баба і дід не спали од того.</p>
	<p>А вранці почали ганяти котів, а вони не йдуть, бо мишей чують. Тільки двох виганять, як троє у двір забігають. На кришу лізуть, трубу чуть не завалили, і в стіни ломляться. Дід з бабою вже кричали, і віниками махали — ніякого толку.</p>
	<p>Аж тут біжить їхній собака, влітає у двір, і починає гавкати на котів. А миша її знайома дала знак іншим мишам, і вони попід землею побігли назад у ліс. І коти теж з двору повтікали.</p>
	<p>Дід і баба раді, собаки знову прийняли, нагодували, і жив він у них до самої смерті, як у Христа за пазухою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>126 (7278). Собака і миша. СУС порівн. 101. Записали учні ЗНЗ № 1. Лимаренко-Ус Тетяна Федорівна (1929). Дніпропетровська область, Синельниківський район, Синельникове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
