<!--#include virtual="/-/inc/general__page_start.inc" -->
<title>Ковганка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Ковганка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ковганка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ковганка <br><span class="article__headerDescription">Українська народна казка Полтавщини</span></h1>
	<p>Жили собі три брати. Пішли вони у ліс дрова рубати. І забули ковганку з водою взяти. Посилають вони найменшого. А він і каже:</p>
	<p>— Так я забуду, за чим іду.</p>
	<p>— Нічого, — каже старший, — іди і повторюй «ковганка, ковганка», то й не забудеш.</p>
	<p>Пішов найменшенький по дорозі, повторюючи слово «ковганка». А по дорозі йшло весілля, везли наречену. І людям вчулося, що хлопчик каже «молода поганка», а не «ковганка». І почали вони його бити. Вернувся він до братів, гірко плачучи. Брати заспокоїли і сказали, що коли другого разу по дорозі трапиться весілля, щоб він затанцював і побажав здоров’я молодим.</p>
	<p>Пішов хлопець оп’ять. А тут навпроти нього движеться похоронна процесія. Везуть небіжчика. Хлопець затанцював і побажав здоров’я. Люди знову почали його бити, бо як можна було радіти, коли в інших людей горе. І оп’ять повернувся він до братів із сльозами. Проливаючи сльози, він повідав братам свою історію. Брати знову посміялися з нього. І надоумили, що коли таке знову станеться, хай прочитає молитву і тричі перехреститься.</p>
	<p>Повертався хлопець знову, звернувши з тієї дороги, що йшов раніше. Та на його шляху розкинулося болото. А в цьому болоті на коні з возом застряг селянин. Хлопець підійшов ближче, зняв шапку, прочитав молитву і тричі перехрестився. Як же він здивувався, коли побачив біля себе розгніваного чоловіка. Той з усієї сили почав бити хлопця батогом.</p>
	<p>Заплаканий хлопець знову повернувся до братів. Вони довго сміялися з свого дурненького брата. І вже давали йому нові настанови, що потрібно було взяти ціпок, схватити коня за хвоста і поганяти.</p>
	<p>І знову вирушив хлопець додому. Ось уже близько. Аж раптом в одному з дворів чоловік смалив свиню. Хлопець забіг до двору, схопив палицю і почав згонити вже засмалену тварину.</p>
	<p>Чоловік, не довго думаючи, вихопив палицю у хлопця і почав його лупцювати. Знову в сльозах повертався він до братів. Та вони вже йшли йому назустріч, так і не дочекавшись води.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11 (4774). Ковганка. СУС 1696. Записав Василенко Євген 2008 року. Терещенко Єлизавета Кирилівна (1903). Полтавська область, Решетилівський район, Михнівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
