<!--#include virtual="/-/inc/general__page_start.inc" -->
<title>Чому у Бузі вода прозора ☼ Українська народна казка ☼ Народна творчість</title>
<meta name="Description" content="Українська народна казка Поділля «Чому у Бузі вода прозора» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому у Бузі вода прозора.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому у Бузі вода прозора <br><span class="article__headerDescription">Українська народна казка Поділля</span></h1>
	<p>Колись давно в селі Щедрова жили два брати. Один був багатий, а другий — бідний. Одного разу пішов бідний брат до багатого попросити м’яса в борг на святкову вечерю. Той дав йому пару ребер, та таких обглоданих, що й собаці нічого було гризти. Взяв їх молодший брат та й пішов додому.</p>
	<p>Йшов він лісом. Коли назустріч йому дідок, та такий старезний, що аж борода по землі волочиться. Віддав йому чоловік ті кістки, а дідусь йому за те дав невеликий камінь.</p>
	<p>— Це не простий камінь, — промовив він, — це жорно, яке перемеле все, що схочеш і скільки схочеш.</p>
	<p>Прийшов бідний чоловік додому. Жорно меле все, що він захоче. І став його дім повною чашею. Дізнався про це старший брат. Приходить він до молодшого і просить:</p>
	<p>— Дай, братику, цей камінь мені на риболовлю. Хочу у Бузі рибки половити та юшки зварити. Тільки солі змолоти нічим.</p>
	<p>Віддав бідний брат камінь, бо всього у нього було доволі. А багатий брат відплив від берега, а жорно залишив на кладочці сіль молоти.</p>
	<p>Та кладочка тріснула і камінь шубовснув у воду. Упав він на дно річки та й меле собі далі. Усе, що було, перетворив на іскристі прозорі кристалики. Ці кристалики стали творити диво. Вода в річці ставала все чистішою і чистішою.</p>
	<p>І до цього часу те жорно перемелює бруд на дні річки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (7837). Чому у Бузі вода прозора. СУС порівн. -565*. Записано 2010 року. Пожарська Віра Терентіївна (1920). Хмельницька область, Летичівський район, Летичів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
