<!--#include virtual="/-/inc/general__page_start.inc" -->
<title>Як піп читав Євангеліє ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як піп читав Євангеліє» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп читав Євангеліє.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп читав Євангеліє <br><span class="article__headerDescription">Українська народна казка Закарпаття</span></h1>
	<p>Піп і дяк любили ходити на сусіднє село службу і вечірню служити, бо в тім селі мали любаску.</p>
	<p>Піп все спекулював, аби остатися на ніч. І ночували у Маріки.</p>
	<p>Як полягали спати, піп би дуже хотів, аби дяк заснув... І дяк вчинився, що спить.</p>
	<p>Тоді піп тихенько перейшов на постіль до Маріки. І шепче:</p>
	<p>— Уже можна, уже можна...</p>
	<p>— Ще ні... ще не заспав дяк... Ану потягніть його за волосся...</p>
	<p>Піп потяг і дяк покоріцмався.</p>
	<p>— Ну, видите, ще не спить.</p>
	<p>Але попові не терпиться. З тяжкою бідою дочекався, коли дяк заснув, і вчинив своє діло.</p>
	<p>Рано піп і дяк верталися домів. Ішли пішки. Ідучи дорогою, піп доброї дяки, приспівує собі:</p>
	<p>Ей, кедь ми будемо, кедь ми будемо</p>
	<p>Сюди ходити, Яра пшеничка, яра пшеничка</p>
	<p>Буде родити.</p>
	<p>Приспівує собі і докучає дякові.</p>
	<p>— Дяче, а ви не знаєте ніяку співанку? — Я не знаю, — сердиться дяк.</p>
	<p>А піп веселий, далі співає:</p>
	<p>Кедь ми будемо, кедь ми будемо</p>
	<p>Сюди ходити, Яра пшеничка, яра пшеничка Буде родити!</p>
	<p>Дякові надоїло слухати і заспівав свою співанку:</p>
	<p>Кедь ми будемо, кедь ми будемо</p>
	<p>Сюди ходити, На моїй головці вшитко волосічко</p>
	<p>Буде хибіти!</p>
	<p>Дяк був сердитий на попа, і коли на другу неділю служили відправу, переставив попові в «Євангелії» закладки.</p>
	<p>Піп служить службу і дійшов до читання «Євангелія». Перевернув листи, де треба було читати, — позирає — не те! Айбо тут ніколи шукати. Треба нараз читати. І піп зачав:</p>
	<p>— Рече господь!.. Рече господь!</p>
	<p>А далі напам’ять не знає, і все повторює:</p>
	<p>— Рече господь!.. Рече господь!..</p>
	<p>Дяк на клиросі не витерпів і на всю церкву загойкав:</p>
	<p>— Та кедь «рече», та най раз уже рече!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як піп читав Євангеліє. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Друкується вперше. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
