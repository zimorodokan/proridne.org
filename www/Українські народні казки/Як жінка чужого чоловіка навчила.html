<!--#include virtual="/-/inc/general__page_start.inc" -->
<title>Як жінка чужого чоловіка навчила ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жінка чужого чоловіка навчила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка чужого чоловіка навчила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка чужого чоловіка навчила <br><span class="article__headerDescription">Українська народна казка Гуцульщини</span></h1>
	<p>Був чоловік та й мав так у вперту жінку, що нічого не годен був з нею зробити. І бив її, і нічого не помагало. А в тім селі один чоловік казав: — Якби вона була моя, я б її навчив. А вона десь перечула, що він це казав. Але нічого йому не казала. А тільки ждала такої нагоди, аби вона пішла до него на науку.</p>
	<p>Одного разу набрав той чоловік збіжжя, впряг коні та й поїхав у млин. А та жінка чатувала за ним. Як уздріла, що він їде в млин, догонила його та й іде за возом. Та й каже:</p>
	<p>— Ти би мене не приймив на фіру? Він сказав:</p>
	<p>— Чого ні? Сідай.</p>
	<p>Вона собі сіла, їдуть. Приїхали в млин. Вона йому помогла знести мішки з фіри, помагає йому молоти. Змололи, виносили знов мішки на фіру. Посідали та й їдуть уже т’ хаті. Їде вона попри свою хату та й не встає з фіри, не йде додому. Він каже:</p>
	<p>— Чого ти не йдеш т’ хаті?</p>
	<p>— Я хочу їхати з тобою.</p>
	<p>Приїхали вони т’ хаті, вона помогла йому позношувати мішки. Та ввійшла до хати, розгорнулася. Пішла т’ печи, зачала щось горшками сувати, варити їсти. А жінка каже:</p>
	<p>— Що це ти, чоловіче, привів мені до хати?</p>
	<p>Зачали її наганяти з хати, бити, а вона ся не вступає і нічого їй не годні зробити. Так пересиділа вона в него рік. І сказала:</p>
	<p>— Як хочеш, щоби я пішла геть, то маєш переділитися зі мною всім майном пополовині.</p>
	<p>Чоловік уздрів, що біда, та й пристав на це. Бачив, що інакше він її ся не збуде. Зачали всім ділитися, що мав той ґазда. А що ся одно лишало, то вона била наполовину і ділилася. Б’ють горнець пополовині і діляться тим череп’ям, рвуть верету пополовині. Дійшло до худоби. А він мав пару коней та й лоша. Поділилися вони всім пополовині, а лоша лишається. Чоловік каже та й усі люди кажуть:</p>
	<p>— Бери собі це лоша. Як цим ділитися, як це живе? А вона:</p>
	<p>— Ні, маємо ділити його пополовині. І живе маємо різати. Тобі буде половина й мені половина. Чоловік виніс пилу та й сказав:</p>
	<p>— Ріжмо.</p>
	<p>А вона каже:</p>
	<p>— Я не беру в тебе й нитки. Все, чим ми ся поділили, я тобі лишаю. Але би ти ніколи нікому не казав, що ти когось навчиш.</p>
	<p>Та й пішла вона додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 14 лютого 1984 року Драгомирецька Марія Йосипівна (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
