<!--#include virtual="/-/inc/general__page_start.inc" -->
<title>Панський договор ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Панський договор» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Панський договор.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Панський договор <br><span class="article__headerDescription">Українська народна казка Полтавщини</span></h1>
	<p>Це було давно. Жив пан, дуже багатий і хитрий. Наймав робочих з таким договором: «Хто прослуже півгоду чи год, розкаже якусь історію. Якщо пан скаже: «Ні!», то оддасть половину добра свого.</p>
	<p>Прийшов перший робітник та й каже:</p>
	<p>— Якщо я вам розкажу казку, і ви скажете: «Ні», то даєте половину добра. Якщо: «Так», то не даєте.</p>
	<p>Проробив півгоду і визиває пан Івана:</p>
	<p>— Ну, розказуй небилицю.</p>
	<p>Іван зажурений, проте почав:</p>
	<p>— Сійчас вам розкажу. Приснився мені сон, що ви мені подарували коня. Я на цьому коні об’їхав усю землю за сутки.</p>
	<p>Каже пан:</p>
	<p>— Ну, Іване, може, правда.</p>
	<p>Іван зажурився і пішов додому ні з чим. От приходить другий служник. А пан каже:</p>
	<p>— Ну, що розкажеш, мій служник?</p>
	<p>А він розповідає:</p>
	<p>— Ось мій пан, сиджу рибу ловлю, бачу, що клює. Першу рибину витягую, другу, третю і наловив собі відро риби. Вірите чи ні?</p>
	<p>Пан каже:</p>
	<p>— Да, правда, вірю.</p>
	<p>І цей пішов ні з чим. Ось приходить до пана третій служник. Веселий, нічого не боїться. Пан до нього:</p>
	<p>— Що ти мені розкажеш, Кіндрате?</p>
	<p>А він йому:</p>
	<p>— Ось недавно йду до вас. Іду; бачу, квасолина. Взяв її додому. Посадив, а вона як почала рости до самого неба. Виросла. Взявся я за гілляку і почав вилазити на небо. Виліз і бачу, що всі святі багаті. там. Іду я далі, йду. Бачу поросята, великі, гарні. Придивився, а їх пасе ваш батько. І всміхається їм…</p>
	<p>А пан як закричить на Кіндрата:</p>
	<p>— Ні, ні, неправда! Не може такого бути. Мій батько ніколи не пас свиней. Не може бути такого.</p>
	<p>І віддав Кіндратові половину добра свого. Хоч вірте, хоч ні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>71 (4799). Панський договор. СУС —. Записала Озмитель М. А. 2008 року. Головня Михайло Єлисейович. Полтавська область, Карлівський район, Карлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
