<!--#include virtual="/-/inc/general__page_start.inc" -->
<title>Гончар Омелько ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Гончар Омелько» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гончар Омелько.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гончар Омелько <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись гончар, а звали його Омелько. Був він дуже набожний, тільки випадала йому вільна хвилинка, щиро молився, щонеділі ходив до сільського храму, не пропускав жодного свята, постився, коли належало, і роздавав милостиню бідним. Був той гончар дуже чесний ремісник, і посуд виходив у нього пречудовий. Лише одне засмучувало його. Хоч як він мудрував, а не міг зробити так, щоб його глечики, горнята й миски не билися. Просив він бога, щоб допоміг йому у цьому.</p>
	<p>Одного разу з’явився перед ним Господь у сні та й питає:</p>
	<p>— Чи ти справді хочеш, аби твій глиняний посуд ніколи не бився?</p>
	<p>— Так, Боже, хочу, — відповів гончар, — це моє найпалкіше бажання. Якби воно здійснилося, я був би найщасливішим у світі!</p>
	<p>— Подумай гарненько, — мовив на це Всевишній, — якщо ти певен, що ніколи не пошкодуєш про це бажання, то я його виконаю.</p>
	<p>— Я ніколи-ніколи про це не пошкодую, — твердо відказав гончар.</p>
	<p>— Хай так і буде, — мовив Господь і зник.</p>
	<p>Прокинувшись уранці, Омелько насамперед вирішив пересвідчитись, чи правдивий його сон. Сів він швиденько за гончарний круг і зробив горнятко. А потім, ще й глина не просохла, пожбурив ним з усієї сили об жорна. Як же він зрадів, побачивши, що горнятко ціле-цілісіньке!</p>
	<p>Невдовзі слава про його глиняний посуд, який не б’ється, пішла по всьому селу, а далі й по сусідніх.</p>
	<p>З усіх усюд почали до нього сходитися люди, щоб накупити тих небитких глечиків, горняток, кухликів, мисок. Тепер глиняний посуд купували лише в нього.</p>
	<p>Та з часом покупців у Гончара Омелька ставало менше й менше. Посуд не бився, і не треба було купувати новий. І от настав день, коли гончар пожалкував про своє бажання, яке вдовольнив бог.</p>
	<p>А тим часом богові самому стало цікаво, як ідуть справи в Омелька і Він знову з’явився до Гончара уві сні:</p>
	<p>— Як живеш, чоловіче, — спитав Господь, — чи щасливий ти тепер, коли вмієш робити глиняний посуд, що не б’ється?</p>
	<p>— Візьми, будь ласка, свою милість назад, Боже, і зроби так, як було перше, — почав благати гончар зі сльозами на очах. — Я думав, що здобуду славу, як робитиму посуд, що не б’ється, а тепер мені доводиться вмирати з голоду, бо більше ніхто нічого в мене не купує — посуд є у всіх.</p>
	<p>— А я ж тебе перепитував, — усміхнувся бог, — бо краще знаю, як влаштований світ. Тож ніколи нічого не проси, все що тобі потрібно у тебе вже є, адже я Сам знаю, що кому треба, і як буде краще . На тому й світ стоїть з давніх-давен. Та добре вже, раз ти зрозумів свою помилку, поверну все на свої місця.</p>
	<p>Так і сталося. Відтоді Омелько розказує про це всім, хто його слухає, а глиняний посуд знову б’ється.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>122 (5327). Гончар Омелько. СУС —. Записано 2008 року. Царенко Ольга Іванівна (1945). Черкаська область, Черкаський район, Сагунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
