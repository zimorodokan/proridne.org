<!--#include virtual="/-/inc/general__page_start.inc" -->
<title>Кузьма і Дем’ян ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кузьма і Дем’ян» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кузьма і Дем’ян.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кузьма і Дем’ян <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись на землі жив змій. Багато він пожер людей, бо дужчого від нього на світі не було. В той час жили Кузьма і Дем’ян — Божі ковалі. От задумали вони того змія із світу згубити. Змій поткнувся до них, а вони в кузню. І заперли залізні двері.</p>
	<p>Змій і каже:</p>
	<p>— Кузьмо, Дем’яне, Божі ковалі, відчиніть, а то ковтну вас із кузнею!</p>
	<p>Ті й відповідають:</p>
	<p>— Коли ти силу маєш, то пролижи двері. А ми тоді сядемо на язик і ковтай</p>
	<p>Змій лиже, а ковалі гріють та й гріють залізо, та кують кліщі. Пролизав змій двері, всунув язик. Кузьма та Дем’ян кліщами за той язик! І почали гатить молотами. Уморили змія, запрягли в плуг, що на дванадцять пар волів, і давай орати.</p>
	<p>Орали степ уздовж й упоперек. І скільки змій не просив, не давали йому ні пити, ні їсти.</p>
	<p>— Буде з тебе, — кажуть, — і того жиру, що відкохав на людях!</p>
	<p>— Ну, — каже змій, — коли так, то перед страшним судом освічу я своїм жиром увесь світ.</p>
	<p>Довго ще орали, чи ні, дійшло до моря. Змій у море і давай згарячу пити. Випив усе море й лопнув. Кузьма та Дем’ян узяли й закопали того змія під горою.</p>
	<p>Ніхто не знає, коли це в світі було. А ось небагато років тому полився гас із тої гори. Цебто і кінець світу близько. В слободах і тепер не всякий світить гасом, бо він нечистий.</p>
	<p>Кузьма і Дем’ян, поки не заморили змія, орали глибоко і потекли річки. А як заморили, то орали мілко і стали балки!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>224 (7468). Кузьма і Дем’ян. СУС —. Записано 2009 року. Маковецька Євдокія Петрівна (1927). Дніпропетровська область, Покровський район, Покровське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
