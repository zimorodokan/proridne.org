<!--#include virtual="/-/inc/general__page_start.inc" -->
<title>Як піп за обман перетворився на буйвола ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як піп за обман перетворився на буйвола» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп за обман перетворився на буйвола.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп за обман перетворився на буйвола <br><span class="article__headerDescription">Українська народна казка Полтавщини</span></h1>
	<p>Жив раз дуже бідний чоловік. Мав багато дітей. Треба дітям до школи ходити, а вони голі-босі. Бідний чоловік ось що надумав. Вирішив перекопати двір і посадити виноград.</p>
	<p>Коли перекопав землю, знайшов грудку золота. І все помалу золото по кусках продає і одягає дітей. Його діточки ходили у школу. А в той час головним учителем був піп. Пан превелебний дивується, звідки у бідняка гроші? Питає хлопчика.</p>
	<p>— Звідки у твого тата гроші?</p>
	<p>Хлопчик не вмів брехати і правду сказав:</p>
	<p>— Тато прокопав двір і знайшов грудку золота.</p>
	<p>— А де золото?</p>
	<p>— Заховане у постелі.</p>
	<p>Піп позаздрив чоловікові. І надвечір порадився з попадею, як обманом взяти золото. Зарізав буйвола, обдер шкуру з рогами, натяг на себе шкуру, прийшов під вікно, і страшним голосом заговорив:</p>
	<p>— Я чорт. Віддай золото, а як не віддаси, страшною смертю загинеш.</p>
	<p>Чоловік злякався, бо був віруючий, і передав золото чорту. Піп приніс золото додому. І сміються з попадею:</p>
	<p>— Обдурили ми дурного чоловіка. Яке багатство задарма!</p>
	<p>Піп сміється і радіє, і говорить з попадею ще у буйволячій шкурі, бо ніколи було скинути шкуру. А далі почав стягати з себе шкуру і не може. Злякався і зі страху просить жінку:</p>
	<p>— Тягни з мені шкуру.</p>
	<p>Попадя тягне і не може. І вона дуже злякалася і почала плакати.</p>
	<p>— Що тут робити?</p>
	<p>Піп каже:</p>
	<p>— Небого, неси золото назад бідному чоловікові, бо то нас бог карає.</p>
	<p>Попадя золото понесла і вернулася додому. Але піп так і залишився у буйволячій шкурі з рогами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>173 (7082). Як піп за обман перетворився на буйвола. СУС 831. Записала Мотузна Віта 2009 року. Рядова Варвара Павлівна. Полтавська область, Чорнухинський район, Городище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
