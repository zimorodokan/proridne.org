<!--#include virtual="/-/inc/general__page_start.inc" -->
<title>Про дві дочки ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про дві дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дві дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дві дочки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила жінка і в неї було дві дочки. Одна рідна, а друга нерідна. Для рідної дочки жінка робила все, а над другою знущалася.</p>
	<p>От одного разу нерідна дочка прала коло криниці. Брудний одяг, що лежав в кошику, поклала на криницю. Поки дівчина прала, решта одягу з кошиком упала у криницю. Дівчина, плачучи, побігла до матері і розповіла все, що сталося. Мати накричала на дочку, ще й веліла дістати кошик.</p>
	<p>Бідолаха полізла у криницю і зустріла вишню. Та й питає:</p>
	<p>— Вишне, люба, ти не бачила кошик з одягом?</p>
	<p>— Ні, не бачила, — відказала вишня, — он спитай у тітоньки груші.</p>
	<p>Дівчина підійшла, привіталася до груші й питає:</p>
	<p>— Грушко, не підкажеш, де впав мій кошик з одягом?</p>
	<p>— Бачила, дівчинко, он він у тій хатині.</p>
	<p>Дівчина чим ближче підходила до хатини, тим їй ставало страшніше. Вона зайшла у будинок і побачила там на ліжку хвору жінку. Добра дівчина допомагала жінці, прибирала, мила посуд, господарювала.</p>
	<p>Одного разу засумувала дівчина, а жінка й питає:</p>
	<p>— Чому ти така сумна?</p>
	<p>— Я сумую за мамою та сестрою.</p>
	<p>Трохи подумавши, хвора жінка схопила дівчину за руку й вони побігли до брами. Нерідна дочка стала на браму і її вмить осипало золотом. Дівчина не встигла подякувати добрій жінці, як опинилась вдома. Тільки вона вилізла з криниці як півень заспівав:</p>
	<p>Повернулась наша трудівниця вся в золоті!</p>
	<p>Повернулась наша трудівниця вся в золоті!</p>
	<p>Мати навіть не розпитувала, де дочка скільки золота дістала. І тут же наказала рідній дочці полізти у криницю.</p>
	<p>Рідна дочка полізла у криницю і пішла аж до самої хатини мовчки, не вітаючись ні з ким. Зайшла в хатину, побачила хвору жінку, сіла на стілець і сидить. Жінка каже:</p>
	<p>— Допоможи мені прибрати в хаті.</p>
	<p>А ледащо відповідає:</p>
	<p>— Мені ніхто не казав, що ще треба тут працювати.</p>
	<p>Жінка взяла дівчину за руку й повела до брами. Ледащо тільки стала на браму, а її осипало смолою. Повернулася дочка додому. А півень знов співає:</p>
	<p>Повернулося наше ледащо все в смолі,</p>
	<p>Повернулося наше ледащо все в смолі.</p>
	<p>Мати розпитує дочку, чому вона в смолі, а не в золоті. Дочка тільки знизує плечима. Та мати більше нічого не сказала, а мовчки почала вимивати смолу на дочці. Мила, мила та не могла вимити. Так і залишилася вона в смолі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11 (5070). Про дві дочки. СУС (- 480*). Записано 2008 року. Марченко Ніна Онуфріївна (1936). Черкаська область, Христинівський район, Розсішки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
