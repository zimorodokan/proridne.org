<!--#include virtual="/-/inc/general__page_start.inc" -->
<title>Чарівне джерельце ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чарівне джерельце» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівне джерельце.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівне джерельце <br><span class="article__headerDescription">Українська народна казка Полтавщини</span></h1>
	<p>В одному мальовничому селі жив один багатий жорстокий пан. Працювала в нього наймичкою тиха бідна сирота Орися. Померли її батьки від важкої праці, а люди віддали до пана, щоб заробляла собі на харчі. От і трудилася Орися з ранку до ночі, прибирала в панських палатах, мила посуд, доглядала за деревами. За важкою роботою ніколи їй було з однолітками гуляти.</p>
	<p>А в селі за панським ставом знаходилося чарівне джерельце. І як трапиться Орисі вільна хвилина, бігла вона туди, сідала і розповідала про свої біди. А потім вмивалася водою і бігла далі працювати. Так було, поки й не виросла Орися. Вмиваючись джерельною водою, дівчина стала справжньою красунею. Багато хлопців до неї сваталися, але вона чекала такого ж доброго і працьовитого, як сама.</p>
	<p>Якось з панського поля повертався втомлений наймит. Побачив джерельце і сів біля нього відпочити. Попив холодної води і раптом побачив на водяному дзеркалі обличчя вродливої дівчини. Він зрозумів, що образ міг з’явитися тільки тієї людини, яка часто тут бувала. Побачив юнак і невелику стежку. Пішов нею і дійшов до панського саду і побачив цю дівчину. Вона збирала яблука. Сподобалися вони одне одному і вже наступного дня удвох пішли до джерельця. А через рік вони побралися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (7150). Чарівне джерельце. СУС —. Записала Руснак Вікторія 2009 року. Назарова Тетяна Василівна (1937). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
