<!--#include virtual="/-/inc/general__page_start.inc" -->
<title>Не втечеш ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Не втечеш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не втечеш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не втечеш <br><span class="article__headerDescription">Українська народна казка Чернігівщини</span></h1>
	<p>Якось їхав один багатій з ярмарку Коли це наганяє якусь стару бабу кульгаву. Та проситься, щоб підвіз. А він відскопирдює пику:</p>
	<p>— Багато всяких тут вештається. Коні в мене потомленії.</p>
	<p>— Ну ж добре, — шамкає баба, — хоч я притупилась на ноги, а до твого двору під завтрашній день дійду.</p>
	<p>Озирнувся багатій, щоб пореготатися з старої й онімів — смерть то. Як стьобоне він коней немилосердно та тікати. Влітає в двір. Скочив з воза та до наймитів:</p>
	<p>— Ріжте баранів, свиней коліть! Пир у мене буде спозарання. До того ідіть, до того й до того, й того звістіть, щоб не барилися, не гаялися. Та ножі наточіть, всі, всі до одного, щоб кожному гостеві по ножаці! Отут столик посередині маленький, для мене, а навкруг для гостей!</p>
	<p>«Як же вона, — думає, — крізь ножі до мене прорветься? Ніяк! Оджену я її. Ач яке стерво! Що не підвіз, так зразу ж на той світ!»</p>
	<p>Як назбиралося гостей. Багач кожному ножа дає. Сам з гострим ножем посередині сідає. А пир на весь мир. Коли це як закашляється, баранина з кісткою йому попалася. Гості давай сміятися. А він синіє, синіє. Поки второпали що до чого, він уже й мертвий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>157 (4514). Не втечеш. СУС —. Записав Просяник Іван Герасимович. Просяник Герасим Дмитрович (1896-1981). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
