<!--#include virtual="/-/inc/general__page_start.inc" -->
<title>Крук і лис ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Крук і лис» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Крук і лис.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Крук і лис <br><span class="article__headerDescription">Українська народна казка про тварин</span></h1>
	<p>Крук зловив молодого зайчика і сів на високе дерево їсти. Але побачив його лис та й гадає собі: «Як би мені від него того зайця вимудрувати?» Каже він до крука: «Я уже видів багато птахів, але сми ще, однако, такого, як ви, не видів. Ви мусите бути найстаршим королем над усіма птахами. Прошу вас, — каже лис, — я би хотів знати ваше імено, а я би про вас і дітям своїм розповів». Крук як учув з лиса такі слова, то раптом розкинув крила і піднісся угору та й каже: «Крук! Крук! Крук!» Та й лиш обізвався, а то м’ясо упало. А лис хап м’ясо та й каже: «Но, мені лиш того було треба!»</p>
	<p>Яковось стало крукові, що він дався лисові змудрувати, та й каже: «Я уже злітав усі гори і долини, знаю уже усю звірину, але такого мудрого звіра я ще не видів. Вам, — каже, — ще лиш бракує, аби-сте знали літати, то вам би у світі пари не було».</p>
	<p>Але лис тим часом м’ясо схарчував та й каже: «Коби мене хто так научив літати, як ти літаєш, то я би дав йому п’ять таких зайців, і то старих, не молодих». Каже йому крук: «Дайте мені такого, як ви з’їли, то я вас навчу за пару минут».</p>
	<p>Лис дуже цим утішився і думає: «Я якби ще так літати умів, то понад мене уже не було би мудрішого!» Каже він до крука: «Добре, а як же се може бути?» А крук каже: «Я спустюся на долину і возьму вас на себе і буду вас так довго учити, поки мете так літати, як я». — «Добре». Крук сів на землю і каже лисові: «Сідайте на мій хребет і держіться мого пір’я».</p>
	<p>Лис вчепився хребта і каже: «Я вже готовий». Але крук поволі здоймається з лисом угору, і чимраз вище, і дивиться, що вже високо знявся понад найвищі дерева, віддалився на чисте поле. А лис зажмурився, бо йому страшно стало, що так далеко від землі. Але крук зміркував лисячий страх та й раптом кинувся в бік, а лис у долину.</p>
	<p>Лис паде стрімголов і кричить: «Я паду! Ґвалту! Я паду!» А крук каже: «Верти, верти хвостом!»</p>
	<p>Та й лис звертів хвостом і як гепнув собов на землю, та й розбився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Крук і лис. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 57, 225. Зап. А. Онищук в 1913 р. у с. Карлів Снятинського пов. (Гуцульщина) від І. Сандуляка. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 378—379.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
