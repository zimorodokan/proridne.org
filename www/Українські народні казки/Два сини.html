<!--#include virtual="/-/inc/general__page_start.inc" -->
<title>Два сини ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Два сини» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Два сини.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Два сини <br><span class="article__headerDescription">Українська народна казка Кіровоградщини</span></h1>
	<p>Давним-давно жили в одному селі чоловік та жінка, мали двох синів. Старший був з розумом хлопчина, а менший зовсім нерозумний. Батько ходив у ліс на полювання і частенько брав із собою старшого сина. Молодший же все лежав на печі та їв матусині калачі.</p>
	<p>Попідростали хлопці, а батько й каже:</p>
	<p>— Пора вам, сини, виходить у світ широкий.</p>
	<p>Зібрала їм матуся нехитрі речі, вивів їх батько на шлях і каже:</p>
	<p>— Ідіть в життя прямою дорогою, нікуди не звертайте. А рівно через рік повертайтеся додому.</p>
	<p>Попрощалися хлопці та й пішли. Ідуть вони, йдуть, аж бачать, старенька бабуся несе з лісу в’язку хмизу за плечима. Старший брат узяв у бабусі хмиз, ще й бабусю під руки взяв. А менший іде насвистуючи, бур’ян палицею збиває. Довели вони бабусю, подякувала вона та й каже:</p>
	<p>— Хлопці, чи не залишитеся ви у мене працювати на рік? Я вже стара, немічна, а за працю добре віддячу.</p>
	<p>Брати подумали-подумали та й залишилися. Старший раненько встає, по господарству допомагає, в полі працює, дрова з лісу носить. А менший одне знає — їсти та на печі спати.</p>
	<p>Минув рік. Покликала бабуся хлопців і каже:</p>
	<p>— Хто що заробив, те й одерже.</p>
	<p>Дала їм кожному по скрині і наказала не відкривати, поки додому не прийдуть. Хлопці зраділи, подякували бабусі і пішли додому.</p>
	<p>Дома їх радо зустріли батьки. Батько й каже:</p>
	<p>— Показуйте, що ви заробили.</p>
	<p>Першим скриню відкрив старший син, а там багато грошей і добра різного. Подякував батько синвоі за сумлінну працю. Настала черга відкривати скриню меншому синові. Відкрили, а там повно мишей. Кинулися вони хто куди. Схватив менший син віника та й давай мишей ганяти.</p>
	<p>Розлютився батько і вигнав меншого сина з двору. Так і стали жити втрьох в добрі та радості.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>296 (8198). Два сини. СУС —. Записала Богащенко Анна 2010 року. Горбенко Людмила Федорівна (1948). Кіровоградська область, Новгородківський район, Новгородка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
