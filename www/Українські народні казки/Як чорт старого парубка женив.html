<!--#include virtual="/-/inc/general__page_start.inc" -->
<title>Як чорт старого парубка женив ☼ Українська народна казка ☼ Народна творчість</title>
<meta name="Description" content="Українська народна казка Буковини «Як чорт старого парубка женив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чорт старого парубка женив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чорт старого парубка женив <br><span class="article__headerDescription">Українська народна казка Буковини</span></h1>
	<p>Старий чорт розсилав своїх синів, щоб людям шкоди наробити: тому фіру з сіном запалити, другому морду набити, третьому ще щось на збитки зробити, А найменшому чортови Іванкови наказав:</p>
	<p>— Підеш у ліс. Там старий парубок з такого-то села рубає дрова. Як складе їх на фіру, то щоби ти йому ту фіру перевернув.</p>
	<p>Пішов чорт Іванко в ліс. Дивиться — є слід саней. Ішов він, ішов по тому сліду, і стало йому зрозуміло, що старий парубок уже поїхав з дровами додому. Не захватив чорт парубка в лісі, а додому повертатися далеко, і вже захотілося чортови їсти. Коли дивиться — а на пенькови лежить кусок мамалиґи, що його старий парубок лишив. Взяв чорт ту мамалиґу, з’їв та й подався додому.</p>
	<p>Зібралися всі чорти. Старший брат хвалиться: «Я зробив таке ...» Середющий каже: «Я зробив таке ...»</p>
	<p>— А що ти зробив? — питає старий чорт свого найменшого сина.</p>
	<p>— Нічого, тату, не зробив, бо я його не захватив у лісі. Лиш з’їв той кусок мамалиґи, що старий парубок забув на пневи.</p>
	<p>— За той кусок мамалиґи будеш йому два роки служити, — сказав старий чорт.</p>
	<p>І пішов чортик шукати старого парубка. Набрав людського вигляду, прийшов до него, заліз на браму та й каже:</p>
	<p>— Добрий день, вуйку!</p>
	<p>— Що ти, синку, хотів?</p>
	<p>— Вуйку, я буду в вас служити.</p>
	<p>— Ну, ходи, послужиш з місяць-два.</p>
	<p>— Ні, я до вас на два роки.</p>
	<p>— То скілко ж ти в мене возьмеш за два роки служби?</p>
	<p>— Що на плечі возьму, вуйку.</p>
	<p>«Що такий хлопець може на плечі взяти? — подумав старий парубок. — Най служить». Погодились,</p>
	<p>— Як тебе звати?</p>
	<p>— Іванко.</p>
	<p>— То берись за хазяйство.</p>
	<p>Старий парубок і так був багач на все село, а з Іванком ще багатший став. Послужив чортик півроку і каже хазяїнови:</p>
	<p>— Вуйку, вам пора женитися.</p>
	<p>— Буду женитися, Іванку, лиш най пройдуть жнива.</p>
	<p>А поруч жив пан. У него було дуже багато десятин пшениці і не було кому її жати. Прийшов пан до багатого парубка за допомогою.</p>
	<p>— Василю, в тебе багато знайомих людей. Може би, ти договорився, щоб мені хоть сто десятин пшениці вижали.</p>
	<p>— Що я вам, пане, можу допомогти? — сказав старий парубок та й відмовив панови.</p>
	<p>А Іванко це підслухав та й каже:</p>
	<p>— Вуйку, йдіть договоряйтеся з паном за двісті десятин.</p>
	<p>— Іванку, з ким же ми її вижнемо?</p>
	<p>— Не журіться, вуйку, ідіть договоряйтеся. Я зроблю.</p>
	<p>— А що за це з пана взяти? — питає Василь наймита.</p>
	<p>— Кажіть панови, що візьмемо стілко, скілко на плечі удвох піднімем. Пішов Василь до пана.</p>
	<p>— А скілко ти за це, Василю, схочеш? Василь каже:</p>
	<p>— Скілко зі своїм наймитом на плечі возьму.</p>
	<p>Пан подумав: «Скілко вони удвох можуть узяти?» Та й каже:</p>
	<p>— Добре, приступайте до жнив.</p>
	<p>Приходить Василь додому.</p>
	<p>— Все, — каже, — Іванку, договорився я. Лиш думаю, як же це ми удвох зробимо.</p>
	<p>А Іванко йому:</p>
	<p>— Вуйку, не журіться. Нагодуєм худобу, все зробим дома, поклепаємо коси і підем оба косити.</p>
	<p>Справили все, поклепали коси і подалися оба на панські лани. Почали косити. Відтягнули по покосу, а тут якраз пан їде. Подивився і нічого не сказав, лиш подумав: «Не буде з цего нічого».</p>
	<p>Зайшло сонце. Іванко й каже:</p>
	<p>— Вуйку, лягайте спати.</p>
	<p>— Що з цего буде? — питає Василь.</p>
	<p>— Не журіться, лягайте спати.</p>
	<p>Василь ляг спати, а чортик скликав усіх чортів, і до ранку вся пшениця була зжата, а на полі стояли дві стирті. Одна стирта менша, а друга — більша. Під більшою стиртою лежала шворка.</p>
	<p>Василь прокинувся і здивовано спитав Іванка:</p>
	<p>— Як же це так вийшло?</p>
	<p>— А це, — каже Іванко, — не ваше діло.</p>
	<p>Як глянув пан рано на свій лан, то й йому дивно стало.</p>
	<p>— Кучере, запрягай коні! — крикнув він. — Поїдем розплачуватися з Василем, бо пшениця в стиртах.</p>
	<p>Приїжджає.</p>
	<p>— Доброго ранку, Василю, як це ти зумів так зробити?</p>
	<p>— Це моє діло, — каже Василь.</p>
	<p>— Ну що ж, Василю, давай розрахуємося. Розрахунок такий, як ти казав?</p>
	<p>— Такий, пане, такий.</p>
	<p>— То беріть на плечі й несіть, що зможете.</p>
	<p>Тут Іванко вискакує з-за стирти, хапає шворку за два кінці і ... стирта посунулась до Василевої хати.</p>
	<p>— Не бери хоч цю другу, — просить наляканий пан.</p>
	<p>Поки Василь прийшов додому, пшениця була вже змолочена і зерно вивіяне. Василь задумався: «Через два роки він потягне все моє хазяйство». Задумався, але не подав виду. А Іванко знов каже:</p>
	<p>— Ну що ж, вуйку, вже пора женитися.</p>
	<p>— Та кого ж я, Іванку, возьму?</p>
	<p>— Вуйку, на цю неділю на другім селі буде весілля. Файно збирайтесь, і підем туди, Кличте на весіллі в танець дівчину, яка вам сподобається. Після кожного танцю підходьте до мене, і я вам скажу, брати чи не брати цю дівчину.</p>
	<p>Так Василь і зробив. Гарно зібрався і пішов на то весілля. Дивиться — гарна дівчина. Кличе її Василь у танець. Потанцював з нею і підходить до наймита.</p>
	<p>— Ну, як, Іванку, гарна дівчина?</p>
	<p>— Гарна, вуйку, але не раджу вам її брати, бо в неї є три чортових ребра.</p>
	<p>— Добре, — каже Василь, — покличем другу.</p>
	<p>Заграла музика, закликав Василь другу дівчину. Дівчина дуже рада, бо Василь — парубок на все село. Після танцю знов підходить Василь до Іванка.</p>
	<p>— Ну як, Іванку?</p>
	<p>— Добра, вуйку. Є в неї одне чортове ребро, але ви не журіться, я його вирву.</p>
	<p>Договорився Василь з тою дівчиною. Дуже скоро вони й поженились. І хазяюють собі втрьох. Хазяйство велике, роботи багато. Нажили Василь з жінкою маленьку дівчинку.</p>
	<p>Коли це його жінки сестра виходить заміж. На таку-то неділю намічається весілля. Іванко й каже:</p>
	<p>— Вуйку, щоби ви в суботу на весілля не йшли. Най ваша жінка йде, а ви прийдете аж у неділю на вечір.</p>
	<p>Так Василь і договорився з жінкою.</p>
	<p>— Хазяйство в нас, жінко, нема як обом іти з дому. Ти йди сьогодні, а я піду аж завтра на вечір.</p>
	<p>Зібралася жінка, взяла дитину й пішла. А на завтра наймит перетворює свого хазяїна в молодого гарного хлопця.</p>
	<p>— Ідіть, — каже, — на весілля. Там через дорогу живе старенька мати вашого тестя. Хата в неї маленька, під соломою. Зайдіть туди і скажіть: «Бабусю, покличте мені оту молодицю, вашу внучку».</p>
	<p>Василь так і зробив. Сказав бабусі за внучку, а бабуся й каже:</p>
	<p>— Хлопче, де ти бачив таке? Вона такого хазяїна має. Багач на все село. Де ж вона схоче з тобою балакати?</p>
	<p>Василь виймає з кишені пару червонців.</p>
	<p>— Нате, тілко зробіть це. Баба гроші в пазуху та й каже:</p>
	<p>— Зараз вона буде тут.</p>
	<p>Пішла баба на весілля і каже внучці з протягом:</p>
	<p>— Марусю, який же тебе красавець кличе! А Маруся їй:</p>
	<p>— Бабко, що ви? Хто для мене може бути кращий за Василя?</p>
	<p>— Марусю, якби ти його побачила! Іди! Подивися, що за красавець. Зразу піти — то буде підозріння якесь. Тоді Маруся вщипнула свою дитину. Дитина почала плакати, кричати. А тато каже їй:</p>
	<p>— Марусю, візьми дитину до бабки та забав її там. Най не кричить, бо тут гості.</p>
	<p>Маруся за дитину та до бабки. Зайшла в хату з дитиною на руках, подивилася на красавця і зомліла. Він починає до неї говорити.</p>
	<p>— ... Чи можемо ми так зробити, щоб ти Василя лишила і пішла зо мною?</p>
	<p>— Я це можу зробити, але ж ти зрозумій, що в мене дитина. А він їй:</p>
	<p>— Як я люблю тебе, то буду любити й твою дитину.</p>
	<p>Вона слухає і не знає, що це її Василь. Погодилася іти з ним і каже:</p>
	<p>— Коли ти за мною прийдеш?</p>
	<p>— Через дві години я буду тут.</p>
	<p>Вийшов красавець з хати, а Маруся почала радитися з бабкою.</p>
	<p>— Що ж робити? — питає Маруся. А бабка каже:</p>
	<p>— Заважає дитина. Але ти не журись. Зоставимо дитину в хаті. Ти йди на весілля, а я запалю хату. Дитина згорить, і все буде гаразд.</p>
	<p>Погодилася Маруся з бабкою. Але коли вони виходили з хати, Іванко-чортик схопив непомітно дитину і поніс додому. Маруся пішла на весілля, а бабка замикає двері і зразу палить хату. За мить розгорівся пожар. Все весілля кинулось гасити, але нічого не могли зробити, бо хата була старенька й під соломою.</p>
	<p>А Маруся кричить:</p>
	<p>— Дитино моя! Мила моя! Що ж я тепер буду робити, що ж я буду своєму Василеви казати!</p>
	<p>Дитину спалили, а красавець через дві години не прийшов. Тато каже:</p>
	<p>— Не плач, Марусю, ми якось його уговоримо.</p>
	<p>Татови вже не до весілля. Запрягає він коні, садить на віз свою дочку Марусю. Баба тоже хоче їхати. Син каже їй:</p>
	<p>— Мамо, сидіть дома. З такого горя мені від Василя попаде, а вам попаде ще більше.</p>
	<p>А баба напирається їхати.</p>
	<p>— Я, — каже, — залізу в мішок, а ти мене зав’яжи. Як буде треба, розв’яжеш.</p>
	<p>Їде тато з дочкою, а на возі — баба в мішку. Приїжджають додому, втворяють браму, і починає Маруся голосити:</p>
	<p>— Що ж ми тепер, Василю, будемо робити! Пропала наша дитина, згоріла на пожарі.</p>
	<p>А Василь питає:</p>
	<p>— Як? Що?</p>
	<p>Марія розказала все докладно, лиш за красавця не сказала. Тесть заспокоює зятя. Василь каже:</p>
	<p>— Нічо, заходьте з Марусею до хати. Дивися, Марусю, то не наша дитина грається в колисці?</p>
	<p>В хаті шум і крик.</p>
	<p>— Як це так вийшло? — питає Маруся чоловіка.</p>
	<p>Не встиг він Марусі все розказати, як у двері хтось голосно постукав. Відкриваються двері, заходить Іванко-чортик і каже:</p>
	<p>— Вуйку, два роки закінчилися. Я вже забираюся від вас.</p>
	<p>— Чекай, Іванку, розрахунку, — каже Василь.</p>
	<p>— Вуйку, я ж вам казав, що служу за то, що на плечі возьму.</p>
	<p>— То що ж ти хочеш узяти?</p>
	<p>— А в мене вже є що брати! — крикнув Іванко.</p>
	<p>Та до воза: вхопив мішок з бабою на плечі, поніс його і кинув з високого мосту в воду,</p>
	<p>— Оце тобі, бабо! Більше дітей розводити не будеш.</p>
	<p>Оця баба й була тим чортовим ребром, яке треба було вирвати Василевій жінці. А Василь і далі жив з жінкою по-хорошому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 20 січня 1976 року Бражанюк Іван Юстинович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як чорт старого парубка женив <br><span class="article__headerDescription">Українська народна казка Буковини</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Як чорт старого парубка женив — 01.png" alt="ЯК ЧОРТ СТАРОГО ПАРУБКА ЖЕНИВ — Українська Народна Казка Буковини" title="ЯК ЧОРТ СТАРОГО ПАРУБКА ЖЕНИВ — Українська Народна Казка Буковини">
		<figcaption class="illustration__caption">ЯК ЧОРТ СТАРОГО ПАРУБКА ЖЕНИВ — Українська Народна Казка Буковини</figcaption>
	</figure>

	<p>Старий чорт розсилав своїх синів, щоб людям шкоди наробили: тому фіру з сіном запалили, того набили, тому ще щось на збитки вчинили. А найменшому синові Іванкові чорт наказав:</p>
	<p>— Підеш у ліс. Там старий парубок з такого-то села рубає дрова. Як складе їх на фіру, то щоб ти йому ту фіру перевернув.</p>
	<p>Пішов чорт Іванко в ліс. Дивиться, є слід санний. Але не розібрав Іванко, що слід не в ліс вів, а з лісу. Ішов він, ішов, і стало йому зрозуміло, що старий парубок уже поїхав з дровами додому. Не застав чорт парубка в лісі, а вертатися далеко, і хочеться чортові їсти. Коли дивиться, на пеньку лежить шматок мамалиґи. (То старий парубок лишив). З’їв чорт ту мамалиґу та й подався додому.</p>
	<p>На вечір зібралися вдома всі чорти. Старший брат хвалиться:</p>
	<p>— Я зробив те. Середущий і собі:</p>
	<p>— А я зробив таке-то.</p>
	<p>— А ти що зробив? — питає старий чорт свого найменшого сина.</p>
	<p>— Нічого я, тату, не зробив, бо старого парубка у лісі не застав. Лиш з’їв той шматок мамалиґи, що він забув на пневі.</p>
	<p>— За той шматок мамалиґи будеш йому два роки служити, — сказав старий чорт.</p>
	<p>І пішов чортик шукати старого парубка. Прийшов до нього, перекинувся на хлопчика, заліз на браму та й каже:</p>
	<p>— Добрий день, вуйку!</p>
	<p>— Добрий день. Що ти, синку, хотів?</p>
	<p>— Вуйку, я буду у вас служити.</p>
	<p>— Ну, ходи, послужиш з місяць або два.</p>
	<p>— Ні, я до вас на два роки.</p>
	<p>— То скільки ж ти з мене візьмеш за два роки служби? — питає парубок.</p>
	<p>— Що на плечі візьму, вуйку.</p>
	<p>«Що ж такий хлопчик може на плечі взяти? — подумав парубок. — Най служить». Погодились.</p>
	<p>— Як тебе звати? — спитав старий парубок.</p>
	<p>— Іванко.</p>
	<p>— Ну що ж, берись за хазяйство. Будем удвох робити. Старий парубок і так був багач на все село, а з Іванком ще багатший став. Прослужив чортик півроку і каже хазяїнові:</p>
	<p>— Вуйку, вам пора женитися.</p>
	<p>— Буду женитися, Іванку, най минуться жнива.</p>
	<p>А недалеко жив пан. У нього був дуже великий лан пшениці, і не було кому її жати. Прийшов пан до багатого парубка за допомогою.</p>
	<p>— Василю, у тебе багато знайомих. Може б, ти домовився, щоб мені хоч сто десятин вижали?</p>
	<p>— Що я вам, пане, можу допомогти? — сказав старий парубок та й відмовив панові. А Іванко це підслухав та й каже:</p>
	<p>— Вуйку, ідіть домовляйтеся за двісті десятин.</p>
	<p>— Іванку, з ким же ми стільки вижнемо?</p>
	<p>— Не журіться, вуйку, ідіть домовляйтеся. Я зроблю.</p>
	<p>— А що за це взяти з пана? — питає Василь наймита.</p>
	<p>— Скажіть панові, що візьмемо, скільки на плечі вдвох піднімемо, — каже Іванко.</p>
	<p>Пішов Василь до пана.</p>
	<p>— Пане, я беруся зжати двісті десятин пшениці.</p>
	<p>— А скільки ти за це, Василю, схочеш? Василь каже:</p>
	<p>— Скільки зі своїм наймитом на плечі візьму.</p>
	<p>Пан подумав: «Скільки вони можуть удвох взяти?» Та й каже:</p>
	<p>— Добре, приступайте до роботи. Приходить Василь додому.</p>
	<p>— Все, — каже, — Іванку, договорився я. Лиш не знаю, як ми це удвох зробимо.</p>
	<p>А Іванко йому:</p>
	<p>— Вуйку, не журіться. Давайте нагодуємо худобу, все справимо дома, поклепайте коси та й підем оба косити.</p>
	<p>Справили все, поклепали коси і подалися на панський лан. Почали косити. Відтягнули по покосові, а тут і пан їде. Подивився, нічого не сказав, лиш подумав: «Не буде з цього нічого».</p>
	<p>Зайшло сонце. Іванко й каже:</p>
	<p>— Лягайте спати.</p>
	<p>— Та й що з того, що я ляжу? — питає Василь.</p>
	<p>— Не журіться, лягайте.</p>
	<p>Ліг Василь спати. А чортик скликає всіх чортів, і до ранку виросли дві стирти. Одна стирта більша, а друга менша. Під більшою стиртою лежала шворка.</p>
	<p>Василь прокинувся і здивовано спитав Іванка:</p>
	<p>— Як це так вийшло?</p>
	<p>— А це, — каже Іванко, — моє діло.</p>
	<p>А як пан глянув рано на свій лан, то й йому дивно стало.</p>
	<p>— Кучер, запрягай коні! — крикнув пан. — Поїдемо розплачуватися з Василем, бо пшениця уже в стиртах.</p>
	<p>Приїжджає.</p>
	<p>— Доброго ранку, Василю, як це ти зумів так зробити?</p>
	<p>— Це моє діло, — каже Василь.</p>
	<p>— Ну, що ж, Василю, давай розрахуємось. Плата така, як ти казав?</p>
	<p>— Така, пане, така.</p>
	<p>— То беріть на плечі та й несіть, що зможете.</p>
	<p>Тут Іванко вискакує з-за стирти, хапає шворку за два кінці і... стирта посунулася до Василевої хати.</p>
	<p>— Не бери хоч цю другу, — просить наляканий пан.</p>
	<p>Поки Василь прийшов до хати, пшениця була вже змолочена і зерно вивіяне. Василь задумався. «Через два роки він потягне все моє хазяйство». А Іванко каже:</p>
	<p>— Ну, що ж, вуйку, пора вже вам женитися.</p>
	<p>— Та кого ж я, Іванку, візьму?</p>
	<p>— Вуйку, в неділю на другому селі буде весілля. Файно вбирайтесь і кличте на весіллі в танець дівчину, яка вам сподобається. Після кожного танцю підходьте до мене, і я вам скажу, брати, чи не брати ту дівчину.</p>
	<p>Так Василь і зробив. Гарно вбрався і пішов на весілля. Дивиться, гарна дівчина. Кличе її Василь у танець. Потанцював з нею і підходить до наймита.</p>
	<p>— Ну, як, Іванку, гарна дівчина?</p>
	<p>— Гарна, вуйку, але не раджу вам її брати, бо в неї е три чортових ребра.</p>
	<p>— Добре, — каже Василь, — покличу другу.</p>
	<p>Заграла музика, закликав Василь другу дівчину. Дівчина дуже рада, бо Василь парубок на все село. Після танцю знов підходить Василь до Іванка.</p>
	<p>— Ну, як, Іванку?</p>
	<p>— Хороша, вуйку. Є в неї одне чортове ребро, але ви не журіться, я його вирву.</p>
	<p>Договорився Василь із тою дівчиною. Дуже скоро вони поженились. І живуть собі утрьох. Хазяйство велике, роботи багато. Нажили Василь із жінкою маленьку дівчинку.</p>
	<p>Коли це виходить заміж сестра його жінки. На таку-то неділю намічається весілля. Іванко й каже:</p>
	<p>— Вуйку, щоб ви в суботу на весілля не йшли. Най ваша жінка йде, а ви прийдете аж у неділю на вечір.</p>
	<p>Так Василь і домовився з жінкою.</p>
	<p>— Хазяйство в нас, жінко, нема як обом іти з дому. Ти йди сьогодні, а я прийду аж завтра на вечір.</p>
	<p>— Добре, най буде так.</p>
	<p>Зібралася жінка і пішла з дитиною на весілля. А на завтра наймит перетворив свого хазяїна в молодого гарного хлопця.</p>
	<p>— Ідіть, — каже, — на весілля. Там через дорогу живе старенька мати вашого тестя. Зайдіть до неї і скажіть: «Бабусю, покличте мені оту молодицю, вашу внучку».</p>
	<p>Василь так і зробив. А бабуся каже:</p>
	<p>— Хлопче, де ти бачив таке? Вона такого хазяїна має. Багач на все село. Де ж вона схоче з тобою балакати?</p>
	<p>Василь виймає з кишені пару червінців,</p>
	<p>— Нате, тільки зробіть це. Баба гроші в пазуху та й каже:</p>
	<p>— Зараз буде.</p>
	<p>Пішла баба на весілля та й каже з протягом;</p>
	<p>— Марусю, який же тебе красень кличе. А Маруся їй:</p>
	<p>— Бабко, що ви? Хто може бути кращий за Василя?</p>
	<p>— Марусю, якби ти його побачила! Іди подивися, що за красень.</p>
	<p>Зразу піти, то буде підозріння якесь. Тоді Маруся вщипнула свою дитину. Дитина почала плакати. А тато каже:</p>
	<p>— Марусю, візьми дитину до бабки та забав її там. Най не кричить, бо тут гості.</p>
	<p>Маруся за дитину та до бабки. Зайшла в хату з дитиною — на руках, подивилася на красеня і зомліла. Він починає до неї говорити:</p>
	<p>— Чи могли б ми так зробити, щоб ти Василя лишила і пішла зо мною?</p>
	<p>— Я це можу зробити, але ти зрозумій, що в мене дитина.</p>
	<p>А він їй каже:</p>
	<p>— Як я люблю тебе, то буду любити й твою дитину. Погодилася вона йти з красенем. І питає його:</p>
	<p>— Коли ти за мною прийдеш?</p>
	<p>— Через дві години буду тут.</p>
	<p>Виходить красень із хати. Маруся з бабою почали радитися:</p>
	<p>— Що ж робити? — питає Маруся. А баба каже:</p>
	<p>— Заважає дитина. Але ти не журися. Зоставимо дитину в хаті. Ти іди на весілля, а я запалю хату. Дитина згорить, і все буде добре.</p>
	<p>І погодилася Маруся з бабою. Але, коли виходили з хати, Іванко-чортик схопив непомітно дитину і поніс додому.</p>
	<p>Маруся пішла на весілля, баба замикає двері і зразу підпалює хату. Розгорілася пожежа. Все весілля кинулося гасити. Але нічого не могли зробити, бо хата була старенька і під соломою.</p>
	<p>А Маруся кричить:</p>
	<p>— Дитино моя, рідна моя, що я тепер буду робити, що ж я буду своєму Василеві казати!</p>
	<p>Тато каже:</p>
	<p>— Не плач, Марусю, якось умовимо Василя.</p>
	<p>Татові вже не до весілля. Запрягає він коні, садить на віз Марусю. А баба теж хоче їхати. Син каже їй:</p>
	<p>— Мамо, сидіть дома. З такого горя мені від Василя попаде, а вам попаде ще більше.</p>
	<p>А баба напирається їхати.</p>
	<p>— Я, — каже, — залізу в мішок, а ти мене зав’яжи. Як буде мене треба, розв’яжеш.</p>
	<p>Їде тато з дочкою, а ззаду в возі баба в мішку. Приїжджають до дому, відчиняють браму. І починає Маруся голосити:</p>
	<p>— Що ж ми тепер, Василю, будемо робити! Пропала наша дитина, згоріла на пожежі.</p>
	<p>А Василь питає:</p>
	<p>— Як? Що?</p>
	<p>Марія все розказала. Умовляє тесть зятя. А Василь каже:</p>
	<p>— Нічо’, ідіть з Марусею до хати. Дивися, Марусю, то не наша дитина грається в колисці?</p>
	<p>У хаті шум і гармидер.</p>
	<p>— Як це так вийшло? — питає Маруся чоловіка.</p>
	<p>Не встиг він відповісти Марусі, як хтось голосно постукав у двері. Заходить Іванко-чортик і каже:</p>
	<p>— Вуйку, два роки закінчились. Я вже забираюся від вас.</p>
	<p>— Чекай, Іванку, буду платити тобі.</p>
	<p>— Вуйку, я ж вам казав, що служу за те, що на плечі візьму.</p>
	<p>— Що ж ти хочеш узяти? — спитав Василь і подумав: «Він же все моє хазяйство може на плечі взяти».</p>
	<p>— А в мене вже є що брати! — крикнув Іванко. Та до воза, вхопив мішок із бабою на плечі, поніс його до річки і кинув з високого мосту у воду.</p>
	<p>— Оце тобі, бабо! Більше не будеш дітей розлучати! Оця баба й була тим чортовим ребром, яке треба було вирвати Василевій жінці. А Василь із жінкою жили собі далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як чорт старого парубка женив. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 810А + Невказані сюжети. Записано 20 січня 1976 року в селі Рукшині Хотинського району Чернівецької області від Івана Юстиновича Бражанюка (1931 року народження, освіта — 7 класи, робітник).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
