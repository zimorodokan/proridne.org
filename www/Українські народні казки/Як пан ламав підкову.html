<!--#include virtual="/-/inc/general__page_start.inc" -->
<title>Як пан ламав підкову ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як пан ламав підкову» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан ламав підкову.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан ламав підкову <br><span class="article__headerDescription">Українська народна казка Закарпаття</span></h1>
	<p>Одного разу пан привіз до кузні підкувати свого коня. Цей пан був дуже сильний і любив вихвалятися своєю силою. Каже він ковалеві:</p>
	<p>— Гей, слухай, небораче! Зроби дві підкови для мого коня, та тільки, щоб були вони з доброго заліза! За роботу дістанеш стільки, скільки вона буде коштувати! Та роби швидко, бо я вранці на полювання збираюся.</p>
	<p>Коваль відразу взявся до діла. Спориться робота: одна підкова вже є.</p>
	<p>Взяв пан підкову, помоцував, помоцував, і підкова розламалася.</p>
	<p>— Залізо слабке! Дай ліпше!</p>
	<p>Подивився коваль на пана й посміхнувся. Взявся кувати знову. Коли підкова була готова, подав панові.</p>
	<p>Вхопився пан ламати. Витискує з себе всі сили, а підкова не гнеться.</p>
	<p>— Ця вже добра! Тільки куй швидко, бо мене побратими чекають.</p>
	<p>Кінь уже підкований, б’є по землі копитами. Коваль стоїть, чекає плату. Вийняв пан золото і подав ковалеві.</p>
	<p>— Це тобі за добру роботу! Коваль каже:</p>
	<p>— Пане, ваш золотий недобрий! Дивіться! — і зламав монету.</p>
	<p>Придивився пан до коваля. Невисокий на зріст, а золотого зламав, як скло. Вийняв пан два золоті й подав. Коваль склав їх докупи теж переломив. Та й каже:</p>
	<p>— І ці гроші недобрі! — й сміється.</p>
	<p>Здивувався пан. Та що міг чинити? Вийняв з кишені три золоті та й подав ковалеві.</p>
	<p>Коваль поклав гроші до кишені, а пап більше не хвалився силою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як пан ламав підкову. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за; «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с, 33 — 34. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
