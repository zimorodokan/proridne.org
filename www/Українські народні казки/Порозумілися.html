<!--#include virtual="/-/inc/general__page_start.inc" -->
<title>Порозумілися ☼ Українська народна казка ☼ Народна творчість</title>
<meta name="Description" content="Українська народна казка Поділля «Порозумілися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Порозумілися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Порозумілися <br><span class="article__headerDescription">Українська народна казка Поділля</span></h1>
	<p>Було це одного літнього дня. Жала молода селянка жито край дороги. От їде пан. Захотів він покепкувати з дівчини і, не привітавшись, запитує:</p>
	<p>— Що це за дєрєвня?</p>
	<p>— Що це за дерева? Оце дуб, ото граб, а там береза. А тобі чого треба?</p>
	<p>— Та я тебе не це питаю.</p>
	<p>— А що?</p>
	<p>— Я хочу знати, що це за село?</p>
	<p>— А-а-а, що то зацвіло? А то Никодимова гречка та Горпинині соняшники по бараболі.</p>
	<p>— Я ж тебе не це питаю.</p>
	<p>— А що?</p>
	<p>— Скажи мені, кого ви в селі слухаєте?</p>
	<p>— О-о-о! Та у нас в селі є один хлопець. Ото як вийде він у свято на вулицю, та як стане на сопілці грати, то і старі, і малі, і молоді — все село його слухає.</p>
	<p>— Та я ж тебе не це питаю. Скажи мені, хто у вас в селі найстарший?</p>
	<p>— А знаєте, є у нас в селі баба Терпелиха, то їй уже від Трійці дев’яносто дев’ятий рік пішов. Ото вона у нашому селі найстарша.</p>
	<p>Нічого іншого не залишалося панові, як їхати далі, так нічого і не дізнавшись. Хотів пан над дівчиною покепкувати, та сталося так, що покепкували над ним.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (7043). «Порозумілися». СУС — 220***. Записано 2009 року. Харків Віра Левківна (1927). Вінницька область, Погребищенський район, Чапаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Порозумілися <br><span class="article__headerDescription">Українська народна казка Чернігівщини</span></h1>
	<p>Купив господар на базарі гусака заморської породи. Приніс додому, а гусак швидко з кошика виліз і взявся нові порядки на обійсті встановлювати. Почалапав до буди, де Бровко, хазяйський пес, відпочивав. Бровка за носа ущипнув і загелкотав:</p>
	<p>— Чого розлігся? Геть звідси! Тепер це моя хата!</p>
	<p>— Я господареві он скільки служу та добро стережу, — образився Бровко.</p>
	<p>— Тепер нема такої потреби, я буду все стерегти.</p>
	<p>— Хай буде так.</p>
	<p>Виліз пес з буди, а гусак шмигнув на його місце і загелкотав, мовляв, ми з тобою порозумілися.</p>
	<p>Новина про нового сторожа облетіла село. Докотилася і в ліс, де жила лисичка. От тільки настала ніч, прокралася вона в село, діждалася, поки гусак у буді заснув, шмигнула в двір і…вхопила його. Та так міцно, що він ледве встиг гелготнути:</p>
	<p>— Рятуйте!</p>
	<p>Тільки лисичка намірилася чкурнути з двору, аж звідкись з’явився Бровко. Зчинив такий ґвалт, що збіглося чи не все село. Злодійку зловили, а гусака господар відібрав.</p>
	<p>— Ну, що гусаче, порозумілись? — спитав пес.</p>
	<p>А гусак тільки похнюплено стоїть.</p>
	<p>— Ото ж бо. Звільняй буду!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>260 (4531). Порозумілися. СУС —. Записано 2008 року. Полоз Ольга Іванівна (1922). Чернігівська область, Прилуцький район, Лісове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
