<!--#include virtual="/-/inc/general__page_start.inc" -->
<title>Дід, баба і курочка-рябушечка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Дід, баба і курочка-рябушечка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід, баба і курочка-рябушечка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід, баба і курочка-рябушечка <br><span class="article__headerDescription">Українська народна казка про тварин</span></h1>
	<p>Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче. Полетіла сорока, сіла на дубочку. Питає дуб сороки:</p>
	<p>— Чого ти скрекочеш?</p>
	<p>— Ей, дубе, коли б ти знав, то б і листя поопускав. Дуб листя поопускав.</p>
	<p>Прийшов бичок.</p>
	<p>— Чого ти, дубе, листя поопускав?</p>
	<p>— Якби ти знав, то ти б і ріжки позбивав. Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче, дуб листя поопускав, бичок ріжки позбивав.</p>
	<p>Пішов бичок до води. Вода питає:</p>
	<p>— Бичок, бичок, чого ти ріжки позбивав?</p>
	<p>— Ей, водо, водо, якби ти знала, то ти б кров’ю стала. Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче, дуб листя поопускав, бичок ріжки позбивав, вода кров’ю стала.</p>
	<p>Прийшла наймичка попова по воду:</p>
	<p>— Водо, водо, чого ти кров’ю стала?</p>
	<p>— Дівко, дівко, якби ти знала, то ти б і відра побила. Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче, дуб листя поопускав, бичок ріжки позбивав, вода кров’ю стала, наймичка відра побила.</p>
	<p>Прийшла наймичка додому. Піп питає:</p>
	<p>— Нащо ти відра побила?</p>
	<p>— Ей, попе, попе, якби ти знав, то ти б усе з церкви повикидав. Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче, дуб листя поопускав, бичок ріжки позбивав, вода кров’ю стала, наймичка відра побила, піп усе з церкви повикидав.</p>
	<p>Прийшов [піп] до попаді. Попадя питає:</p>
	<p>— Попе, попе, нащо ти усе з церкви повикидав?</p>
	<p>— Ой попаде, попаде, якби ти знала, ти б проскури повикидала. Був собі дід та баба, мали собі курочку-рябушечку. Курочка яєчко знесла. Баба хижку мила, яєчко розбила. Дід плаче, баба плаче, ворота скриплять, сорока скрекоче, дуб листя поопускав, бичок ріжки позбивав, вода кров’ю стала, наймичка відра побила, піп усе з церкви повикидав, попадя проскури повикидала...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дід, баба і курочка-рябушечка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 241 /III. Зап. у м. Борисполі Переяславського пов. Полтавської губ. Час запису не зазначений, Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 90—91.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
