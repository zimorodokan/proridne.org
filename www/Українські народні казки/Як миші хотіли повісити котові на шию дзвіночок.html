<!--#include virtual="/-/inc/general__page_start.inc" -->
<title>Як миші хотіли повісити котові на шию дзвіночок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як миші хотіли повісити котові на шию дзвіночок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як миші хотіли повісити котові на шию дзвіночок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як миші хотіли повісити котові на шию дзвіночок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Однією погожою дниною посходились миші та пацюки в коло і почали радитись, як би їм кота приборкати. Довго думали-гадали — нема ради.</p>
	<p>Аж ось одна миша й каже:</p>
	<p>— А повісьмо йому на шию дзвоника. Як тільки кіт ворухнеться, дзвінок закалатає та й попередить нас про небезпеку.</p>
	<p>Сподобалася компанії така думка.</p>
	<p>— Зберімо тепер гроші, щоб купити дзвінок! — гукає до громади миша, котра порадила повісити дзвоник котові на шию.</p>
	<p>Заходилися миші рахувати, хто скільки має дати, але невдовзі почалися між ними чвари, бо кожна собі гадала, що повинна менше дати, ніж інша.</p>
	<p>— Тобі доведеться платити мало, а мені багато! Чому ж це ти маєш платити дещицю, а я он скільки!..</p>
	<p>Такі слова чулися з усіх кутків та шпаринок.</p>
	<p>Тоді слово взяла одна старезна миша, яка багато бачила на своєму віку, перейшла і смалене і палене, не раз воювала з котами:</p>
	<p>— А вгамуйтесь-но! Не потрібні мені ваші гроші! Я сама куплю дзвоник. Але покажіть мені того відважного лицаря, який повісить дзвоник котові на шию! Хай він вийде на середину.</p>
	<p>І тут навіть найсильніші нахабніші пацюки опустили голови. Так припинилися чвари в мишачому царстві.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>200 (5438). Як миші хотіли повісити котові на шию дзвіночок. СУС (- 113Е*). Записано 2008 року. Степанова Євдокія Миколаївна (1923). Черкаська область, Шполянський район, Шпола</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
