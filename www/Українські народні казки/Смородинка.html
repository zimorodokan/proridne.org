<!--#include virtual="/-/inc/general__page_start.inc" -->
<title>Смородинка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Смородинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Смородинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Смородинка <br><span class="article__headerDescription">Українська народна казка Полтавщини</span></h1>
	<p>У стародавні часи жив на світі король, і було у нього три сини. А неподалік жила вдова, і була у неї єдина дочка. Дочку прозивали Смородинкою, тому що вона нічого, окрім смородини, не їла.</p>
	<p>Одного разу вона захворіла. Не могла більше матінка смородину їй купувати. Що бідній жінці робити, як дочку від смерті врятувати? Підглянула вона, що в монастирському саду смородини видимо-невидимо, прокралася туди і цілий кошик смородини назбирала. А як стала виходити, зирк, назустріч настоятелька того монастиря йде і говорить їй з докором:</p>
	<p>— Ти що ж це робиш, жінко?</p>
	<p>Злякалася бідна жінка.</p>
	<p>— Ніколи в житті я нічого чужого не брала, — відповіла вона настоятельці, — і зараз не стала б, коли б не крайність прийшла! Є у мене донечка краси небаченої, в цілому світі не знайти їй рівної. Та ось біда: коли не поїсть вона день-другий смородини, помре. Нині не їла, якщо і завтра не поїсть, помре.</p>
	<p>Настоятелька пробачила бідну жінку, але пішла провести її до самого будинку: ніяк не вірилося їй, що у цієї бідної жінки дочка така особлива. Коли ж побачила, що дівчина і справді красуня, сказала її матері:</p>
	<p>— Послухай мене, ти жінка бідна, віддай нам дочку свою, у нас вона зможе їсти смородини вдосталь.</p>
	<p>Бідній жінці що робити? Смородина тільки в монастирі росте. Віддала вона свою донечку. Стала дівчина в монастирі жити. У ті пори ще дозволялося черницям вікна монастирські навстіж тримати. Смородинка у віконце те ні-ні та й гляне.</p>
	<p>І ось одного разу проїздили біля монастиря три королевичі, побачили вони дівчину і немов до місця прикипіли: не зустрічали отакої краси!</p>
	<p>Старший королевич негайно божитися почав, що доти не заспокоїться, поки не назве красуню дружиною своєю. Середній королевич туди ж. І він, мовляв, не заспокоїться, поки дівчину дружиною не назве. А молодший королевич сказав:</p>
	<p>— Не бувати цьому! Моєю дружиною вона стане!</p>
	<p>Зчепилися тут королевичі—страх! Чужі люди насилу їх розняли. На шум і настоятелька до вікна підійшла: що, мовляв, трапилося? Смородинка їй каже:</p>
	<p>— Це вони через мене б’ються.</p>
	<p>Злякалася настоятелька: ану як король та королева докоряти їй почнуть! Негайно веліла вона Смородинці від вікна відійти і почала соромити її. Коли ж дівчина виправдовуватися почала, тому що ні в чому не була винна, настоятелька їй і говорить:</p>
	<p>— Ось воно що! Виходить, ти не лише собою пригожа, але ще і помислами чиста, гордячка? Так хай же, Смородинко, вся ця краса та чистота твоя ящіркою обернеться. І жити ти будеш тепер не у мене, а на самому краю світу!</p>
	<p>У ту ж мить обернулася бідна Смородинка ящіркою, а ще за хвилину опісля опинилася вона на краю світу.</p>
	<p>Час ішов, матінка тих королів померла, отець їх дуже постарів. Радий би він був зняти з себе своє звання королівське, та тільки ніяк не міг вирішити, якому з синів передати його, бо любив всіх трьох однаково. І сказав синам старий король:</p>
	<p>— Троє вас у мене, сини мої рідні, і кожен, знаю, за двох інших не кращий. Але все ж таки випробую я вас. Той, хто три мої прохання виконає, той і королівство отримає.</p>
	<p>Всі три сини погодились: що ж, мовляв, король-батечко, викладай свої три прохання.</p>
	<p>— Спершу, дітки мої, і одного буде достатньо, — сказав король, — хотів би я мати чудо-хустку, стільки-то сажнів в довжину, та стільки ж завширшки, а при цьому щоб вона через обручку протягалася.</p>
	<p>Присягнулися королевичі в один голос, що чудо-хустку роздобудуть. Узяли вони з собою грошей і вирушили в дорогу. Виїхали з фортеці, бачать, три дороги в різні боки</p>
	<p>розбігаються. Дві дороги хороші були, ними двоє старших і поїхали. А третя дорога вся в грудках та ямах, вона молодшому королевичу дісталася.</p>
	<p>Старші королевичі скоро прибули у велике і красиве місто. А молодший брів та брів, зовсім притомився, живої душі по дорозі не зустрів, пташки і тієї не побачив. Старші брати накупили в місті всякого ткання-полотна, а молодший все йшов та йшов без зупинки. І прийшов він так на край світу.</p>
	<p>На краю світу побачив молодший королевич міст кам’яний, сів на мосту, зажурився, що ж тепер йому робити? Адже ось яка біда: не виконати йому і першого прохання батька свого. Він і не помітив, як підповзла до нього маленька ящірка із золотистою спинкою. Підповзла і тихенько питає (у ті часи тварини уміли ще розмовляти):</p>
	<p>— Що засмутився, королевичу, про що задумався?</p>
	<p>Подивився на ящірку король і відповідає:</p>
	<p>— Ех, ящірко-золота спинко, навіщо питаєш, адже все одно ради не даси, горю моєму не допоможеш.</p>
	<p>— А ти розкажи, —просить ящірка, —раптом та допоможу тобі.</p>
	<p>Розповів тоді їй королевич, що їх у батька три сини і вирішив батько тому синові королівство віддати, хто три його бажання виконає. А перше його бажання таке: роздобули б йому чудо-хустку, стільки-то сажнів в довжину і стільки ж завширшки, а при цьому щоб через обручку протягалася. Вислухала його ящірка і каже:</p>
	<p>— Гаразд, королевичу, ти посидь тут, а я, можливо, горю твоєму допоможу.</p>
	<p>Прошмигнула ящірка під міст, в павукове царство. З павуками вона велику дружбу вела, ось і попросила їх:</p>
	<p>— Допоможіть!</p>
	<p>Павуки негайно взялися нитки сукати, хустку небачену ткати. Десять днів, десять ночей трудились і виготовили тканину. Ящірка вгору її віднесла, королевичу подала. Уміщалася чудова хустка у нього в кишені. Між тим два старші брати давно вже додому повернулися, тканин всіляких понавозили прірву. Шматки були і в довжину хороші, і завширшки якраз, та тільки жоден крізь батькову обручку не проліз.</p>
	<p>Тут і молодший королевич надійшов. Виймає він з кишені свою хустку. Король її крізь обручку протягнув, молодшому синові киває.</p>
	<p>— Ось це справа, — каже, — крізь кільце хустка вільно проходить, та тільки не знаю, чи така вона завширшки і в довжину, як я замовляв!</p>
	<p>Негайно наказав він мірщиків привести. Поміряли вони тканину і вздовж і впоперек — була вона в самий раз!</p>
	<p>Зрадів старий король.</p>
	<p>— Ось бачите, діти мої, — говорить, — наймолодший краще за всіх із завданням впорався. Та тільки лишаються ще два випробування. Хто з вас з ними справиться, тому і королівство дістанеться. А зараз слухайте моє прохання: принесіть ви мені маленьку собачку. Та таку, щоб в шкаралупі золотого горішка уміщалася. А як з шкаралупи вискочить, щоб гавкіт її в сімдесяти семи королівствах чути було.</p>
	<p>Знову вирушили брати в дорогу. Старші, як і перше, хорошими дорогами до міста, а молодший знову по ковбанях, на край світу. Ось прийшов молодший королевич на край світу та й говорить гучним голосом:</p>
	<p>— Ящірко—золотая спинка, вийди на поклик мій!</p>
	<p>Ящірка до нього й вибігла.</p>
	<p>— Чого тобі, королевичу, потрібно?</p>
	<p>Королевич сумно їй відповідає:</p>
	<p>— Ось тепер, я думаю, не зумієш ти волю мою виконати.</p>
	<p>— А ти скажи, — відповідає йому ящірка, —може, й зумію!</p>
	<p>Розповів король про батькове бажання. Про те, яка йому собачка потрібна. Ящірка замислилася, а потім і говорить:</p>
	<p>— Нікуди не йди, може, я зумію тобі допомогти!</p>
	<p>І прошмигнула вона в підземне царство, де малесенькі чоловічки мешкають. Пробралася вона прямо до короля чоловічків тих і почала просити:</p>
	<p>— Зроби, милість, віддай ти мені ось таку та таку карликову собачку.</p>
	<p>І віддав їй карликовий король свого першого міністра: він і був якраз тією самою собачкою. Заховала ящірка собачку в золоту шкаралупу горіхову і вибралася з підземного царства. Королевичеві ж наказала так:</p>
	<p>— Ось візьми горішок, в кишеню поклади, та дивися дорогою не відкривай, біжи до отця скоріше!</p>
	<p>Два його старших брати давно вже були удома. З тим і вернулися, що подібного собаки на світі не водиться і, мовляв, шукати його — тільки час дарма втрачати. Угледів король молодшого свого сина і говорить:</p>
	<p>— Ну що, синку, і ти з порожніми руками прийшов, як твої брати?</p>
	<p>Тут королевич радісно виймає з кишені золотий горішок, відкриває його, а собачка як вискочить! Та як загавкає—чути було цей гавкіт в сімдесяти семи королівствах. Слухає її гавкіт король не наслухається, задоволений, ніби спину йому маслом змащують. І сказав король синам:</p>
	<p>— Ну, бачите, сини мої дорогі, молодший і з цією задачкою справився. Але тільки ось вам моє останнє слово: хто третє моє бажання виконає, тому і бути королем. А бажаю я ось що: тому з вас державу залишу, хто найкрасивішу наречену в палац приведе.</p>
	<p>Старші брати зраділи, тут же нахвалятися почали:</p>
	<p>— Вже в чому, в чому, а в цьому ми молодшого братика обійдемо, адже ми де тільки не були, яких красунь не бачили! Серед стількох як не вибрати найкрасивішу? А кого бачив молодший брат на краю світу? Нікого і не бачив. Хіба що ящірку!</p>
	<p>І справді засмутився молодший королевич, що вже тут скажеш, адже не приведе йому ящірка з-під землі красуню-наречену. Та все-таки відправився він до неї, сумний, сів на мосту кам’яному. Прибігла ящірка. Королевич їй говорить:</p>
	<p>— Тепер вже, ящірко, ти і справді моїй біді не допоможеш.</p>
	<p>Ящірка — Золота Спинка тихо, ласкаво йому відповідає:</p>
	<p>— Хтозна, може, і допоможу.</p>
	<p>— Ні, — говорить королевич, — адже батько наш ось що сказав нам: хто найкрасивішу наречену в палац приведе, тому і бути королем.</p>
	<p>Почервоніла тут ящірка—Золота Спинка і каже йому:</p>
	<p>— Ану, візьми ти мене в руку міцніше та об цей кам’яний міст удар сильніше!</p>
	<p>Королевич оторопів.</p>
	<p>— Ну вже ні, — говорить він ящірці, —цього я нізащо не зроблю. Щоб я та ударив тебе, коли я великою подякою тобі дякувати маю!</p>
	<p>Але ящірка не відступалася:</p>
	<p>— Виконай прохання моє, удар мене об кам’яний міст!</p>
	<p>Ніяк не погоджувався королевич, але потім побачив, що ящірка засмутилася, примружився міцно та і вдарив її об кам’яний міст. І що ж він бачить? Стоїть перед ним замість ящірки красуня, яких світ не бачив. І говорить вона королевичу:</p>
	<p>— Що, королевичу, чи пізнав мене?</p>
	<p>А королевич трохи розуму не позбувся з радості.</p>
	<p>— Начебто і пізнаю, та тільки очам своїм повірити боюся.</p>
	<p>Із сміхом відповідає йому красуня небачена:</p>
	<p>— Та це ж я з вікна монастирського виглядала! Через мене ти бійку затіяв! Смородинка я!</p>
	<p>Королевич все дивується, очима кліпає, а Смородинка говорить:</p>
	<p>— Ось тепер, королевичу, я навіки твоя, тільки смерть нас розлучить!</p>
	<p>Королевич від радості зовсім голову втратив, не знає, як їй руку подати, щоб додому вести.</p>
	<p>Старші брати вже вернулися, кожен зі своєю нареченою. Тільки його й чекали, щоб зважилося, кому з них королем бути. Коли молодший королевич прийшов, старий король якраз картоплю копав, правда, картопля була не проста, а золота. Побачив король наречену молодшого сина і в ту ж мить рішення ухвалив.</p>
	<p>— Ви вже не сердьтеся, дітки милі, на брата свого, — сказав він старшим своїм синам, — а тільки на королівство молодший син заслужив!</p>
	<p>Але брати і не думали на нього сердитися, від душі йому добра бажали, щоб жив-поживав щасливо!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>130 (7134). Смородинка. СУС —. Записала Гавриш Аліна 2009 року. Клюшник Г. І. (1934). Полтавська область, Кобеляцький район, Білики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
