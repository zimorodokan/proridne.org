<!--#include virtual="/-/inc/general__page_start.inc" -->
<title>Німий Василь ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Німий Василь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Німий Василь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Німий Василь <br><span class="article__headerDescription">Українська народна казка Кіровоградщини</span></h1>
	<p>Жила колись в нашому селі Богданівка дуже гарна дівчина. Мала чорні очі, дуже гарні довгі коси. Всі хлопці задивлялися на неї і кожен хотів, щоб вона подивилася на нього. А звали дівчину Галиною. Але їй було байдуже до всіх, нікого вона не любила. Тільки відказувала, щоб більше не приходив ніхто.</p>
	<p>А в тому селі жив бідний Василь. Була в нього вада — не міг говорити, був німий. Казали, що онімів він у дитинстві. Ще й шкутильгав на ногу. Але дуже добрий був душею, жалісливий. Про Галину Василь і не думав. Куди вже йому до неї.</p>
	<p>У дворі у хлопця росли дуже гарні квіти. Галина любила квіти і часто приходила ними милуватися. Оскільки Василь не міг говорити, то говорила вона. Сердилася, що мати дала їй таку красу, бо ж від роботи вона все одно зів’яне. Розповідала, що хоче, аби хтось полюбив її за добре серце, а не за гарну вроду.</p>
	<p>Коли в полі закінчувалися роботи, бралися за прядиво. А возили замолочувати коноплі в річці Буг до сусіднього села. Там їх залишали на деякий час у воді. Бо у нашому селі не було ставків. Треба було їхати, щоб забрати мочені коноплі.</p>
	<p>Зібралися дівки, молодиці і попросили Василя, щоб віз їх підводою. Коло води сміялися, жартували. Галина стала на камінь, зігнулася до води і впала. Плавати вона не вміла, а вода почала її нести. Василь скочив у воду і врятував Галину. Від переляку хлопець заговорив. Після цього випадку Василь і Галина почали зустрічатися. Оженилися, народилися у них діти і жили вони довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>203 (8101). Німий Василь. СУС —. Записав Семенда Дмитро 2010 року. Семенда Віра Лаврентіївна (1926). Кіровоградська область, Ульянівський район, Богданове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
