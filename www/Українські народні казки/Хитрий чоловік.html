<!--#include virtual="/-/inc/general__page_start.inc" -->
<title>Хитрий чоловік ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хитрий чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий чоловік <br><span class="article__headerDescription">Українська народна казка Полтавщини</span></h1>
	<p>Якось ішов дроворуб лісом і проходячи на кладці впустив сокиру. Сів на кладку та й плаче. Аж тут випливає золота рибка та й питає:</p>
	<p>— Чого ти плачеш?</p>
	<p>Старий дроворуб розповів, що була одна сокира в нього та й та утонула. Пірнула рибка у воду, дістала золоту сокиру і дає чоловікові.</p>
	<p>— Це дуже гарна сокира, але в мене була не така, — відказав той.</p>
	<p>Тоді рибка дістала із води срібну сокиру, але чоловік відмовився і від неї. Довго рибки не було. Нарешті принесла вона його стару сокиру. Чоловік зрадів, подякував та й хотів іти. Але рибка віддала йому ще й золоту та срібну за його чесність.</p>
	<p>Йдучи додому він зустрів свого сусіда. Той запитав, де чоловік узяв такі гарні сокири. Старий і розповів.</p>
	<p>Тоді сусід узяв свою найкращу сокиру, пішов до річки. Упустив її у воду, а сам сів на березі та й журиться. Коли це випливає золота рибка та й питає, чого він сумує. Чоловік розповів про свою біду. Пірнула рибка і винесла його сокиру. Тоді чоловік почав кричати, що в нього була золота сокира.</p>
	<p>Мудра рибка мовчки повернулася і поплила, а чоловік зостався без сокири.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48 (4640). Хитрий чоловік і золота рибка. СУС 729. Записала Чернякова Тетяна (10 клас) 2008 року. Зеленська Ольга Федорівна (1946). Полтавська область, Лохвицький район, Западинці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хитрий чоловік <br><span class="article__headerDescription">Українська народна казка Поділля</span></h1>
	<p>Одного разу їдуть пан і фурман дорогою, дивляться аж чоловік сохою землю оре. От пан і каже до фурмана:</p>
	<p>— Біжи-но спитайся того мужика, що він робить.</p>
	<p>Приходить фурман і каже:</p>
	<p>— Оре, пане, землю.</p>
	<p>Панові закортіло посміятися з мужика і знов посилає фурмана:</p>
	<p>— Спитай, чи всі в його роду такі дурні, чи тільки він один.</p>
	<p>Приходить фурман та й каже:</p>
	<p>— Казав мужик, що з їхнього роду є половина розумних, а половина дурнів, а що з панського роду, то всі дурні.</p>
	<p>Проїхали трохи, панові стало ніяково, що мужик так сказав, вирішив вернутися та й набити мужика.</p>
	<p>А той коня відвів, а сам став під дубом і стоїть. Приїжджають пан з фурманом та й питають:</p>
	<p>— Де той чоловік, що сохою орав?</p>
	<p>— Ви його не знайдете, — каже мужик, — а я можу знайти. Дайте мені коня і бричку, а ви потримайте цього дуба, щоб не впав.</p>
	<p>Стали вони і тримають дуба, а чоловік продав коня, бричку і втік.</p>
	<p>Пан з фурманом стояли, стояли, відійшли, стоїть дуб. Зрозуміли, що обманув їх мужик. Стали думати-гадати, що ж вони панії скажуть. Рішили побити один одного, а сказати, що на них злодії напали, вкрали коні. Бричку і їх побили. Так і зробили.</p>
	<p>А другого дня пан-таки вирішив шукати того мужика. Взяли другі коні, фурмана та поїхали.</p>
	<p>А той мужик прийшов, став у панських воротах. Вийшла служниця питати, чого він хоче. А той каже:</p>
	<p>— Моя свиня вашій свині рідна сестра, завтра у моєї свині весілля, просить вашу свиню, ту що з поросятами, на весілля.</p>
	<p>Пан сказав, щоб пустили свиню. Пані рада, наказала запрягти коні, покласти свиню з поросятами на віз і дати чоловікові.</p>
	<p>Пан з фурманом повернулися, не знайшли того мужика, пан каже:</p>
	<p>— Візьмемо завтра другі коні, бо ці потомлені, і поїдемо у пошуки.</p>
	<p>А жінка тоді:</p>
	<p>— Ти ж казав дати коні, щоб свиню нашу з поросятами завезти на весілля до її рідної сестри, я й віддала тому чоловікові, що ти прислав.</p>
	<p>Пан розказав жінці всю правду та й каже:</p>
	<p>— Правду казав мужик, що їх половина дурнів, а ми то всі дурні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67 (6021). Хитрий чоловік. СУС 1842. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хитрий чоловік <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Іде чоловік з сокирою, а пан сидить під вікном.</p>
	<p>— Чим, ти, — питає, — мужик, займаєшся? Наймись до мене.</p>
	<p>— Гаразд.</p>
	<p>— Ой набий мені цю бочку, — каже і дає йому вперед гроші.</p>
	<p>Він узяв ту бочку, порубав у круг на дрова склав та й пішов собі. Приїхав пан, побачив ту “бочку”.</p>
	<p>— Що це, — питає, — таке ?</p>
	<p>— Та це, моя душа, чоловік мене обдурив.</p>
	<p>— От я візьму коня, так дожену його!</p>
	<p>А бідняк його та й став у гречці під дубом, наче держить його. Пан і питає :</p>
	<p>— Ти не бачив, не йшов тут мужик із сокирою?</p>
	<p>— Так, — каже, — бачив.</p>
	<p>— А що, я його дожену?</p>
	<p>— Ні, ви, пане, не доженете, а я, вашим конем догнав би.</p>
	<p>— Так бери коня, дожени.</p>
	<p>— Постійте ж, оцього дуба подержте.</p>
	<p>От пан став під дуба, аж пнеться та держить його, а того чоловіка і слуху нема.</p>
	<p>— Обдурив сякий такий!</p>
	<p>Відскочив від дуба, думаючи, що той упаде, а дуб і не поворухнеться.</p>
	<p>— А обдурив ! Візьму коня та й тебе дожену.</p>
	<p>А той чоловік коня сховав, а сам на дорозі став чекати пана. Їде пан вже на другому коні.</p>
	<p>— Чи не бачив ти, — питає, — тут такого-то мужика.</p>
	<p>— Та, — каже, — бачив.</p>
	<p>— А я його дожену?</p>
	<p>— Ні, ви його не доженете, а якби мені дали ви свого коня, то я догнав би.</p>
	<p>— Так бери та дожени.</p>
	<p>— Ніколи, пане, треба солов’я стерегти.</p>
	<p>А він як побачив пана, то накрив сміття капелюхом та й стояв. Узяв коня. Та тільки його й бачили! А пан ждав, ждав та:</p>
	<p>— Обдурив і цей!</p>
	<p>Як учеше кулаком по капелюсі ! А там? Тьху!!! Повернувся пан, взяв ще одного коня та поїхав далі. Наздоганяти бідного. А той заліз у порожнє дупло та й виглядає.</p>
	<p>— Чи не бачив ти тут такого-то чоловіка? — питає пан.</p>
	<p>— Бачив, — каже.</p>
	<p>— Що ж, я його дожену?</p>
	<p>— Ні, пане, не наздоженете. А от якби мені вашого коня, я б догнав, але треба в дуплі сидіти.</p>
	<p>— Дожени, — каже, — я тобі заплачу, ще й в дуплі за тебе посиджу.</p>
	<p>Поліз пан у дупло, а чоловік на коня. Та й подався, а пан товстий був. Тому не виліз і навіки в дуплі залишився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>226 (6200). Хитрий чоловік. СУС 1530+1528. Записано 2009 року. Некроз Ніна Петрівна (1946). Черкаська область, Драбівський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
