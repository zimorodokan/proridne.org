<!--#include virtual="/-/inc/general__page_start.inc" -->
<title>Про Вітрову жону ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про Вітрову жону» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Вітрову жону.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Вітрову жону <br><span class="article__headerDescription">Українська народна казка Бойківщини</span></h1>
	<p>Були чоловік і жінка та все йшли в поле до сіна. А жінка була груба, і їй було так тяжко нести в поле чоловікови їсти. Каже вона:</p>
	<p>— Подуй, вітройку. Як уроджу, дам за тя дівойку. Вітер дує у спину, і так їй легко йти.</p>
	<p>І вродила вона дівку — таку красну, що в селі не було такої. Так тота дівка скоро росте, так скоро. Виросла вона. Приходить Вітер і каже:</p>
	<p>— Що ти мені обіцяла? Я прийшов за дівкою.</p>
	<p>Вона вже нич не каже, дає дівку. І чоловік нич не казав, та й вітер тоту дівку поніс.</p>
	<p>Поніс, і так тій дівці в нього добре, все вона має. А єдного разу проситься, аби відніс її Вітер до мами: кортить їй до мами. Вітер заніс її, а мама ся звідає:</p>
	<p>— Як ті, донечко?</p>
	<p>— Та всього доста маю. Лиш як день, так ніч мушу шити. Бо мій Вітер все на собі обірве, все такий цуравий прийде.</p>
	<p>А мама їй каже:</p>
	<p>— Озми в нього той гребінь, що він ся чеше, і він ся стане чоловіком.</p>
	<p>Прийшла вона додому, верла той гребінь, аби згорів, і він став чоловіком. А він ся схопив і наложив на ню желізний обруч. Та й каже:</p>
	<p>— Тоді би ті тота тягота зійшла, як я свою руку на тебе положу. Лишив ї’ й пішов.</p>
	<p>Сиділа вона трохи в тій хаті, де він лишив ї’. І тоді що робить? Забирається й іде в тім желізнім обручі. Іде, іде, і стає перед нею хатина, мохом поросла. Проситься вона до тої хатини на ніч. А то була його мама, і прийняла жінку на ніч.</p>
	<p>Приходить уночі Вітер і каже:</p>
	<p>— Тут є прісна душа. А вона каже:</p>
	<p>— Нема, синцю, тут нікого.</p>
	<p>Переспала вона, і дає їй Вітрова мама золоте яблуко. Та й каже:</p>
	<p>— Куди тото яблуко буде ся котити, туди ти йди.</p>
	<p>Яблуко котиться, котиться, а вона йде. І знов така хатина стає перед очима. А то все єдна хатина. Вона знов проситься у ту хатину на ніч, і знов бабка прийняла її. Приходить уночі Вітер.</p>
	<p>— Тут є прісна душа, зараз тебе спалю й її.</p>
	<p>— Нема, синку, нікого.</p>
	<p>Переспала вона, і дає їй бабка золоту качку. Та й каже:</p>
	<p>— Куди тота качка буде йти і яблуко котитися, туди ти йди.</p>
	<p>Іде вона. І знов ніч їй ся зробила, і знов хатина тота перед нею. Тоді вона знов до тої хатини проситься. Прийняла її бабка. Приходить уночі Вітер.</p>
	<p>— Тут є прісна душа.</p>
	<p>— Нема, синку.</p>
	<p>Переспала вона, а другий день дає їй бабка золоту куделю і каже:</p>
	<p>— Куди тота качка буде йти, яблуко котитися і куделя йти, туди ти йди.</p>
	<p>Все ся котить, все йде і вона йде. І аж туди привели її, де він жиє. А там сторожі стоять, коло хати тої. Забігає сторож до його другої жони і каже:</p>
	<p>— Тут є жінка: має золоту качку, золоте яблуко і золоту куделю та й проситься до нас.</p>
	<p>А тота жона забрала все — качку, куделю й яблуко, — а її під двері по коліна в яму. Вона проситься, аби переночувала з її чоловіком ніч, за тоти золоті річи. А та жона чоловіка таким нагодовала, аби не чув, як вона буде що казати, і впустила її.</p>
	<p>То й він не чує, що вона говорить, тільки слуги чують. Він спить, а вона коло нього сіла та й каже:</p>
	<p>— Форкостю, Форкостю, верж на ня білу ручку. Уроджу ти два хлопці з золотими головами.</p>
	<p>А та жона його таким нагодувала, аби не чув, як вона буде що казати. А слуги чують. Перебула вона коло нього ніч, а він не чув. Та й та жона далі дала її в ту яму, а він знов пішов на роботу.</p>
	<p>Другу ніч знов проситься вона, аби переночувала з ним. А тота жона його знов годує тим. І впустила її. Жона знов уночі просить:</p>
	<p>— Форкостю, Форкостю, верж на ня білу ручку. Уроджу ти два хлопці з золотими головами.</p>
	<p>А він не чує.</p>
	<p>Третю ніч знов таке. А слуги розказали йому вдень, що така й така жона приходить, в желізнім обручі. Та його годувала всім, а він уже не хотів їсти. І не спить уже. Тоді положив на ню руку — і обруч пук, і вона вродила два хлопці з золотими головами.</p>
	<p>А тота жона як їх увиділа, то сказала, аби закопали тоти хлопці в гній. І закопали їх. А другий день із тих хлопців такі два дуби виросли, такі красні, що лиш дивитися. А та жона каже:</p>
	<p>— Ізріжте тоти дуби і поробіть з них лужка.</p>
	<p>Зрізали тоти дуби, зробили з них лужка. Уночі спить він з тою жоною на лужках, а лужко до лужка говорить:</p>
	<p>— Чи тяжко тобі, братцю?</p>
	<p>— Мені не тяжко, бо на мені татко спить.</p>
	<p>— А на мені мачуха спить.</p>
	<p>Вона то почула та й каже на другий день, тота жона, тота мачуха, аби тоти лужка попалили. Їх і попалили.</p>
	<p>А в них були вівці. Не дай Боже, аби вівця з’їла вугіль з тих лужок. А слуги навмисне мечуть вугля, аби вівця з’їла. Вівця з’їла і окотила два барани золоті. Тоді тота мачуха каже:</p>
	<p>— Поріжте тоти барани. Порізали їх.</p>
	<p>— Ідіть на ріку і помийте м’ясо. Та аби-с не пустили нічого долі рікою.</p>
	<p>А слуги навмисне попущали кишки, а риба з’їла. Рибак імає рибу, приходить д’рибакови риба і каже:</p>
	<p>— Випори з мене два хлопці золоті.</p>
	<p>І рибак випоров два хлопці. Та й каже їм:</p>
	<p>— Посидіть тут, хлопці, а я йду вам убрання купити. Купив рибак убрання, тоді приводить їх до тата під браму. Мачуха не хоче пустити, а мама їх по коліна у земли. А як слуги розповіли, хто там, тато вийшов і забрав тоти хлопці, а мачуху гнав. А з тою жили, доки не пірвалися їм жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вишків, Долинського району, Івано-Франківської області 2 листопада 1988 року Рожко Олена Степанівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
