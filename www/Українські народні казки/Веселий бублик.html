<!--#include virtual="/-/inc/general__page_start.inc" -->
<title>Веселий бублик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Веселий бублик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Веселий бублик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Веселий бублик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба. Працьовиті були, ніколи не сиділи без діла. Вихідного дня пішли вони до церкви, помолилися, щоб бог дав їм здоров’я та й повернулися додому. Саме тут дідові й схотілося бублика медового. Дід і каже бабі:</p>
	<p>— Спечи, бабцю, бублика. Я покочу його по хаті, а хто його спіймає, той і посмакує.</p>
	<p>Баба спекла бублик. Дід взяв його, покотив по хаті і каже бабі:</p>
	<p>— Лови, стара!</p>
	<p>Баба по хаті ловила, ловила — не спіймала. Взяв дід бублика, пішов надвір, покотив його і каже:</p>
	<p>— Лови, півнику гребенястенький!</p>
	<p>Півник ловив, ловив — не спіймав. Узяв дід бублика та й пішов з ним до котика-вуркотика, що вигрівав боки на сонечку.</p>
	<p>— Лови, котику-коточку!</p>
	<p>Ганявся котик за бубликом — та все марно. Пішов дід до мазальниць, а вони саме підтикали дах.</p>
	<p>— Ловіть, мазальниці, бублика!</p>
	<p>Бігали жінки за ним до полудня, всю глину ногами порозтовкували, та все даремно.</p>
	<p>Узяв дід бублика та й пішов з ним до рибалок, що витягли з річки сітку.</p>
	<p>— Ловіть, рибалоньки, бублика!</p>
	<p>Рибалки ловили, ловили, всю рибу в річку утопили, та все марно. Пішов дід на пасіку.</p>
	<p>— Ловіть, пасічники, бублика!</p>
	<p>Бігали вони за бубликом, бігали, вже й чуби мокрими стали — та все марно. Пішов дід до пастухів, що пасли корів.</p>
	<p>— Ловіть, пастушки, бублика!</p>
	<p>Малий Онисько взяв та й упіймав бублика. Надзвичайно солодким він видався хлопчині. Дідусь у вуса посміхнувся і промовив:</p>
	<p>— Не змагайся, старосте, з молодістю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>128 (7280). Веселий бублик. СУС —. Записала Халявка Даяна 2009 року. Халявка Людмила Степанівна (1946). Дніпропетровська область, Синельниківський район, Синельникове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
