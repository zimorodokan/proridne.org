<!--#include virtual="/-/inc/general__page_start.inc" -->
<title>Глечик мідяків ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Глечик мідяків» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Глечик мідяків.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Глечик мідяків <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Один самотній селянин усе життя відкладав мідні гроші. Великий глечик із сірої глини був до країв наповнений мідяками і, про всяк випадок, надійно захований.</p>
	<p>Минув час, селянин постарів, до того ж осліп і вже не міг працювати і заробляти собі на життя. Ось тоді й знадобились йому гроші. Щосуботи ввечері, після заходу сонця, сліпий виходив зі своєї хатинки в двір, розгрібав руками землю під старою грушею та виймав із глечика декілька мідних монет, щоб прожити до наступної суботи.</p>
	<p>Минув рік, але селянин не журився, бо в нього все ще було достатньо грошей. Та раптом в одну із субот старий не знайшов на місці глечика з мідяками.</p>
	<p>Бідолашний зрозумів, що глечика в нього вкрали. Звичайно, бідному сусідові ще більше потрібні були гроші. «І все-таки, — подумав сліпий, — ніколи бідняк не зазіхатиме на гроші такого ж, як і він, бідолахи! Отже, гроші вирив сусід-багач».</p>
	<p>«Чим більше людина багатіє, тим жадібнішою стає», — подумав сліпий і постукав у двері багатого сусіда.</p>
	<p>— Сусіде, — звернувся до багача селянин, — я останнім часом дуже хворію і відчуваю, що жити мені залишилось недовго. Я все життя відкладав і назбирав глечик мідних монет. Цей глечик я закопав у своєму дворі під старою грушею. Що ж буде з ним, коли мене не стане? Ви завжди були добрим сусідом, тому я вирішив залишити усі свої гроші вам. У мене ще є горщик із сріблом. Він захований в іншому місці. Та щоб ви могли взяти всі мої гроші відразу, я завтра ж закопаю горщик поряд з глечиком під старою грушею.</p>
	<p>Багач уважно вислухав сусіда, здивувався, але був дуже радий. Коли ж той пішов, багач взяв лопату, тихенько прокрався у двір сліпого й заховав глечик з мідяками на те ж саме місце, де він і був спочатку.</p>
	<p>«Тепер мені дістануться не лише мідні гроші, але й горщик із сріблом!» зрадів багач.</p>
	<p>Але радів він даремно, тому що сліпий наступного ж дня викопав свій глечик з мідяками і заховав в більш надійне місце. А ввечері знов постукав у дім багача й оголосив йому, гірко плачучи:</p>
	<p>— У мене все вкрали!</p>
	<p>Багач зрозумів, що сліпий сусід перехитрив його. Але ж не судитися з сліпим за те, що він узяв назад свої власні гроші.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (5522). Глечик мідяків. СУС —. Записано 2008 року. Плаксюк Антоніна Павлівна (1935). Черкаська область, Смілянський район, Ташлик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
