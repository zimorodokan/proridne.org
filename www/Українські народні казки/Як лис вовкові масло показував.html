<!--#include virtual="/-/inc/general__page_start.inc" -->
<title>Як лис вовкові масло показував ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як лис вовкові масло показував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лис вовкові масло показував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лис вовкові масло показував <br><span class="article__headerDescription">Українська народна казка Полтавщини</span></h1>
	<p>Одного разу йшов вовк полем та й надибав лиса. От вовк й каже йому:</p>
	<p>— Я, брате, такий голодний, що гину. Я щось би з’їв, та немає нічого, тому мушу тебе їсти.</p>
	<p>Лис як почув те, та й одказує:</p>
	<p>— Ти мене не їж, а я тобі дам щось смачненького. Їв би масло?</p>
	<p>— Ой, — каже вовк, — чому б ні? Неси його сюди!</p>
	<p>Лис і каже:</p>
	<p>— Ходімо у село, там є велике кружало масла, то й їстимеш.</p>
	<p>— Добре.</p>
	<p>Привів лис вовка до великого ставка та й каже:</p>
	<p>— Ану бери та й пий воду, а на споді є масло. Спочатку треба випити воду, та так і до масла дістанешся. Та так масла багато, що ти й з’їсти не зможеш.</p>
	<p>А вовк і не розпитував багато, та хляп, хляп, хляп, хлепче собі воду, щоб добути масла.</p>
	<p>Пив, пив вовк, а далі й не зміг, бо став, як барило, та й дивиться на лиса, а лис у сміх. Вовк тоді зрозумів, що над ним кепкують, та за лисом.</p>
	<p>Біжать, біжать, уже лис і біля своєї нори, а вовк хап його за ногу. Та лис кричить йому:</p>
	<p>— Слава богу, вхопив за корінь, а не за ногу!</p>
	<p>А вовк тоді пустив ногу та хап за корінь. А лис скочив у нору, заховався та й регоче.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (4734). Як лис вовкові масло показував. СУС —35*. Записав Гладченко Віктор 2008 року. Сахно Надія Михайлівна (1945). Полтавська область, Лубенський район, Пишне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як лис вовкові масло показував <br><span class="article__headerDescription">Українська народна казка Чернігівщини</span></h1>
	<p>Одного разу йшов вовк полем та й надибав лиса і каже йому:</p>
	<p>— Я, брате, такий голодний, що гину. Я щось би з’їв, та немає нічого. Мушу тебе їсти, та й уже.</p>
	<p>Лис як те почув та й одказує:</p>
	<p>— Ти мене не їж, а я тобі дам зараз щось смачного поїсти. Їв би масло?</p>
	<p>— Ой, — каже вовк, — чому б ні! Неси його сюди!</p>
	<p>Лис і каже:</p>
	<p>— Ходімо у село, там є велике кружало масла, то й їстимеш.</p>
	<p>— Добре.</p>
	<p>Привів його лис до великого ставка та й каже:</p>
	<p>— Ану бери та й хлебчи воду, а насподі є масло. Вперед мусиш випити воду та так і до масла дістанеш. Та такого того масла багато, що ти його й їсти не зможеш.</p>
	<p>А вовк таки й не розпитував багато та хляп, хляп, хляп -хлепче собі воду, щоб добути масла.</p>
	<p>Хлептав, хлептав, а далі й не зміг, бо став, як барило, та й дивиться на лиса. А лис у сміх. Вовк тоді зрозумів, що над ним кепкують, та за лисом. А лис задер хвоста та навтьоки.</p>
	<p>Біжать, біжать, вже лис коло своєї нори, а вовк — хап його за ногу. То лис зараз же надумався та й крикнув:</p>
	<p>— Слава богу, — каже, — що вхопив корінь, а не за ногу!</p>
	<p>А вовк тоді мерщій пустив ногу та хап за корінь. А лис скік у нору, заховався й зареготав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14 (6060). Як лис вовкові масло показував. СУС -34*. Записано 2008 року. Биконь Олексій Данилович (1931). Чернігівська область, Щорський район, Смяч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
