<!--#include virtual="/-/inc/general__page_start.inc" -->
<title>Циганське дурило ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Циганське дурило» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циганське дурило.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циганське дурило <br><span class="article__headerDescription">Українська народна казка Гуцульщини</span></h1>
	<p>Жив давно пан і мав слугу-фірмана. І восени поїхав дорогою, їде і говорить до слуги:</p>
	<p>— Ти не видів десь цигана?</p>
	<p>— Ні, не видів. Може, буде йти дорогою.</p>
	<p>Їхають далі. Дивляться, іде дорогою циган з хлопцем. Пан каже фірманови: — Стань.</p>
	<p>Фірман став, пан питається:</p>
	<p>— Ти циган?</p>
	<p>— Так, паночку, циган.</p>
	<p>— Я чув, що в тебе є дурило, — каже пан.</p>
	<p>— Є, — каже, — паночку, в мене дурило, але дома.</p>
	<p>— А як тобі задалеко до хати?</p>
	<p>— Далеко, коло три кілометри треба йти. Якби ви дали, паночку, мені одного коня, хлопець би сів на коня і приніс те дурило.</p>
	<p>Пан каже фірманови:</p>
	<p>— Давай коня.</p>
	<p>Хлопець сів на коня, і циган до него сказав по-циганськи, щоби не вертався з конем. І хлопець поїхав.</p>
	<p>Пан сидить на возі, а циган стоїть на дорозі. Питає пан у цигана:</p>
	<p>— Тобі не холодно, цигане? У тебе ж такий пірваний плащ. Каже циган:</p>
	<p>— Ні, паночку, мені не холодно. То вам, пане, має бути холодно, бо у вас добра шуба і ви добре вшпінькалися&nbsp;<sup>*</sup>. Вам там вітер завіє і не має куди вийти. А мені не студінь, бо в однім боці вітер завіє, а в другий через діру вийде.</p>
	<p>Тоді пан каже йому:</p>
	<p>— Ану давай мені свій пірваний плащ, най я вгорну. Хочу попробувати, чи змерзну я, чи ні. А тобі на мою шубу і попробуй.</p>
	<p>Пан угорнув на себе той пірваний плащ, а циган угорнув панову шубу. Тоді питає пан цигана:</p>
	<p>— Де ж твій хлопець з тим дурилом? А циган каже панови:</p>
	<p>— Він поїхав додому і, видно, найшов там інших хлопців. Та й їхають на вашому коні. Тому його й нема. Давайте, паночку, мені другого коня, то я поїду додому і зараз того хлопця буду бити. Та й привезу вам дурило.</p>
	<p>Пан каже слузі:</p>
	<p>— Розпрягай йому коня, най їде.</p>
	<p>Розпряг фірман коня, і пан дав його циганови. Циган сів на коня, від’їхав кусок і кричить їм:</p>
	<p>— Оден тягни, а другий тручай фіру! Та й поїхав.</p>
	<p>Нема, нема цигана. Минула година, друга. Питає пан у слуги:</p>
	<p>— Де ж той циган з тим дурилом? А слуга каже:</p>
	<p>— Якого вам ще треба дурила, як ви, пане, дали два коні і з себе шубу? Якого тут ще дурила треба? Ви не чули, як він кричав, щоби ви тягли фіру, а я тручав за вами?</p>
	<p>Та й потягли вони оба фіру. Отаке циган їм показав дурило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Вшпінька́тися — застебнутися.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Соколівка, Косівського району, Івано-Франківської області 2 грудня 1985 року Мартищук Лук’ян Андрійович (народж. 1923)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
