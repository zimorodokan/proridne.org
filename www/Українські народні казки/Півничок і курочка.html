<!--#include virtual="/-/inc/general__page_start.inc" -->
<title>Півничок і курочка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Півничок і курочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Півничок і курочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Півничок і курочка <br><span class="article__headerDescription">Українська народна казка про тварин</span></h1>
	<p>Був собі півничок і курочка. Одного разу йшли они собі дорогою, та й курочка заслабла, а півничок побіг зараз до моря та й каже: «Море, море, дай води». А море питає: «Кому води?» Півник: «Курі води; кура лежить коло дороги, задерла ноги, ані дихне». Море: «Біжи до липи, нехай дасть лист, то я дам води».</p>
	<p>Прибіг півничок до липи та й каже: «Липо, липо, дай лист». — «Кому лист?» — «Морю лист...» — «Море кому дасть води?» — «Курі води; кура лежить коло дороги, задерла ноги, ані дихне». — «Біжи до дівок, нех дадуть вінки».</p>
	<p>«Дівки, дівки, дайте вінки». — «Кому вінки?» — «Липі вінки, липа дасть лист». — «Кому лист?» — «Морю лист, море дасть води». — «Кому води?» — «Курі води; кура лежить коло дороги, задерла ноги, ані дихне». — «Біжи до свиней, нех дадуть щітки».</p>
	<p>«Свині, свині, дайте щітки». — «Кому щітки?» — «Дівкам щітки; дівки дадуть вінки». — «Кому вінки?» — «Липі вінки, липа дасть лист». — «Кому лист?» — «Морю лист; море дасть води». — «Кому води?» — «Курі води; кура лежить коло дороги, задерла ноги, ані дихне». — «Біжи до мельника, нех дасть отруб».</p>
	<p>[«Мельнику, мельнику, дай отруб».] — «Кому отруб?» — «Свиням отруб; свині дадуть щітки». — «Кому щітки?» — «Дівкам щітки; дівки дадуть вінки». — «Кому вінки?» — «Липі вінки; липа дасть лист». — «Кому лист?» — «Морю лист; море дасть води». — «Кому води?» — «Курі води; кура лежить коло дороги, задерла ноги, ані дихне». — «Біжи до ситара, нехай дасть сита».</p>
	<p>«Ситаре, ситаре, дайте сита». — «Кому сита?» — «Мельникові сита; мельник дасть отруб». — «Кому отруб?» — «Свиням отруб; свині дадуть щітки»... і т. д. — «Біжи до кобили, нехай дасть хвоста».</p>
	<p>«Кобило, кобило, дай хвоста». — «Кому хвоста?» — «Ситареві хвоста; ситар дасть сита»... і т. д. — «Біжи до косарів, нехай дадуть трави».</p>
	<p>«Косарі, косарі, дайте трави». — «Кому трави?» — «Кобилі трави; кобила дасть хвоста». — «Кому хвоста?» — «Ситареві хвоста; ситар дасть сита». — «Кому сита?» — «Мельникові сита; мельник дасть отруб». — «Кому отруб?» — «Свиням отруб; свині дадуть щітки». — «Кому щітки?» — «Дівкам щітки; дівки дадуть вінки». — «Кому вінки?» — «Липі вінки; липа дасть лист». — «Кому лист?» — «Морю лист; море дасть води». — «Кому води?» — «Курі води; кура лежить коло дороги, задерла ноги, ані дихне». — «Біжи до колоди, нехай дасть лопаток».</p>
	<p>«Колодо, колодо, дай лопаток». — «Кому лопаток?» — «Косарям лопаток; косарі дадуть трави». — «Кому трави?» — «Кобилі трави; кобила дасть хвоста». — «Кому хвоста?» — «Ситареві хвоста; ситар дасть сита». — «Кому сита?» — «Мельникові сита; мельник дасть отруб». — «Кому отруб?» — «Свиням отруб; свині дадуть щітки». — «Кому щітки?» — «Дівкам щітки; дівки дадуть вінки». — «Кому вінки?» — «Липі вінки; липа дасть лист». — «Кому лист?» — «Морю лист; море дасть води». — «Кому води?» — «Курі води; кура лежить коло дороги, задерла ноги, ані дихне».</p>
	<p>І коли вже всюди обійшов, приходить на те місце, де курка лежала, та й вже курку робаки з’їли</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Півничок і курочка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 241/І, 2032. Зап. на Галичині. Час запису не зазначений. Живая старина. Периодическое издание Отделения этнографии Русского географического общества, СПб., 1890—1917., 1895, вип. III — IV, стор. 459.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
