<!--#include virtual="/-/inc/general__page_start.inc" -->
<title>Як хлопця з рабства повернули ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як хлопця з рабства повернули» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлопця з рабства повернули.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлопця з рабства повернули <br><span class="article__headerDescription">Українська народна казка Гуцульщини</span></h1>
	<p>Було дуже велике село. В тім селі була така мерзенна баба, що хто попри неї йшов, то вона мусила йому заглумитися. І так кільканадцять років глумилася та баба над сільськими людьми, і надокучило людям на то дивитися. Одного разу люди зрадилися в одній хаті, як бабу провчити, щоб вона більше не глумилася. Одні казали:</p>
	<p>— Треба цю бабу вбити. А другі казали інакше:</p>
	<p>— Не треба вбивати, най жиє баба. Нащо на душу гріх брати?</p>
	<p>— Замкнути її в порожній хаті і крізь шпару їй їсти давати, — казали треті.</p>
	<p>А четверті казали на суд подати. І так зробили. А та баба не мала ні чоловіка, ні дітей, сама баба була. А років мала сто. Приставили її перед судді. Суддя питається в баби:</p>
	<p>— Що то є, що ціле село скаржиться на тебе? Чого ти глумишся людям?</p>
	<p>А баба сказала до судді:</p>
	<p>— Як я можу бути до них добра, як вони мені таке зло зробили? В перших роках свого подружжя я мала сина-одиночка. І приїхав у наше село купець з далекого краю. А вони продали мого одиночка тому купцеви, коли я була в ярмарку, а хлопчик був дома сам.</p>
	<p>А то було дуже давно, коли їздили купці по селах та й продавали їм людей у рабство. Суддя запитався:</p>
	<p>— А ти знаєш тих людей, що продали твойого сина у рабство?</p>
	<p>— Знаю, — сказала баба, — це мій найближчий сусіда.</p>
	<p>— Покличте того сусіду сюди, — сказав суддя.</p>
	<p>Поїхали шандарі, забрали того сусіду і поставили перед судді.</p>
	<p>— Нащо ти продав хлопця, сина цеї жінки, купцям? Той відповів:</p>
	<p>— Бо вони мені файно заплатили. І сказав суддя тому чоловікови:</p>
	<p>— Мусиш відшукати і привести цій жінці її сина. А як не приведеш, то будеш на шибениці.</p>
	<p>Той чоловік сказав:</p>
	<p>— Як я можу його найти, коли я не знаю, з якої держави були ті купці?</p>
	<p>— А нас це нічого не обходить. Тобі сказано, щоб ти привів хлопця і доручив цій жінці. Бо то мама його.</p>
	<p>Пішов той чоловік, світом шукаючи, допитуючись, де та держава находиться, що людей купує на рабство. І допитався. Знайшов ту державу, але не міг знайти того, хто купив у него хлопця. І зачав він питатися в людей, де тут є ворожбит, щоби йому поворожив. Допитався. Ворожбит поворожив і сказав поправді:</p>
	<p>— Такий і такий чоловік. Іди до него до хати.</p>
	<p>Приходить він до того купця та й проситься в него наймитися служити. Не хотів нічого казати галанабалу&nbsp;<sup>*</sup>. Дав йому купець роботи тяжкі. Глину возити, цеглу робити. Проробив він рік у того купця і видів по надвір’ю хлопця, що він його продав. Лиш нічого йому не признається.</p>
	<p>Каже цей чоловік купцеви:</p>
	<p>— Я хочу відходити. Заплатіть мені за рік мого труду. Купець:</p>
	<p>— У нашій державі ніхто не платить за роботу, і я тобі не буду платити.</p>
	<p>— Ну то відпустіть цего хлопця на волю. Я за него буду цілий вік робити. Бо мені дома грозить шибениця.</p>
	<p>І погодився купець, відпровадив хлопця в його сторону, а чоловік остався рабом і по сьогоднішній день робить купцеви безплатно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Гала́набалу — навмання.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 23 лютого 1987 року Колобейчук Григорій Дмитрович (народж. 1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
