<!--#include virtual="/-/inc/general__page_start.inc" -->
<title>Горщик золота ☼ Українська народна казка ☼ Народна творчість</title>
<meta name="Description" content="Українська народна казка Поділля «Горщик золота» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Горщик золота.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Горщик золота <br><span class="article__headerDescription">Українська народна казка Поділля</span></h1>
	<p>Жив собі дід Гаврило. І було у нього три сини. Добрі були хлопці, чемні, ввічливі, батька шанували, переймали у нього досвід майстрування.</p>
	<p>Старший син став відомим теслею на всю околицю, середній перейняв у батька секрети гончарства, ішли до нього з усіх-усюд люди за гончарними виробами, а молодший став ковалем, майстром на всі руки.</p>
	<p>Жили дружно, допомагали один одному, батькові дякували за добру науку, до того часу, поки не одружилися. Зачаровані вродою своїх дружин, забули сини про свого старого батька. Став тато старіти і чахнути на очах.</p>
	<p>Молоді красуні-невістки не спішили ні нагодувати старого, ні попрати йому, ні підмести в оселі, мало того ще й своїх чоловіків не відпускали на провідини до свого рідного батька.</p>
	<p>Одного дня зайшов до старого його кум. Глянув на свого приятеля, та й каже:</p>
	<p>— Гаврило, що з тобою сталося? Щоки запали, очі помарніли, один ніс стирчить.</p>
	<p>— Так, так, — пожалівся старий Гаврило, — не потрібний я став, як старий пес, нікому мене доглянути.</p>
	<p>— А ти не журися, я тобі пораду одну дам.</p>
	<p>— Дай, бо пропаду.</p>
	<p>— Візьми п’ять карбованців, піди на базар, купи лампу, новий горщик, а здачу розміняй на дрібні нові монети. Ввечері світи лампу і кидай монети у горщик, а зранку — висипай їх із горщика.</p>
	<p>Так і зробив старий Гаврило. Взяв п’ять карбованців, пішов на базар, купив керосинову лампу, здачу розміняв на дрібні нові монети. Ввечері засвітив лампу і кидав монети у горщик, а зранку висипав їх із горщика.</p>
	<p>Зацікавились невістки, що ж це у діда таке робиться? У віконці вогник горить, а старий монети золоті рахує.</p>
	<p>Задумалися жінки, як зробити так, щоб ті монети в їхні руки попливли. І стали навідуватись вони до батька. То борщу принесуть, то каші, то в хаті підметуть, то поперуть. Став старий батько жити, як вареник в сметані. Одна з перед другої забігали до діда, питали що принести, що подати, навіть гроші давали, щоб дід золоті монети не витрачав.</p>
	<p>Прийшов час провчити клятих невісток, які лише заради золотих монет доглядали старого батька.</p>
	<p>Взяв він горщик, насипав туди солі, а зверху монетами прикрасив, засвітив ввечері свічку, а невістки тут як тут віконце заглядають: куди ж дід золото ховати буде.</p>
	<p>А старий викопав під ліжком ямку, поставив туди горщечок, прикрив його, сам ліг на ліжко і кличе синів та їхніх жінок:</p>
	<p>— Час прийшов мені помирати. Багато чого я вас навчив, дав кожному ремесло, одружив вас, дорогі мої діти, і за те, як ви мене доглянули в старості, хочу вам віддячити. Після смерті моєї знайдете під ліжком те. що ви заслужили.</p>
	<p>Сказав, зажмурив очі, склав руки на грудях і ...</p>
	<p>Стали всі перед дідом на коліна, але не молитися, а горщик доставати. З рук стали один в одного виривати горщика в надії, що там повно золота, а горщик був важкенький. Рвали кожен до себе, розлетівся він на дрібні шматки, а сіль засипала їм очі.</p>
	<p>Піднявся старий Гаврило та й каже:</p>
	<p>— Вмийте, діти, очі і відмийте душі. Не те золото, що блищить, а те, чим серце багате.</p>
	<p>Стало соромно невдячним дітям, вибачилися вони перед батьком, бо зрозуміли свою помилку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>128 (7838). Горщик золота. СУС 982. Записала Кирильцева Л. М. 2010 року. Попадюк С. С. Хмельницька область, Летичівський район, Требухівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
