<!--#include virtual="/-/inc/general__page_start.inc" -->
<title>Цікавий жарт ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Цікавий жарт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цікавий жарт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цікавий жарт <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили в одному селі бідний та багатий чоловіки. Одного разу бідний чоловік прийшов до багатого і попросив, щоб той позичив йому пшениці на посів. Багатий відразу ж відрізав, що не дасть, бо як позичати, то на вічне віддання.</p>
	<p>— Та хіба я тобі не віддам? — спитав бідний.</p>
	<p>— Ні, бо ти бідний і тобі не буде чим потім віддати.</p>
	<p>Бідний помовчав, а тоді й каже:</p>
	<p>— То що бідному й на світі не жити, є чи ні, це ще надвоє бабка ворожила. Хто знає, кому пощастить у всьому, кого більше будуть шанувати, чи мене бідного, чи тебе багатого.</p>
	<p>Тоді багатий ще більше розлютився.</p>
	<p>— Та я в яку хату не зайду То мене відразу за стіл садовлять. А бідний на те</p>
	<p>відповів:</p>
	<p>— Садовлять то таких як ти, а шанують, таких, як я.</p>
	<p>Після цих слів багатий аж на місці не всидить від злості, та не розуміє, як такого голодранця можуть більше шанувати ніж його.</p>
	<p>Після цього два чоловіки посперечалися. Це означало, що в разі програшу багатого чоловіка він має віддати пару волів бідному. А якщо ж бідний програє, то повинен з жінкою цілий рік в багатого задарма працювати.</p>
	<p>— Куди ж ми підемо? — запитав бідний.</p>
	<p>— Підемо до батюшки, — відповів багатий.</p>
	<p>Прийшовши до батюшки, багатий зайшов вперед, вклонився низенько і попросив, щоб йому ячменю позичив. Батюшка відповів:</p>
	<p>— Позичити, я тобі позичу, але ти мені повинен виорати поле.</p>
	<p>Багатий знову вклонився і вийшов із хати. Після цього зайшов бідний, який також вклонився, і запросив батюшку до себе в гості. Батюшка дуже здивувався і вирішив пригостити бідного жареною рибою. Почувши про це, багатий, аж оскаженів на подвір’ї і подався геть. Так і закінчилася ця історія.</p>
	<p>А мораль цієї казки така — не потрібно хизуватися своїми статками, а краще навчитися розмовляти з людьми та поважати їх.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>181 (5229). Цікавий жарт. СУС —. Записано 2008 року. Даценко Марія Кирилівна (1930). Черкаська область, Уманський район, Сушківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
