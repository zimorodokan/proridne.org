<!--#include virtual="/-/inc/general__page_start.inc" -->
<title>Як парубок втрачену наречену шукав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як парубок втрачену наречену шукав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як парубок втрачену наречену шукав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як парубок втрачену наречену шукав <br><span class="article__headerDescription">Українська народна казка Бойківщини</span></h1>
	<p>Жили собі чоловік і жінка і мали сина. Син Івась мав наречену. Пішла наречена в ліс по ягоди. Пішла та й пропала. А хлопець почав свою наречену шукати. Ішов він лісом, ішов. Мав з собою коня. Їде на кони лісовою дорогою і зустрічає старого чоловіка. Той чоловік бере на плечі дрова і не може підняти. Парубок був не лінивий, зліз з коня і піддав йому ту в’язку з дровами на плечі. А дідок хотів йому віддячити і дав клубок. Та й каже:</p>
	<p>— Цей клубок стане тобі в пригоді. Як будеш іти лісом, побачиш роздоріжжя. Там росте великий дуб, на тому дубі сидить відьма. Будеш іти за тим клубком; як підеш вправо, то будеш жити, підеш уліво — загинеш, підеш прямо — буде погано.</p>
	<p>Прийшов він до того дуба, наклав вогню. А на дубі щось шепче і сови кричать. Він повернув вправо і кинув перед собою клубок того діда. Клубок котиться, котиться, а він за тим клубком іде, йде. І зустрів по</p>
	<p>дорозі в лісі ведмедя. Ведмідь без ноги, просить, щоб подав йому води. Парубок зліз з коня, набрав води і подав ведмедю. Той дав йому гребінь і каже:</p>
	<p>— Він стане тобі в пригоді.</p>
	<p>І думає парубок: «Що цей гребінь може мені допомогти?» Іде він далі і зустрічає по дорозі рибку, яка виплеснулась на берег. Лежить вона і каже:</p>
	<p>— Скинь мене в воду, бо загину, — я стану тобі колись у пригоді. Парубок скочив з коня і кинув рибку у воду. Та й поїхав лісом далі. Заїхав у дебри, в хащі великі, а там хата, і з тої хати виглядає відьма. Така страшна, така страшна на вікні сидить. Крячуть ворони, сови кричать. Дивиться він — а на другому поверсі сидить дівчина, його наречена, і гукає до него:</p>
	<p>— Ти ж мене лишив! Вирятуй мене!</p>
	<p>Відьма послала своїх слуг, полонила його і замкнула. А парубок проломив ґрати, вдирається до тої кімнати, бере свою наречену, садить на коня і щодуху тікає — на кони тікають обоє.</p>
	<p>Тікають вони, тікають, а слуги відьми доганяють їх. Женуться, і вже близько вони. Він дивиться — а тут річка, не може перейти. Але з’явилася рибка, та, яку він кинув у воду, ударила хвостом, і появився міст. Він перебіг через той міст. Набігають відьмині слуги і хотять перебігти, а моста вже нема. Затрималися вони, а він далі погнав. Але оглядається — ті все-таки перебралися через річку, кричать і доганяють його. Він кидає назад себе той гребінь — зробилася висока гора, і ліси, і дебрі. Тікає далі. А слуги відьми зосталися позаду.</p>
	<p>Вибіг він на чисту, рівну дорогу і прибіг додому. Вже більше ті за ним не гналися. І повернувся він з нареченою додому, і поженилися вони. Живуть вони, поживають і хліб споживають, може, ще й до цього часу в своєму домі проживають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 27 жовтня 1994 року Поташник Микола Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
