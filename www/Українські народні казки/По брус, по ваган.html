<!--#include virtual="/-/inc/general__page_start.inc" -->
<title>По брус, по ваган ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «По брус, по ваган» ☼ Український фольклор, усна народна творчість України">
<link rel="canonical" href="https://proridne.org/Українські народні казки/По брус, по ваган.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">По брус, по ваган <br><span class="article__headerDescription">Українська народна казка Чернігівщини</span></h1>
	<p>Кажу-кажу казку, зв’яжу г..вна в’язку, повішу над вухом, торохну обухом. Г..вно кап-кап, Петро хап-хап.</p>
	<p>Було в батька три сини: двоє нічого, а третій зовсім дурак.</p>
	<p>Раз пішли вони в поле косить, та й забули брус і ваган. От посилає батька меншого сина додому, принести брус і ваган. А щоб не забувся приказали, щоб ішов і повторював: «По брус, по ваган».</p>
	<p>Іде він і повторює. Аж ось напроти везе чоловік на високому возі необмолочені снопи. Тому почулося, що хлопець каже: той віз поганий. Чоловік розсердився і набив віжками хлопця. Вернувся він до батька з плачем, а той каже:</p>
	<p>— Дурнеє — дурніше! Треба було сказати: „Щоб тобі і твоїм діткам їсти на всю зиму хватило”.</p>
	<p>Пішов менший син знов додому. Аж везе дядька віз гною. Хлопець і каже:</p>
	<p>— Щоб тобі і твоїм діткам на всю зиму їсти хватило.</p>
	<p>Той розсердився і побив хлопця. Вернувся син до батька і все розказав. А батька йому на те:</p>
	<p>— Дурнеє — дурніше! Ти б підскочив та допоміг перевернути воза.</p>
	<p>Вертається син назад, аж назустріч несуть покійника. Підскочив хлопець та хотів гроб перевернуть. Побили його знов. Вернувся до батька, а той каже:</p>
	<p>— Дурнеє — дурніше! Ти ж би зняв шапочку, перехрестився і сказав:</p>
	<p>„Вічний покой, царства небесне”.</p>
	<p>Пішов син знову додому, а назустріч весілля іде: молоді, свати, свахи. Танцюють усі, співають. Став хлопець, зняв шапку, перехрестився і каже:</p>
	<p>— Вічний покой, царство небесне.</p>
	<p>Як підхопили його та стали товкти, то ледве втік. Приходить до батька і плаче. А той його вчить:</p>
	<p>— Дурнеє — дурніше! Ти би схопив сваху та й сам танцювати пішов.</p>
	<p>Іде син знов назад, а назустріч чоловік свиню веде. Дурний схопив тую свиню та давай танцювати. Побив його той. Вернувся він назад плачучи. А батька й каже:</p>
	<p>— Дурнеє — дурніше! Ти ж би сказав: «Щоб ви з своїми діточками на тарілочці розговілися».</p>
	<p>Вертається знов дурний додому. Аж тут чоловік сів нужду справити. А хлопець каже:</p>
	<p>— Щоб ви з вашими діточками на тарілочці розговілися.</p>
	<p>Побив дядько дурного. Приходить до батька і плаче, а той і каже:</p>
	<p>— Дурнеє — дурніше! Ти ж би кашлянув та й відвернувся.</p>
	<p>Пішов хлопець знов назад, аж бачить дядька зібрався стрілять куропатку. Хлопець підійшов та як кашляне. Та так, що куропатка злякалась і полетіла. Побив той чоловік дурного. Вернувся він назад. А батька каже:</p>
	<p>— Дурнеє — дурніше! Ти ж би взяв палку та поміг добити тую куропатку.</p>
	<p>Іде дурний знов додому. Аж сидять дві баби і одна одній гребенями</p>
	<p>розчісують голови і вошей вибирають. Хлопець узяв да й накинувся на них з попліскою. Баби стали оборонятися та й побили його гребенями. Прибіг плачучи до батька, а той каже:</p>
	<p>— Дурнеє — дурніше! Треба було тобі і свою голову підставити, щоб і тобі вошей вибрали.</p>
	<p>Іде дурак знов додому по брус й ваган, аж бачить два чоловіки б’ються. Він скоренько і свою голову туди всунув. Дак йому бідоласі так надавали, що несила була й піднятися.</p>
	<p>Ждали-ждали, нема. Пішов батька сам додому, найшов сина на дорозі вже бездиханного.</p>
	<p>От і казочці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>57 (4602). По брус, по ваган. СУС 1696. Записав Дахно Юрій 2005 року. Дахно Тетяна Анастасівна. Чернігівська область, Чернігівський район, Москалі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
