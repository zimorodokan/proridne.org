<!--#include virtual="/-/inc/general__page_start.inc" -->
<title>Про бобик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про бобик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бобик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бобик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі дід і баба, була в них курочка Ряба.</p>
	<p>Пішла курочка на город порпастися і випорпала біб. Принесла той бобик до діда з бабою. Взяв дід той бобик і посадив в хаті під лавкою. Росте бобик, росте, виріс до лавки і вже нема місця далі рости.</p>
	<p>Каже баба до діда:</p>
	<p>— Верти, діду, діру в лавці, щоб бобик мов місце рости далі.</p>
	<p>Вивертів дід в ловці діру, росте бобик, росте, виріс до стелі. Каже баба до діда:</p>
	<p>— Верти діду в стели діру.</p>
	<p>І вивертів дід в стели діру. Росте бобик далі і виріс аж до стріхи. І знов каже баба до діда, щоб вертів діру в стрісі. Дід так і зробив, вивертів діру в стрісі, і вже бобко росте далі. Виріс бобко аж до неба. Дивляться дід з бабою, що бобик виріс аж до неба, і каже баба до діда, що хоче лізти до неба.</p>
	<p>Поставив дід драбину до хати, і полізла баба перша, спочатку на хату, а з хати на бобка. Взяла з собою ще й ночви. За нею поліз дід, за дідом внучка, за внучкою собачка, далі кицька і мишка. І коли вони вже вилізли дуже високо, у бобка стебло не витримало такого тягару, хруснуло і зламалося. Вони всі попадали на долину, і дуже довго сміялися та за боки трималися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>268 (7487). Про бобик. СУС 1960G. Записав Лосик Михайло 2009 року. Козак Іванна Іванівна (1937). Дніпропетровська область, Томаківський район, Михайлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
