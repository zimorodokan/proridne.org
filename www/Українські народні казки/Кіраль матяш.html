<!--#include virtual="/-/inc/general__page_start.inc" -->
<title>Кіраль матяш ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Кіраль матяш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіраль матяш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіраль матяш <br><span class="article__headerDescription">Українська народна казка Закарпаття</span></h1>
	<p>Кіраль Матяш дуже любив правду. Йому такі записки приходили, що з людьми роблять нечесні діла. А він убрався в цивільне плаття й пішов до вівчарів подивитися, як вони жиють. А вівчарі зарізали барана та файно їдять. І він їв з ними. І мацав по всьому котлі. А старшук ударив його по руці й сказав:</p>
	<p>— Їж із свого боку.</p>
	<p>А кіраль подумав: «Правильно він каже».</p>
	<p>Прийшов він додому, закликав міністра та й їдять з одного танджера. Він ударив міністра, бо й той по всьому танджеру мацав.</p>
	<p>— Їж із свого боку. Мене вівчар навчив.</p>
	<p>І закликав він того вівчаря до себе та й угостив його файненько. І повідає:</p>
	<p>— Я там тиждень у вас робив з вівцями.</p>
	<p>Вівчар напудився, а він нічого не сказав вівчарю, все добре. Лиш погостив файно вівчаря.</p>
	<p>І тоді пішов кіраль Матяш на тоню до того графа великого, на якого три села робили. І наявся в того пана робити. І дали йому цімбору, би удвох дрова різати, цімбора би хотів скоро, а він помалу.</p>
	<p>А той граф іде та й каже гайдукови:</p>
	<p>— А чи то робочий? Так помалу різати дрова? А гайдук як його нагайкою потягне! Кричить:</p>
	<p>— Май скоро ти не можеш?</p>
	<p>І пішов. А він зазвідав робочих фамілію того гайдука й записав собі.</p>
	<p>А другий день уже він не буде різати, ай складає собі дрова в купи. Складає та на кожному третьому-четвертому поліні пише: «Кіраль Матяш... Кіраль Матяш». І ніхто не дивиться, що він робить, бо не мають часу. Роблять.</p>
	<p>Так робив він тиждень, а в тиждень поїхав додому. А потому в тиждень убрався в царське й приїхав на ту тоню. Прийшов граф:</p>
	<p>— Пресвітлий королю!</p>
	<p>І в передки цілував його. А кіраль Матяш звідає:</p>
	<p>— Ви маєте багато дровець. Ви оплатили всім людям, що туй робили?</p>
	<p>— Оплатив.</p>
	<p>— А я робив тиждень, та лиш цей гайдук оплатив мені. Гайдук каже:</p>
	<p>— Я був змушений ударити, бо пан підвісив би мене. Наказує кіраль Матяш:</p>
	<p>— Розбирайте ці штабелі.</p>
	<p>Розбирають — «Кіраль Матяш... Кіраль Матяш... Кіраль Матяш...» Находять, що кіраль Матяш написав.</p>
	<p>І викопали яму, а коло неї поставили стовба й повісили пана. А потому кинули його в яму та закопали, і народови там поліпшало.</p>
	<p>А коли помер кіраль Матяш, судили єдного мадяра, бідного чоловіка. Звідають його:</p>
	<p>— Що просите від суда?</p>
	<p>— Не прошу нич. Умер кіраль Матяш, умерла й правда, — повідає бідний чоловік. — Правди вже не будеме мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
