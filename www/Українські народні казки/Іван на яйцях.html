<!--#include virtual="/-/inc/general__page_start.inc" -->
<title>Іван на яйцях ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Іван на яйцях» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван на яйцях.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван на яйцях <br><span class="article__headerDescription">Українська народна казка Бойківщини</span></h1>
	<p>В єднім селі жили собі жидівка з жидом. А в сусідстві жив Іван. І жидівка кликала того Івана, аби помагав робити. Він у них дрова рубав. Та й каже жидівка Сура до Івана: — Ми будемо насаджувати курку на яйця. Каже Іван:</p>
	<p>— Добре. Питає Сура:</p>
	<p>— Кілько то треба яєць?</p>
	<p>— Треба сто яєць, — каже Іван.</p>
	<p>Дає Сура Іванови гроші, пішов Іван по селу і купив сто яєць.</p>
	<p>— Чуєш, Іване, де ми будемо насаджувати курку?</p>
	<p>— В стайні її треба насадити.</p>
	<p>— Ну-ну, Іване, зроби там гніздо.</p>
	<p>Зробив Іван гніздо. Винесли яйця, виложили в гніздо. Каже Іван:</p>
	<p>— Чуєш, Суро, курка мала, вона не засяде сто яєць.</p>
	<p>— А що будем робити? — питає Сура.</p>
	<p>— Я буду сідати на яйця, — каже Іван. Сів Іван на яйця й сидить.</p>
	<p>— Чуєш, Іван, — каже Сура, — кілько ти будеш сидіти на яйцях? Іван їй:</p>
	<p>— Три неділі.</p>
	<p>— А як тобі їсти давати, Іване?</p>
	<p>— Зробіть таке вікно в стайні і крізь те вікно будете мені їсти давати. Три рази в день. Але води не будете ми давати, бо я можу яйця застудити. Треба давати по сто грам горівки. А до стодоли нікому не вільно йти.</p>
	<p>Іван собі попиває по сто грам. І добрий обід має, і полуднє, і вечерю. Та й лежить собі на соломі. Вип’є сто грам і яйце вип’є. Приходить Сура, питає:</p>
	<p>— Іване, кілько ти вже сидиш?</p>
	<p>— Вже тиждень сиджу, — каже Іван. — Би-сте тихо були, бо вже тиждень. Би-сте не ходили близько попри стайні, би-сте не тупали, бо то дуже шкодить на яйця.</p>
	<p>А Іван ту стайню на ніч замикає і йде собі спати додому. А раненько приходить і лягає собі на солому коло тих яєць. Приходить Сура, приносить Іванови їсти.</p>
	<p>— То вже десь буде три неділі, Іване.</p>
	<p>— Нє, Суро, ще тілько дві неділі.</p>
	<p>А Іван дивиться, що ще має доста яєць, ще не всі випив. А Сура має платити Іванови щодень по золотому. Каже Іван до Сури:</p>
	<p>— Би-сте мені не несли їсти ані студене, ані гаряче, бо як буде гаряче, то яйця запріють, а як студене — застигнуть.</p>
	<p>Пройшов якийсь час, каже Іван до Сури:</p>
	<p>— Суро, вже доходить третій тиждень.</p>
	<p>А в гнізді ще десять яєць лишилося. Питає його Сура:</p>
	<p>— Коли вже будуть курята лізти?</p>
	<p>— Завтра вже будуть вилазити, — каже Іван.</p>
	<p>— Добре.</p>
	<p>— Завтра би-сте приходили, і будемо курята забирати. Вже курята ціпкають у яйцях.</p>
	<p>Увечір пішов Іван додому, до свої хати, а раненько вернувся до тої стайні і запалив тото гніздо. Вихопився з стайні і кричить:</p>
	<p>— Суро, огень горить!</p>
	<p>Сура вискочила та й плаче, а Іван рветься до гнізда рятувати курят. Сура тримає Івана:</p>
	<p>— Іванцю, не йди в огень.</p>
	<p>Іван узяв води та й огень загасив. А гніздо цілком згоріло. Сура каже:</p>
	<p>— Видите, що то мама дітям! Як Іван пхався в огень, аби врятувати курят.</p>
	<p>Заплатила Іванови за три неділі по злотому та й каже:</p>
	<p>— Я вже більше не буду давати по сто яєць, а буду давати по п’ятнадцять. Аби курка сіла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 20 грудня 1990 року Бренич Федь Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
