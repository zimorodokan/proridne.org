<!--#include virtual="/-/inc/general__page_start.inc" -->
<title>Чорний ворон ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чорний ворон» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чорний ворон.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чорний ворон <br><span class="article__headerDescription">Українська народна казка Чернігівщини</span></h1>
	<p>В одному селі жила собі жінка і мала трьох синів. Вона була дуже гарна, та не могла виходити надвір. Бо далеко за лісами жив Чорний ворон, який хотів її викрасти. Над хлопчиками в школі глузували, бо ніхто ніколи не бачив їхню маму.</p>
	<p>Одного разу молодший син розповів мамі, що з них усі насміхаються. Довго думала жінка і вирішила вийти з хати, коли діти будуть повертатися зі школи. Тільки вона вийшла в двір, як з’явився Чорний ворон і забрав жінку з собою. Хлопці довго побивалися за мамою, а потім вирішили йти її шукати.</p>
	<p>Довго йшли брати лісами дрімучими, коли дивляться хатка стоїть. Зайшли вони, а там бабуся старенька сидить. Запитали в неї, чи не знає часом, як знайти Чорного ворона. Бабуся зібрала всіх звірів, які жили в лісі, але ніхто про такого не чув. Тоді послала бабуся братів в другий ліс, де жила її сестра.</p>
	<p>Знайшли брати і цю бабусю. Зібрала вона всіх птахів, які жили в лісі. Одна маленька пташка сказала, що знає, де живе Чорний ворон і провела хлопців до нього. Побачили вони свою маму, зраділи. Та тільки хотіли її забрати, як з’явився Чорний ворон. Сини почали з ним битися. Довго боролися і нарешті перемогли.</p>
	<p>Повернулися додому всі щасливі і радісні. А жінка могла виходити на вулицю і показувати своє гарне личко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>245 (4504). Чорний ворон. СУС —. Записано 2008 року. Лєонова Олександра Василівна (1926). Чернігівська область, Прилуцький район, Прилуки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
