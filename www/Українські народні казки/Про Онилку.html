<!--#include virtual="/-/inc/general__page_start.inc" -->
<title>Про Онилку ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про Онилку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Онилку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Онилку <br><span class="article__headerDescription">Українська народна казка Чернігівщини</span></h1>
	<p>Колись давно жили собі чоловік і жінка. Була у них одна тільки радість, одне сонце — дочка. Онилкою її звали. Дуже любили вони своє чадо. Підросла вона, почала дружити з парубком Іваном. Він був дуже бідний сирота, без роду-племені. Хотів він посватати дівчину, а старі не оддавали.</p>
	<p>А тоді якраз набирали в солдати на війну. Забрали Івана. Довго він там воював. А коли повернувся, то почав розпитувати в селян, що нового, хто народився, хто вмер. І довідався про те, що його Онилочка вмерла. Вдавилась бідолашна квасолиною.</p>
	<p>Плакав він, ридав та й надумав піти до могили. Узяв лопату і щодуху помчав на кладовище. Одрив могилу, одкрив гроб, витяг небіжчицю і трясе, цілує, прощається. Дуже вже він її любив. А тоді чує — упало щось в домовину і промовила Онилка:</p>
	<p>— Це ти?</p>
	<p>— Я, — каже Іван.</p>
	<p>А виявляється випала з горла та квасолина. От устали вони із землі та йдуть додому. А Іван каже:</p>
	<p>— Ти стань у сінях, а я зайду до твоїх батьків.</p>
	<p>Зайшов, а вони плачуть, аж гай шумить. Померла донька, мовляв. А Іван до них:</p>
	<p>— А якщо я вам зараз її приведу, то видасте за мене заміж?</p>
	<p>— Та ти збожеволів чи що?</p>
	<p>А Іван вводить дівчину в хату. Такі вже старі раді були, що, не гаючи часу, видали свою доньку за Івана та справили бучне весілля.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>147 (4296). Про Онилку. СУС —. Записала Романенко Валентина 2008 року. Прасой Тетяна Олексіївна (1921). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
