<!--#include virtual="/-/inc/general__page_start.inc" -->
<title>Бог і циган ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Бог і циган» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бог і циган.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бог і циган <br><span class="article__headerDescription">Українська народна казка Гуцульщини</span></h1>
	<p>Циган їхав усюди по селах. Та й так йому склалося, що погинув йому кінь, а циган з дітьми лишився на возі під будою. І надійшов бог. Та й каже циган: — Боже, дивися, що ти зробив. Чим я потягну віз, як мені скажуть відци виходити? Якби я був на твоїм кріслі і дивився згори на землю, я б такого не зробив. А бог сказав:</p>
	<p>— Іди сідай на то крісло, де я сиджу. Побачу, що ти зробиш. Циган пішов на то крісло, сів, дивиться, а там бідна вдова, що п’ятеро дітей має, пішла до багачки прати плаття. А багачка нарихтувала їй дві миски муки. Хотіла дати за то, що вона їй пере. Бідна випрала коло річки то плаття та й прийшла до багачки, поскладала на жердку та й каже багачці:</p>
	<p>— Я піду на час зізнати свої діти, а потому прийду та й вам це плаття повішаю.</p>
	<p>А багачка собі подумала: «Може, вона й не прийде повішати шмаття». Та й одну миску висипала назад у ґелетку. «Як вона не прийде повішати шмаття, то лиш одну миску дам».</p>
	<p>А бідна відознала за діти та й прибігла і повісила плаття. Багачка ще не встигла набрати назад другу миску, а циган вздрів, що то така неправда, та й багачку знищив.</p>
	<p>Тоді прийшов бог та й каже:</p>
	<p>— Ну що ти, цигане, доброго зробив? Видиш, — каже, — ця жінка з п’ятьма дітьми жила би попри цю багачку. То помогла би багачці, то помогла би. Та й щось би заробила, та й вони би жили. А ти, — каже, — взяв та й знищив багачку. Та й бідній вдові не буде де заробити. Та вона згине, та й її діти. А коня я в тебе забрав, аби ти не мучив коня та й своїх дітей, аби ти розвів собі господарку. Аби зробив собі хату. Аби ти був господарем, а не мандрівником. Щоб у тебе серед зими діти на возі не мерзли.</p>
	<p>Отак бог казав циганови, аби циган робив. А циган не хоче робити й досі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 8 вересня 1986 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
