<!--#include virtual="/-/inc/general__page_start.inc" -->
<title>Бровко ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Бровко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бровко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бровко <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>А оце що я Вам, діточки, розкажу? А розкажу я вам про Бровка. Та й гарний же песик був! А тільки ж тяжко старий та плохий став. Хазяїн бачить, що годує його даром, що хазяйство він охранять уже не може, то й прогнав з дому. Іде Бровко по полю і плаче-плаче горько, а сльози так і ллються. Коли ж оце навстріч йому вовк та й питає:</p>
	<p>— Чого тут мотаєшся?</p>
	<p>— Прогнав хазяїн, їсти хочу.</p>
	<p>— А хочеш, Бровку, оп’ять додому?</p>
	<p>— Хочу, вовчику-братику, дуже хочу, зроби щось!</p>
	<p>І сказав йому вовк, що як вийдуть хазяї на поле бараболю копати, то він вкраде дитину. А щоб Бровко в нього ніби одняв дитину. І щоб вовк з Бровком побились нарошне між собою. Так і рішили вони.</p>
	<p>Прийшов той день. Хазяї копають барабольку, понаклонялись, спинки болять, а дитинка лежить на межі, на неї ніхто не дивиться.</p>
	<p>Заморились батьки, сіли під деревом обідать, горілочки випили та й придрімнули. Коли це чують, дитя закричало. Як підхватиться мати, а дитина в куряві скрилась. Хтось її в зубах поніс. А це оказався вовк. Мати і батько кинулись вслід, а хіба ж догонять?</p>
	<p>Крик стоїть на все поле. І про бараболю забули, куди там копать, як дитини вже нема. І тут бачать, знову щось мчиться до них у пилюці. Аж це Бровко схватив дитя за сорочечку і несе до них. Підбіг і кинув на землю перед хазяями. Як батьки кинулись до дитинки, схватили її на руки, цілують, обнімають, радуються. А про собаку й забули.</p>
	<p>А він стоїть так скромно збоку і смотре на них. Тут вони про нього вспомнили, начали хвалить, гладить. Вернулись всі додому. Бровку кусок м’ясця кинули, теплу будку поставив хазяїн. Пішли усі в хату, радуються, сміються. Хазяйка виходить з хати, несе собачці молочка, налила в мисочку, а його нема. Позвала знову, ніде Бровка нема. А він в це врем’я був уже біля лісу і той кусок м’яса приніс вовкові, як дяку за таку видумку. Оддав м’ясо, поблагодарив і побіг додому.</p>
	<p>Прибіг додому і зразу в будку, щоб ніхто не замітив, де він був. А ніхто й не замітив, бо всі були заняті коло дитини. Так і дожив Бровко з хазяями до своєї глибокої старості і ще побачив, як хазяйський син став дорослим і женився.</p>
	<p>І все закінчилось добре, потому що в казках і має бути все нормально. От таку казку, дітки, мені розказувала ще моя бабуся, а я розказала вам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5 (7160). Бровко. СУС 101. Записала учениця 8 класу Тішкіна Юлія 2009 року. Стрільчук Світлана Василівна (1939). Дніпропетровська область, Самарський район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
