<!--#include virtual="/-/inc/general__page_start.inc" -->
<title>Як заєць лисицю обдурив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як заєць лисицю обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як заєць лисицю обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як заєць лисицю обдурив <br><span class="article__headerDescription">Українська народна казка Бойківщини</span></h1>
	<p>Такого на світі не є, щоби заєць обхитрив лисицю, але заєць її об хитрив. Було то в місяцю січню. Уже були сніги й морози. Шукає собі зайчик нічлігу. І найшов стіжок із сіном у лісі на полянці. І дуже ся тішить. І з тої втіхи бігає то в одну сторону, то в другу, то в одну, то в другу. Так, що стежку втоптав.</p>
	<p>А лисиця з корчів дивиться. Чого сей зайчик так бігає? Ачей зайчик з ума зійшов. А лисиця така голодна. Десь мишеня зловила була та й більше нічого. І задумала собі лисиця зловити зайчика. І підсувається до нього.</p>
	<p>— Ачей ти, зайчику, з ума зійшов.</p>
	<p>Говорить до нього так і підходить. Та й каже:</p>
	<p>— Зайчику, говори мені яку-небудь брехню.</p>
	<p>Зайчик каже:</p>
	<p>— Я тобі не буду брехню говорити, бо там дядько наловив риби багато, і сани перекинулись на горбку, і ціла купа риби там. Понаїдалися тої бири брати твої лиси. І вовки, і всі звірі понаїдалися риби. І я наївся риби, й мене живіт болить. Я з тобою говорити не буду.</p>
	<p>Ну а зайці рибами не годуються. Лисиця каже:</p>
	<p>— Спасибі, зайчику, спасибі, що ти мені таке сказав. Добраніч, зайчику, добраніч.</p>
	<p>Зайчик собі подумав: «Коли вернеться лисиця, то вона мене роздере, що я її здурив». Та й побіг далеко лісом. Та й найшов собі в корчах другий нічліг.</p>
	<p>Другий день стрінулися вони з лисицею. Лисиця така зла, що її зайчик обрудив. Ганьбить зайчика:</p>
	<p>— Ти вухатий, ти пулькатий, ти горбатий, ти куцохвостий! Та ти мене обманив, та ти мене обдурив!</p>
	<p>А зайчик до лисиці:</p>
	<p>— ти ж мені сказала, щоб я тобі брехню сказав, то я тобі брехню й говорив.</p>
	<p>І як утік заєць лісом, та аж вітер погудів за ним.</p>
	<p>Так першого вечора врятувала зайчика брехня, а другого дня врятували його прудкі ноги.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>81 (1752). Як заєць лисицю обдурив. СУС —. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
