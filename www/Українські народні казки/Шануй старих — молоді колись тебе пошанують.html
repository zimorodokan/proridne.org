<!--#include virtual="/-/inc/general__page_start.inc" -->
<title>Шануй старих — молоді колись тебе пошанують ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Шануй старих — молоді колись тебе пошанують» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Шануй старих — молоді колись тебе пошанують.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Шануй старих — молоді колись тебе пошанують <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив дідусь довгенько, уже почував себе не досить добре, кепсько, слабенький у всіх відношеннях став, та ще й до того ж був бідним.</p>
	<p>Син женився і взяв собі за дружину дівчину Дуню. Невістка спочатку виконувала всі свої обов’язки більш менш добре. Вставала раненько, управлялася по господарству, готувала вчасно сніданок, обід, вечерю. Прала, прибирала в хаті, давала дідусеві їсти. І дедалі робила все це не з охотою, поглядала на старенького якось недобре, і дідусь це став помічати.</p>
	<p>Одного разу зайшов до дідуся такий же старенький, як і дідусь Петро, товариш. Але товариш був багатий, були в нього і гроші, і золото, і воли, і корови.</p>
	<p>Ось цьому дідусеві Степану і почав жалітись дід Петро:</p>
	<p>— До мене невістка чомусь стала грубіше і неуважно ставитись, більше стала мовчати.</p>
	<p>Дід Степан вислухав і сказав:</p>
	<p>— Я тебе, Петре, виручу, принесу тобі багатенько грошей, і ти будеш їх рахувати, як зайде Дуня до тебе в кімнату. А потім ці гроші мені віддаси, але щоб Дуня про це не знала.</p>
	<p>Так було й зроблено, як домовилися. Дід Петро рахує велику купу грошей на столі, а тут заходить невістка. Вона так і ахнула:</p>
	<p>— Ну де ж це ви стільки грошей набрали?</p>
	<p>— Та у мене вони були, тільки я мовчав.</p>
	<p>От тут Дуня стала така добра, лагідна, пече добреньке і смачненьке, розмовляє люб’язно. А дідусь і каже їй:</p>
	<p>— Дочко, гроші я закопаю в землю під грушею. Як умру, тоді відкопаєте їх і заберете собі.</p>
	<p>Як і домовилися, дід Петро віддав гроші товаришеві, а сам узяв горщик, наклав багна і закопав під грушею. Незабаром дід Петро вмирає. Після похорону доручили батюшці відкопати горщик із грішми. Піп простеляє свою рясу і мовить, високо піднявши горщик вгору:</p>
	<p>— Що впаде на рясу, то моє, а що розлетиться, то ваше. (Піп думав, що у горщику гроші).</p>
	<p>Коли горщик розлетівся, всі так і ахнули, зніяковіли, всім стало соромно. А невістці найбільше, бо не вміла шанувати свого старого свекра, який багато потрудився на своєму віку, пережив багато труднощів і випробувань, віддав свою любов дітям. Лише тепер невістка усвідомила свою провину, зрозуміла, що треба бути доброю, чуйною, уважною до людей, особливо до старих, безпомічних. Бо ж не дарма в народі кажуть: «Шануй старих — молоді тебе колись пошанують».</p>
	<p>От і все. Вам казка, а мені бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>75 (7225). Шануй старих — молоді колись тебе пошанують. СУС 982. Записала Біла Лілія Федорівна 2009 року. Панко Агрипина Миколаївна (1923). Дніпропетровська область, Петриківський район, Петриківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
