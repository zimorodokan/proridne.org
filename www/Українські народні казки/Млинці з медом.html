<!--#include virtual="/-/inc/general__page_start.inc" -->
<title>Млинці з медом ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Млинці з медом» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Млинці з медом.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Млинці з медом <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В давні-прадавні часи жив собі чоловік-брехун. Обманювати всіх було його основною справою. Якось, ідучи селом, він побачив гурт хлопчаків, які грали в довгої лози. Хлопці так захопилися грою, що навіть не помітили, як брехун наблизився до них. Тому і не привіталися. «Ну й невиховані! — подумав брехун. — Ось постривайте, я вам зараз утну!»</p>
	<p>— Гей, хлопці! Погратися ви можете і пізніше. Гра від вас не втече, а от млинці з медом ви можете не скуштувати.</p>
	<p>— Млинців?</p>
	<p>— Так. У сусідньому селі побудували мельницю. Напекли млинців і всім роздають. Біжіть хутчіш і вам дістанеться. Я щойно звідтіля. Ох і наївся! Аж млосно мені, — мовив брехун і непомітно облизав губи, от вони й заблищали, наче від меду.</p>
	<p>Перезирнулися хлопці. «Ця людина правду каже, он як губи вилискують», — подумали і, здіймаючи куряву, майнули у сусіднє село.</p>
	<p>Посміхнувся брехун, що так спритно обвів навколо пальця невихованих хлопців, і тільки-но хотів був рушити своєю дорогою, як подумав: «А чому вони так швидко побігли, га? Може, і справді млинці роздають? Треба і мені встигнути, поки всім не пороздавали».</p>
	<p>Зняв свої капці, узяв їх під руку і помчав слідом за хлопцями.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>260 (7405). Млинці з медом. СУС —, новотвір. Записав Єргашов Амір 2009 року. Глазова Анна Федорівна. Дніпропетровська область, Межівський район, Добра Надія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
