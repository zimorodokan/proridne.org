<!--#include virtual="/-/inc/general__page_start.inc" -->
<title>Поради соловейка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Поради соловейка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Поради соловейка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Поради соловейка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Один чоловік піймав соловейка і вирішив його вбити. Та пташка каже до нього:</p>
	<p>— Не вбивай мене! Що тобі з моєї смерті? Краще пусти мене, і я тобі дам кілька гарних порад.</p>
	<p>Чоловік зрадів і пообіцяв відпустити лише після того, як соловей розкаже про ці поради.</p>
	<p>І каже соловей:</p>
	<p>— Не їж того, що не годиться. Не шкодуй за тим, чого не повернути. Ніколи речам неправдивим не вір.</p>
	<p>Почувши це, чоловік відпустив соловейка. А птах невдовзі повернувся, щоб подивитися, чи дотримує чоловік його порад. Підлетів птах угору і каже до чоловіка:</p>
	<p>— Зле зробив, що мене відпустив. Якби ти знав, який я скарб маю, ти б ніколи, ніколи мене не пустив би на волю. В мене є дуже дорога перлина. Вона може зробити тебе багачем.</p>
	<p>Чоловік вислухав соловейка і засмутився. Він почав гукати до пташки, щоб вона повернулась до нього, обіцяв турбуватися про неї. На всі прохання і вмовляння соловейко відповів:</p>
	<p>— Тепер я пізнав тебе. Ти нерозумний чоловік. Все, чому я прагнув тебе навчити, даремна справа. Ти шкодуєш за тим, що вже не можна повернути. Неправдивим речам ти віриш. Бувай! Та згадуй в майбутньому про мої поради.</p>
	<p>Соловейко полетів, а чоловік ще довго дивився йому вслід.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>102 (5162). Поради соловейка. СУС —. Записано 2008 року. Балух Павліна Йосипівна (1939). Черкаська область, Монастирищенський район, Леухи</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Поради соловейка <br><span class="article__headerDescription">Українська народна казка Поділля</span></h1>
	<p>Один чоловік піймав соловейка і хотів його з їсти. Але пташка каже йому:</p>
	<p>— Не їж мене, бо мною не наїсися. Відпусти мене, а я тебе навчу трьох речей, які у великій пригоді стануть.</p>
	<p>Чоловік послухав і відпустив його. Соловей злетів та й каже:</p>
	<p>— Ніколи не їж того, що не годиться. А ще не шкодуй за тим, чого не можна повернути. Не вір неподобним речам.</p>
	<p>Але соловей хотів довідатись, чи навчився чоловік його ради. Полетів угору і кричить до нього:</p>
	<p>— 0-о-о! Зле зробив, що відпустив мене. Якби ти знав, який</p>
	<p>я скарбу у собі маю, ніколи не пустив би.</p>
	<p>Почув це чоловік і дуже засмутився. Підскочив угору до соловейка і просив, щоб він повернувся до нього. Тоді соловейко й каже:</p>
	<p>— Шлепер я бачу, що ти дурний чоловік. Все, чого я тебе вчив, пішло марно. І шкодуєш за тим, що вже не можна повернути. Неподобним речам повірив. Дивись, який я маленький. Де ж у мені може вміститися велика перлина?!</p>
	<p>Та й полетів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43 (5995). Поради соловейка. СУС —. Записала Чехомова Оксана 2008 року. Паєнк Валентина). Хмельницька область, Хмельницький район, Мацьківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
