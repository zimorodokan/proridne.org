<!--#include virtual="/-/inc/general__page_start.inc" -->
<title>Золота рибка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Золота рибка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золота рибка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золота рибка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були собі дід і баба. В них була землянка. Коло неї стояли розколені ночви. От одного разу пішов дід ловити рибу. Закинув невід раз і витягнув золоту рибку. Стала вона проситися:</p>
	<p>— Дідусю, пусти мене, я ще маленька. Якщо відпустиш я тобі допоможу.</p>
	<p>Пустив дід та й пішов додому. Розказав все бабі, а та почала штурхати його, щоб той пішов попросити ночви. От пошкандибав дід. Гукнув рибку. Вона припливла та й каже:</p>
	<p>— Чого тобі треба, дідусю?</p>
	<p>— Змилуйся, матінко-рибко, дай нам ночви, бо наші зовсім поломані.</p>
	<p>— Добре, хай вам будуть ночви.</p>
	<p>Приходить дід додому, а баба сварить його:</p>
	<p>— Бач, — каже, — ночви попросив, треба було хоч хату якусь попросити. Іди знов до рибки.</p>
	<p>Попросив дід хату, приходить назад, а там така гарна хата, що й розповісти не можна. А баба знов невесела. Таке вона каже дідові:</p>
	<p>— Не хочу бути селянкою, хочу бути дворянкою!</p>
	<p>І вигнала старого з хати. Іде він до моря. Просить в рибки:</p>
	<p>— Змилуйся, матінко-рибко! Моя стара зовсім з гума з’їхала. Не хоче бути селянкою, хоче бути дворянкою.</p>
	<p>І цього разу рибка не відкинула дідового бажання. Приходить він додому, а баба сидить в хоромах, біля неї слуги. Та вона знову незадоволена. Посилає діда знов до рибки.</p>
	<p>— Іди, — каже, — і скажи рибці хай зробить мене морською володаркою. І щоб сама була в мене на побігеньках.</p>
	<p>Дід відмовляється, а стара на своєму стоїть. Нема чого робити, іде він. Гукнув рибку, розповів про свою біду. А рибка махнула хвостиком і попливла. Довго гукав дідусь її, не догукався. Прийшов додому, а там сидить баба біля землянки, а біля неї розбиті ночви.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (5239). Золота рибка. СУС —. Записано 2008 року. Ратушняк Марія Андріївна (1932). Черкаська область, Жашківський район, Острожани</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Золота рибка <br><span class="article__headerDescription">Українська народна казка Полтавщини</span></h1>
	<p>Жили бідні старий із старою, хатинка була убога, стояла недалеко від моря. Вирішив дідусь піти половити рибу. Закинув невід і піймав рибку, а вона була золота. Він узяв її в руки, а вона стала проситься, щоб він її відпустив. Рибка говорить:</p>
	<p>— Відпусти мене, я тобі виконаю три бажання.</p>
	<p>Дід подумав і сказав:</p>
	<p>— Не потрібно мені від тебе нічого, пливи собі, рибко.</p>
	<p>Дід прийшов додому; розповів усе бабі. Баба розсердилася, що він у риби нічого не попросив, і послала до рибки, щоб він попросив нове корито.</p>
	<p>Дід прийшов до моря, закинув невід і знову спіймав золоту рибку, попросив у неї, щоб вона дала нове корито бабі. Прийшов додому, а баба знову гнівається, що так мало попросив. Знову діда погнала до моря, щоб він попросив у рибки новий дім. Дід пішов знову, закинув невід і спіймав золоту рибку, а рибка питає:</p>
	<p>— Що, старче, хочеш?</p>
	<p>Дід каже рибці:</p>
	<p>— Баба знову послала мене до тебе, щоб ти новий будинок дала і все, що до нього треба.</p>
	<p>Вернувся додому, а баба сидить у новому будинку і рахує гроші. Знову діда просить, щоб той пішов до рибки і попросив її, щоб зробила бабу царівною, і щоб рибка була їй слугою. Дід пішов до моря, рибка випливла і питає:</p>
	<p>— Що тобі старче, ще потрібно?</p>
	<p>Дід розповів їй, що баба просить. Рибка відправила діда додому. Дід прийшов і побачив стару свою хату і бабу з розбитим коритом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>261 (5032). Золота рибка. СУС 555. Записано 2008 року. Манько Ганна Миколаївна (1941). Полтавська область, Семенівський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Золота рибка <br><span class="article__headerDescription">Українська народна казка Кіровоградщини</span></h1>
	<p>Одного разу на нашому ставку рибалки спіймали рибку. Була вона незвичайною, від її кольору засліплювало очі. Рибалки довго милувалися рибкою, а потім вирішили помістити її в акваріум. Та сталося непередбачуване, рибка заговорила людським голосом:</p>
	<p>— Відпустіть мене, люди добрі! Я для вас усе зроблю.</p>
	<p>Перелякані рибалки стояли мовчки. Вони нічого не могли зрозуміти. Першим до тями прийшов наймолодший.</p>
	<p>— А що ти можеш зробити? Я хочу побачити веселку на небі, але це неможливо, бо зараз світить сонце.</p>
	<p>Несподівано десь загуркотів грім, на небів з’явилася блискавиця. Почав накрапати дощ. Він був теплий і ніжний. За обрієм коромислом вигнулася веселка.</p>
	<p>Рибакли геть розгубилися, вони не знали, що робити далі. Тоді один найсміливіший запропонував випустити рибку, не вимагаючи ніякої плати. Так і зробили. А там, де вона плавала, виросла чудова квітка лілія.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>278 (8180). Золота рибка. СУС —, порівн. 555. Записала Степанова Світлана 2010 року. Ковтун Ліна Василівна (1932). Кіровоградська область, Новоукраїнський район, Семенасте</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
