<!--#include virtual="/-/inc/general__page_start.inc" -->
<title>Їжачок-домовичок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Їжачок-домовичок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Їжачок-домовичок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Їжачок-домовичок <br><span class="article__headerDescription">Українська народна казка Полтавщини</span></h1>
	<p>У лісі-лісі темному жила собі лисичка. Хитрою була вона. Тому ніхто із лісових мешканців з нею не приятелював.</p>
	<p>Та одного разу, коли лягла лисичка спати, до неї у двері хтось постукав. Зраділа вона та мерщій до дверей:</p>
	<p>— Хто, хто це зі мною вирішив потоваришувати? — запитує лисичка.</p>
	<p>А у двері знову хтось: стук, стук. Відчинила Лисичка двері, а там нікого немає. Опустила вона голову та й пішла до хати. А їжачок згорнувся клубочком і непомітно також закотився за нею. Заліз під піч і сидить, чекаючи поки засне лисичка.</p>
	<p>Тільки лисичка стала дрімати, а їжачок:</p>
	<p>— Фр-р-р! Фр-р-р!</p>
	<p>Де там всидіти! Вистрибнула вона через вікно з хати та й гайда у ліс до вовчика. Та й каже йому, що домовик поселився в хаті. А вовк пригадав лисиччині хитрощі і відмовив у допомозі. Тоді лисичка побігла до ведмедика. Той навіть вислуховувати хитрунку не захотів, а не то щоб її рятувати.</p>
	<p>Зрозумівши, що допомоги її ні від кого не дочекатися, повернулася вона до хати плачучи. Тільки відчинила двері, а тут їжачок:</p>
	<p>— Фр-р-р! Фр-р-р!</p>
	<p>Зрозуміла Лисичка, що це не домовичок та й ну їжачка виганяти. Та лапкою вона його, лапкою. А їжачок згорнувся у клубочок і давай лисичці дошкуляти. Боляче лисичці стало. Поколола собі носика, лапку. Почала вона плакати. А їжачок фиркнув та й пішов до лісу, мовлячи:</p>
	<p>— Поплач, поплач, можливо, тепер не такою хитрою будеш!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>172 (7080). Їжачок-домовичок. СУС-. Записала Циб Наталія 2009 року. Бойко Анастасія Гнатівна. Полтавська область, Чорнухинський район, Синялівщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
