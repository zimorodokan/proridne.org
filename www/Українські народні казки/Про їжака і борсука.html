<!--#include virtual="/-/inc/general__page_start.inc" -->
<title>Про їжака і борсука ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про їжака і борсука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про їжака і борсука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про їжака і борсука <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному темному байраці жив борсук. Одного погожого осіннього дня борсук вийшов подивитися на свої володіння. Взяв сумку, перекинув через плече, в руку взяв сучкувату палицю і пішов по лісі. Там підбере грибочка, кине в сумку, а там — шипшину.</p>
	<p>В лісі опадало листя, і все покрило цвітним килимом. Вийшов борсук на поляну і вирішив відпочити. Сів на пеньок і зразу ж підскочив та закричав:</p>
	<p>— Що це таке?</p>
	<p>Він наколовся на голки. Борсук скинув палицею їжака і сказав:</p>
	<p>— Що ти робиш в моїх володіннях?</p>
	<p>Їжак піднявся на ноги і сказав:</p>
	<p>— А чого це твої володіння? Я вже тут декілька років живу.</p>
	<p>Вони сперечалися довго, поки не повечоріло. А потім борсук сказав:</p>
	<p>— Йдемо до мене на чай, я якраз назбирав шипшини.</p>
	<p>Їжак і борсук довго говорили і дійшли висновку, що їм треба жити разом. Вони почали робити собі нору. Гарна вийшла хатина, там і поселилися. Жили в тій норі і горя не знали, поки не почалися дощі.</p>
	<p>Одного непогожого дня почалася велика злива і нору затопило. Їжака не було дома: він ходив по лісі і шукав щось поїсти. А от борсуку не пощастило, бо він був дома і попивав чайок. Вибіг борсук, заховався під кущем і сидів, поки не прийшов їжак. Він як побачив, що з їхньою норою сталося, підняв крику сварився на хмари, затоптував нору.</p>
	<p>Так і жили борсук з їжаком всю зиму і майже всю весну, поки тали сніги. А на літо посварилися. І так залишилися: борсук з палицею, а їжак — з листям на колючках.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1 (5429). Про їжака і борсука. СУС —. Записала Школьна Юлія (7 клас) 2008 року. Школьний Микола Костянтинович (1937). Черкаська область, Звенигородський район, Звенигородка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
