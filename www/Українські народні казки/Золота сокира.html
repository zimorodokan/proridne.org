<!--#include virtual="/-/inc/general__page_start.inc" -->
<title>Золота сокира ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Золота сокира» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золота сокира.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золота сокира <br><span class="article__headerDescription">Українська народна казка Полтавщини</span></h1>
	<p>Жили колись на світі два брати. Старший багатий, а менший бідний. Багатий брат не знав, що робити, йому нічого не треба було. Жив у достатку та розкоші. А бідний брат днями спину не розгинав, рубав у лісі дрова, щоб прогодувати свою сім’ю. У бідного брата було лише одне багатство — його сокира.</p>
	<p>Одного дня рубав він верби на березі річки. Раптом його сокира вислизнула і впала в воду. Не знав бідний, що робити, адже не міг повернутися додому без хліба й дивитися, як плачуть його голодні діти. Сів на березі річки і заплакав. Але чує, хтось його заспокоює:</p>
	<p>— Не плач, скажи мені, що трапилось?</p>
	<p>Розповів чоловік про своє нещастя і знову заплакав. А питав його маленький сивий дідусь з довгою бородою. Він пообіцяв, що дістане сокиру, і бідний брат заспокоївся. Підійшов дідусь до води і витяг срібну сокиру. І питає:</p>
	<p>— Твоя сокира?</p>
	<p>— Ні, не моя, — відповідає бідняк.</p>
	<p>Витяг дід золоту сокиру і питає:</p>
	<p>— Твоя сокира?</p>
	<p>— Не моя, — відповів чоловік.</p>
	<p>За третім разом дідусь витяг його сокиру. Взяв він свою сокиру і хотів починати роботу. А дідусь каже:</p>
	<p>— Якщо ти в змозі заробити на хліб простою сокирою, то цими можеш заробити набагато більше.</p>
	<p>І віддав йому обидві сокири. Повернувся бідняк додому і побачив багато накритий стіл. А дружина йому розповіла, що приходив маленький дідусь і дав їм багато золотих грошей. З того часу менший брат став багатим, як і старший брат, побудував собі гарний будинок.</p>
	<p>Одного разу старший брат приїхав до нього у гості і здивовано запитав, як він розбагатів. Менший брат розповів про все, що з ним трапилося. Старший з заздрощів побіг з сокирою на річку. Пожбурив її у річку, сів і плаче. Підійшов дідусь, дістав із води срібну сокиру. Брат мовчки забрав її так, як і золоту, і залізну. Не подякувавши, побіг чимдуж додому. Але заблукав у лісі і, коли стемніло, вирішив перечекати до ранку. Йому наснилося, що дідусь сказав:</p>
	<p>— Ти багато хотів, та мало одержав. Учися тепер у злиднях жити.</p>
	<p>Так він блукав два дні, аж поки на третій день його знайшов менший брат. Вийшовши з лісу, він побачив замість свого будинку згарище. Всю його сім’ю менший брат забрав до себе жити, а старшому братові дуже було соромно. Адже коли він був багатий, то ні разу не допоміг своєму братові, котрий тепер його годував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (4709). Золота сокира. СУС 729, низка варіантів. Записав Можчіль Богдан (9 клас) 2008 року. Крагель Світлана Макарівна (1940). Полтавська область, Пирятинський район, Пирятин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
