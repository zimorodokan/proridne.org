<!--#include virtual="/-/inc/general__page_start.inc" -->
<title>Що зроблено — пропало ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Що зроблено — пропало» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що зроблено — пропало.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що зроблено — пропало <br><span class="article__headerDescription">Українська народна казка Бойківщини</span></h1>
	<p>У давніх часах довго служили в армії. І оден так довго служив, а коли вислужився, то подумав, що треба влаштуватися десь на роботу. Заробити грошей, аби було з чим їхати додому. І довго він на ті роботі був. Коли заробив добрі гроші, рішив їхати додому. Іде він пішки додому і має тото на думці: «Не буду признаватися своїм родичам, що я їх син. Хіба буду в них на ніч проситися. Чи вони мене пізнають?»</p>
	<p>Коли він ішов, зустрітив свою сестричку. Ішла на роботу. І вони пізнали одне одного і порадувалися. А він сестрі сказав, що не буде признаватися, а буде до родичів на ніч проситися. І сестричка його пішла на роботу, на нічну зміну.</p>
	<p>Він прийшов до свої хати і проситься на ніч. Родичі його не впізнали. Тато приймав на ніч, бо він колись сам був вояком, а мама не хотіла приймити. Але старий сказав:</p>
	<p>— Прийми. Є така заповідь — подорожнього в дім приймати.</p>
	<p>А солдат потішив їх:</p>
	<p>— Маєте мої валізи. Щоб не боялися мене, валізи будуть у ваших руках.</p>
	<p>І то маму втішило. І на тій підставі його прийняла. Пішла і постелила йому на поді. І поклала його там спати.</p>
	<p>Її чоловік заснув, а вона подумала: «Ці валізи мають бути мої». І надумалася вона того вояка зарізати. Але крадьки, би старий не знав. Але старий прокинувся та й питає:</p>
	<p>— Де ти йдеш?</p>
	<p>— Йду до вояка. Може, він розкрився, то я його вкрию.</p>
	<p>Взяла вона з собою ніж і встромила його просто в серце. І злізла з поду і сказала старому:</p>
	<p>— То все добро буде наше.</p>
	<p>Старий зайойкав:</p>
	<p>— То подорожній чоловік, було такого не робити!</p>
	<p>— Дурню ти. Добро буде наше. Треба десь того вояка спрятати.</p>
	<p>Та й спрятали вони його. А на другий день біжить сестричка з роботи. І зробила крик:</p>
	<p>— Де мій братчик? Покажіть мені мого братчика! Він казав, що не буде признаватися, лиш на ніч проситися.</p>
	<p>— Який братчик?</p>
	<p>— Покажіть мені, де його речі.</p>
	<p>І вони мусіли показати. Але що вже зробиш? Історію назад не повернеш. Що ся зробило — пропало. Усі плакали. І чужі люде плакали.</p>
	<p>А в той час був такий закон — голова за голову. І його батьків стратили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (1749). Що зроблено — пропало. СУС —. 2 квітня 1988 р. Сич Василь Стасевич (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
