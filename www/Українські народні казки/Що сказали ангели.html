<!--#include virtual="/-/inc/general__page_start.inc" -->
<title>Що сказали ангели ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Що сказали ангели» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що сказали ангели.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що сказали ангели <br><span class="article__headerDescription">Українська народна казка Гуцульщини</span></h1>
	<p>Одного хлопця звільнили з армії, і була дуже далека дорога додому. Він ішов, ішов і під вечір натрапив на будинок. У тому будинку жили дідо з бабою, які не мали дітей. Він підійшов, постукав у двері й зайшов. Привітався й сказав:</p>
	<p>— Можна я у вас переночую? Мене звільнили з армії і я йду додому. А дорога дуже далека. Як не можна в хаті, то я пересплю надворі на лавочці, бо надворі тепло.</p>
	<p>Вони прийняли його спати на тій лавочці. Настала ніч, він ліг на лавочку і заснув. А вночі прилетіли під хату ангели і сказали, що в цего діда й баби народиться дитина. І ця дитина буде дружиною того, що спить на лавочці.</p>
	<p>А він це чув. І подумав: «Вона буде молода, а я буду вже старий. Як вона може бути моєю дружиною? Не хочу я цього». І коли дитина народилася, він узяв її, так, аби ніхто не видів, і повісив на кіл, що стояв надворі. І пішов додому.</p>
	<p>А дідо з бабою встали вранці і побачили, що їхня дитина завішена на колі. Але рана була не смертельна. Зняли вони дитинку і вилікували її.</p>
	<p>А той хлопець прийшов додому. Тато з мамою були дуже раді. Але жили вони бідно. Він багато років жив з татом і мамою і не женився. І сказав він, що піде на заробітки. І пішов він, довго йшов і попав до одного вуйка. І він не знав, що той старенький вуйко був той самий чоловік, у якого він ночував, як ішов з армії.</p>
	<p>Вуйко робив на городі. Він підійшов до вуйка і привітався. І сказав:</p>
	<p>— Вам не треба допомогти? А той каже:</p>
	<p>— Треба.</p>
	<p>І пішов він до дідика в найми. І гарно все робив у нього. А в тих людей була дівчина років двадцяти. Він познайомився з тою дівчиною і вона йому дуже сподобалася. І він на тій дівчині оженився.</p>
	<p>Одного разу молода жінка перебиралася, і він побачив у неї шрам на грудях. І запитався:</p>
	<p>— Звідки в тебе цей шрам?</p>
	<p>— Тато мені розказував, що один хлопець ішов з армії і попросився переночувати. Та й він мене завісив на кіл і втік додому.</p>
	<p>Тоді він зрозумів, що це на тій самій жінці він оженився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 1 грудня 2003 року Крицкалюк Роман Дмитрович (1992 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
