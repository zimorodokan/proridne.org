<!--#include virtual="/-/inc/general__page_start.inc" -->
<title>Зустріч їжака з лисицею і вовком ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Зустріч їжака з лисицею і вовком» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зустріч їжака з лисицею і вовком.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зустріч їжака з лисицею і вовком <br><span class="article__headerDescription">Українська народна казка про тварин</span></h1>
	<p>Одного разу їжак біг лісом, шукав собі їжі. Назустріч йому мчалась лисичка. їжак, побачивши лисичку, миттю зіжмавсь, сховавсь в свої колючки і лежав нерухомо. Лисичка, побачивши їжака, спинилась і почала його обнюхувать. Не раз сикалась укусить, та щоразу натикалась пикою на остюки. А далі одійшла од його і каже: «Який ти гарний звірьок! Я хотіла полюбуваться на тебе, а ти ховаєшся в свої колючки! Скинь геть свої остюки, ти тоді іще кращий будеш». — «Я не звертаю уваги на те, що мої колючки другим не наравляться, зате я нікого не боюсь, мене остюки забороняють од ворогів». Лисичка повертілась, повертілась і побігла далі. Їжак розправивсь і теж подавсь по своїй дорозі.</p>
	<p>Не вспів пробігти сажень з десять, як знов наткнувсь на біду. Назустріч їжакові біг вовк. Побачивши їжака, вовк спинивсь. Їжак мерщій стуливсь в клубок, настобурчив свої остюки і лежав нерухомо. Вовк сикнувсь до їжака, хотів його в рот взять, та поколов собі губи, одступивсь трохи од їжака, покрутив головою, зачхав, погладив себе лапою по морді і каже: «Я бачу: ти як дві каплі води — порося, тіко у тебе щетина дуже цупка і колюча. Од чого вона у тебе така?» Їжак почав йому розказувать: «Та я був колись поросям, мене перед Великоднем закололи і повезли до церкви вмісті з паскою святить. Хазяїн, вернувшись од церкви, їхав додому понад горою. Віз якось обернувсь, а паска вмісті зо мною покотилась з гори. Хазяїн кинувсь доганять паску. Паска спинилась в ярочку. Він її підобрав і положив на віз, а порося впало в бур’ян і там зосталось, бо тоді було дуже темно, так, що трудно було знайти. На ту пору тію дорогою бігла лисичка і почула запах жареного поросяти. Лисичка підближилась до його і уже мусила його схопить. А бог миттю дав йому колючу щетину і оживив його. Таким побитом бог заборонив свячене порося од зубів паскудної лисиці. І тепер мене, як сам бачиш, ніхто не може з’їсти, бо звірі не достойні моє м’ясо вживать, я — святий звірьок».</p>
	<p>Вовк розгнівавсь на їжака. Якби він не був колючий, так розірвав би його на клочки, а то з досади... подавсь далі, їжак мерщій розправивсь і побіг до своєї нори.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Зустріч їжака з лисицею і вовком. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Тарасевський у м. Шебекіно Бєлгородського поз. Курської губ. від С. Старченка. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 175—176.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
