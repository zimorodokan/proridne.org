<!--#include virtual="/-/inc/general__page_start.inc" -->
<title>Про лісоруба ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про лісоруба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про лісоруба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про лісоруба <br><span class="article__headerDescription">Українська народна казка Чернігівщини</span></h1>
	<p>Жив собі один лісоруб. Була у нього жінка. От приходить одного разу він додому, а жінка плаче.</p>
	<p>— Чого ти плачеш? — питає її.</p>
	<p>— Як же мені не плакати? От появляться у нас діти, а ти все ходиш з сокирою. Будуть вони бігати, стукнуться об сокиру і умруть.</p>
	<p>Плюнув чоловік і сказав:</p>
	<p>— Піду світ за очі . Якщо найду дурніших за тебе, то повернуся назад .</p>
	<p>Ось іде чоловік, приходить в одне село і бачить, що зібралися люди і тягнуть вола на дах.</p>
	<p>— Що це ви робите? — питає лісоруб.</p>
	<p>— Та ось тягнемо вола на дах, щоб пас траву, яка наросла там, — відповідають.</p>
	<p>— А серп у вас є?</p>
	<p>— Є, — відповідають ті.</p>
	<p>— Давайте.</p>
	<p>Заліз чоловік на дах, вижав траву, віл їв і поїв. Пішов далі. Заходить у друге село, бачить жінка б’є свого чоловіка.</p>
	<p>— За що ти його б’єш?</p>
	<p>— Та ось пошила сорочку нову чоловікові, а він не може її одягти, — відповідає.</p>
	<p>— А ножиці у вас є?</p>
	<p>— Є.</p>
	<p>— Давайте.</p>
	<p>Взяв лісоруб ножиці, прорізав дірку і сорочка готова. Пішов далі, заходить у третє село. Бачить нову хату, а коло хати чоловік з жінкою носять щось решетом. Він їх питає:</p>
	<p>— Що це ви робите?</p>
	<p>— Дак от побудували нову хату, а світла нема.</p>
	<p>— А сокира у вас є?</p>
	<p>— Є.</p>
	<p>— Давайте.</p>
	<p>Прорубав лісоруб вікна і стало в хаті світло.</p>
	<p>Побачив лісоруб, що скрізь є дурні та й вернувся додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (4543). Про лісоруба. СУС 1384+1210+1245. Записала Ісаченко К. С. 2008 року. Шик Наталя Федорівна (1929). Чернігівська область, Новгород-Сіверський район, Ларинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
