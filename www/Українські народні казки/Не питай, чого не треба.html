<!--#include virtual="/-/inc/general__page_start.inc" -->
<title>Не питай, чого не треба ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Не питай, чого не треба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не питай, чого не треба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не питай, чого не треба <br><span class="article__headerDescription">Українська народна казка Бойківщини</span></h1>
	<p>Іде п’яний чоловік дорогою. А попри дорогу — церква. Дивиться — у церкві світиться. Заходи він до церкви, ксьондз підходить і питає: — Чи ви грамотні?</p>
	<p>— Так, грамотний.</p>
	<p>— Ну, якщо ви грамотні, то поможете мені службу відправити.</p>
	<p>Дає йому ксьондз книжку, і стали відправляти службу Божу. Відправили, та й дає йому ксьондз маленьку книжечку. А в ті книжечці пише: «Що ти будеш тримати на своїм подвір’ю, все буде говорити. Лише би-с нікому про це не казав, бо як скажеш — то вмреш».</p>
	<p>Прийшов він з тою книжкою додому, став читати. Прочитав — і пішов до стайні послухати, чи то правда. Зайшов до стайні — все говорить: худоба, коні, кури.</p>
	<p>Він упрягає коні, сідає з жінкою на фіру і їдуть у місто. Їдуть дорогою, він ударив коня батогом, а кобила говорить коневи:</p>
	<p>— Не біжи так скоро, бо я жеребна, можу скинути лошатко. Ґазда сидить на возі і слухає. Сміється. Жінка питає:</p>
	<p>— Чого ти смієшся? А він їй відповідає:</p>
	<p>— В місті тобі скажу, чого.</p>
	<p>А жінка нервується. Питає його знов, а він їй:</p>
	<p>— Вже дома тобі скажу.</p>
	<p>Приїхали додому, а жінка знов питає. Чоловік думає, що йому робити. Ходить по подвір’ю і думає. А кугут підходить і питає:</p>
	<p>— Чого ти, чоловічку, такий сумний? Чоловік відповідає:</p>
	<p>— Жінка приперла мене, аби я сказав, чого сміявся в дорозі. А кугут йому:</p>
	<p>— Який ти, хлопе, дурний! Я маю п’ятдесят жінок та й годен дати їм раду, а ти маєш їдну і ті не можеш дати ради. Озьми колика та добре вибий її: і ти будеш жити, і жінка буде жити.</p>
	<p>А тоді чоловік каже кугутови:</p>
	<p>— Як тебе нагородити за того, що ти мене так добре нарадив? Я тебе так нагороджу, що будеш рано будити всіх людей. Аби ні один не заспав, би всі рано вставали і йшли на свій труд. Бо як ти запієш, то всі люди безпечні, кожний знає, що надходить ранок.</p>
	<p>Взяв чоловік патика, вибив добре жінку, і стали вони добре жити, і вже вона більше його не питала, що не треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 22 жовтня 1994 року Фединяк Дмитро Федорович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
