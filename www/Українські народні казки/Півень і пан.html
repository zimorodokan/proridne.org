<!--#include virtual="/-/inc/general__page_start.inc" -->
<title>Півень і пан ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Півень і пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Півень і пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Півень і пан <br><span class="article__headerDescription">Українська народна казка Чернігівщини</span></h1>
	<p>Жили собі старий з старою. У старого був півень, а в старої — курка. Кожен ранок півень ходив до пана у двір, залітав у замет і кричав на все горло:</p>
	<p>— Ку-ку-рі-ку! У пана шапка солом’яна, а в мене — золота!</p>
	<p>— Щоб ти здох! — сердився пан.</p>
	<p>Зловив пан якось півня і вкинув у колодязь. Бачить півень, що й потонути може і каже:</p>
	<p>— Хвостик, хвостик, бери воду.</p>
	<p>Вибрав хвостик воду. Вилетів півень з колодязя, залетів у панський двір і співає:</p>
	<p>— Ку-ку-рі-ку! У пана шапка солом’яна, а в мене — золота!</p>
	<p>Почув пан знайомий голос і ще дужче розсердився. Зловив півня та й вкинув у піч.</p>
	<p>Бачить півень, що погані справи і каже:</p>
	<p>— Хвостику, хвостику, туши вогонь!</p>
	<p>Потушив хвостик вогонь і вилетів півень живий-здоровий.</p>
	<p>На другий день зранку злетів півень на заміт і кричить на все горло:</p>
	<p>— Ку-ку-рі-ку! У пана шапка солом’яна, а в мене — золота!</p>
	<p>Аж кипить з злості пан і наказав слугам зловити його та вкинути у стайню до коней. І тут удалець, бравий молодець не розгубився.</p>
	<p>— Хвостику, хвостику, бери коней!</p>
	<p>Взяв хвостик коней і півень вилетів з стайні. Злетів і співає:</p>
	<p>— Ку-ку-рі-ку! У пана шапка солом’яна, а в мене — золота!</p>
	<p>— Щоб ти здох! — кричить пан. — Коні тебе не затоптали, та вовки точно роздеруть.</p>
	<p>Кинули півня до вовків. А він:</p>
	<p>— Хвостику, хвостику, випускай коней!</p>
	<p>Випустив хвостик коней, вовки погналися за ними, а півень додому побіг. На другий день пішов зранку до пана, сів і співає:</p>
	<p>— Ку-ку-рі-ку! У пана шапка солом’яна, а в мене — золота!</p>
	<p>— От поганець! Що ж мені з тобою робити?</p>
	<p>Наказав слугам укинути півня в мішок з грішми. А півень каже:</p>
	<p>— Хвостику, хвостику, бери грошей.</p>
	<p>Забрав хвостик гроші, вилетів півень із мішка і побіг до діда. Підійшов до воріт і кричить:</p>
	<p>— Діду, діду! Відкривай вікно, наставляй рядно, я гроші приніс!</p>
	<p>Дід відкрив вікно, наставив рядно, а півень висипав гроші. Баба побачила і до курки:</p>
	<p>— Іди до пана і принеси грошей.</p>
	<p>Побігла курочка до пана на смітник, погребла, знайшла шажок і прибігла до баби.</p>
	<p>— Бабо, бабо! Відкривай вікно, наставляй рядно, я гроші принесла!</p>
	<p>Відкрила баба вікно, наставила рядно, а курочка кинула шажок. Розсердилася баба, хлоп її качалкою по голові та й зварила з неї суп.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83 (4537). Півень і пан. СУС 219Е*. Записала Курило Тетяна Миколаївна 2008 року. Гусак Варвара Кузьмівна (1918). Чернігівська область, Новгород-Сіверський район, Печенюги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
