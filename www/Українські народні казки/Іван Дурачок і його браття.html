<!--#include virtual="/-/inc/general__page_start.inc" -->
<title>Іван Дурачок і його браття ☼ Українська народна казка ☼ Народна творчість</title>
<meta name="Description" content="Українська народна казка Буковини «Іван Дурачок і його браття» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Дурачок і його браття.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван Дурачок і його браття <br><span class="article__headerDescription">Українська народна казка Буковини</span></h1>
	<p>Жили собі три брати — два розумних, третій дурний. Пішли вони в ліс робити загороди на худобу. Розумні браття роблять з доброго пруття, а Іван — з бур’янів, з базників. — Дурне ти, Іване, робиш, — кажуть браття. А Іван їм:</p>
	<p>— Зачекайте, побачите.</p>
	<p>Прийшли вони на другий день рано, а в зеленій Івановій загороді повно худоби. У загороді братів лиш один бичок закирений. Іван ще був удома; браття побачили стілко худоби та й забрали ЇЇ собі, а в Іванову загороду загнали того бичка. Посилають браття Івана на базар, щоб спитався, як худоба продається. Іван приходить з базару та й каже:</p>
	<p>— Продається худоба безхвоста й безрога.</p>
	<p>Почули це браття та й не гонять свою худобу на базар. А Іван взяв свого бичка та й повів. Веде його лісом, а стара липа «скрип-скрип», «скрип-скрип». Іван подумав, що вона каже: «Купую».</p>
	<p>— То плати гроші.</p>
	<p>А вона нічого не каже, лиш «скрип-скрип» та «скрип-скрип». Ждав, ждав Іван, а тоді взяв сокиру та й зачав ту липу рубати. Рубає та й питає:</p>
	<p>— Купуєш бичка?</p>
	<p>А тут з-під сокири сипнуло золото. Все сиплеться та й сиплеться з дуба — ціла купа насипалася.</p>
	<p>Зоставляє Іван свого бичка липі, а сам іде додому і каже браттям:</p>
	<p>— Впрягайте коні та й їдьмо за золотом. А браття йому:</p>
	<p>— Дурний, то дурне й говори.</p>
	<p>— Впрягайте коні! Я продав липі бичка. На всіх нас золота стане, одна лиш шворка лишилася. Забрали браття золото та й їдуть додому. Браття їдуть попереду, а Іван на другому возі далеко позаду. Люди питають братів:</p>
	<p>— Що, хлопці, везете? А браття кажуть:</p>
	<p>— Вугля.</p>
	<p>— А ти, Іване, що везеш? — питають люди.</p>
	<p>— Гроші.</p>
	<p>Приїжджають усі додому, розкривають вози — у Івана золото, а в братів — вугля. Бачать браття, що в Івана золото, а в них нема, та й хотять Івана вбити. А Іван їм:</p>
	<p>— Станьте, не вбивайте, я з вами й так поділюся. Шукайте четверик, щоб міряти.</p>
	<p>Пішли браття до попа.</p>
	<p>— Батюшка, дайте четверика.</p>
	<p>— Нащо?</p>
	<p>— Ділити вугля.</p>
	<p>Дає їм піп четверика, приносять вони його додому та й зачинають ділити. Розділити на три частини. Як висипали Іванови, в Івана гроші, а як собі, — вугля. І були в Івана гроші, а в них — нічого. Бо вони хотіли собі все неправдою і брехнею добути.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Владична, Хотинського району, Чернівецької області 15 травня 1977 року Тимчук Яків Іванович (1909)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
