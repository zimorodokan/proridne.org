<!--#include virtual="/-/inc/general__page_start.inc" -->
<title>Три дочки ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Три дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три дочки <br><span class="article__headerDescription">Українська народна казка Полтавщини</span></h1>
	<p>Жив колись бідний чоловік. І була у нього дуже красива дочка. Та вони були бідні, а багаті не брали бідних заміж. А що дівчина була дуже гарна, її сватали і багаті хлопці.</p>
	<p>Прийшов перший багатий сватать. Батько зрадів, що дочка буде жить у багатстві, і пообіцяв йому. Тільки той пішов, прийшов другий сватать. Батько пообіцяв і йому, бо був уже під чаркою. Тільки другий пішов, прийшов третій. Він і тому пообіцяв.</p>
	<p>На неділю мали прийти усі три женихи на заручини. Тут батько і схопився:</p>
	<p>— Що я наробив? У мене одна дочка, а я трьом пообіцяв! Що я їм скажу в неділю?</p>
	<p>Пішов у друге село до братів попросить поради. Зустрів по дорозі старого діда. Той питає, чого він такий сумний. Чоловік і розказав, що у нього одна дочка, а він її трьом женихам наобіцяв. Як же йому бути? А дід і каже:</p>
	<p>— Ти не журись. В одного брата попроси собаку, а в другого свиню. Дома запри їх у коморі разом з дочкою. А далі все станеться як треба.</p>
	<p>Так батько і зробив. Прийшли три женихи до хати, посідали і питають:</p>
	<p>— Де ж дочка?</p>
	<p>— Побігла до сусідки, — каже батько.</p>
	<p>Він посидів трохи з женихами і пішов надвір. Відчинив комору, а там три красуні-дівчини. Зайшли вони до хата, і кожна сіла коло свого жениха. А на другу неділю усі вийшли заміж.</p>
	<p>Після весілля батько пішов провідать дочку. Іде і журиться, бо не знає, яка з трьох дівчат його рідна дочка. Дорогою стрічає того самого діда. Дід і питає, чого він і тепер невеселий. Чоловік розказав про свою біду. Дід порадив:</p>
	<p>— Якщо прийдеш до котроїсь з дівчат і не застанеш дома, знай, що вона собача. А якщо серед дня буде лежать у постелі, значить, вона свинська. А як прийдеш до рідної, хоч і дуже рано, вона вже наварила їсти.</p>
	<p>Прийшов батько до першої, нема дома. Зять каже, вона поки не оббігає все село, додому не вертається. А тоді приходить і віддихується. Батько подумав: «То собача дочка, бо нічого не робить. А як прибіжить додому, аж язика вивалює».</p>
	<p>Пішов до другої. Каже зять, що його жіночка досі у постелі, любить довго валяться. А як устане, то все щось перекидає, кругом риється. Батько подумав: «То свиняча дочка».</p>
	<p>До третьої дівчини прийшов дуже рано. А вона вже їсти наварила, батька зустріла, повела до хати і дала поїсти тепленького.</p>
	<p>Батько зрозумів, що то його рідна дочка. А коли повернувся додому, то всім розказав, як знайшов свою дочку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (4653). Три дочки. СУС —828*. Записав Бондаренко Іван (7 клас) 2008 року. Карпенко Катерина Яківна (1940). Полтавська область, Лохвицький район, Харківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
