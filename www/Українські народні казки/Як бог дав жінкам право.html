<!--#include virtual="/-/inc/general__page_start.inc" -->
<title>Як бог дав жінкам право ☼ Українська народна казка ☼ Народна творчість</title>
<meta name="Description" content="Українська народна казка Буковини «Як бог дав жінкам право» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бог дав жінкам право.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бог дав жінкам право <br><span class="article__headerDescription">Українська народна казка Буковини</span></h1>
	<p>Це тепер жінкам рівноправіє, а тоді, коли Ісус Христос ходив з апостолами Петром і Павлом по землі, жінки не мали права. А Павло випросив у бога, щоб дав право жінкам, і бог дав таке право. Чоловіки мали сидіти коло хати, мити миски і доглядати дітей, а жінки — керувати всім хазяйством. Приходи жінка з поля, йде до корчми, вип’є, а тоді б’є чоловіка. Ідуть собі Ісус Христос, Петро й Павло і кажуть:</p>
	<p>— Треба подивитися, як тут жінки хазяюють.</p>
	<p>Ходили вони, ходили та й треба десь заночувати. Заходять до їдного, заходять до другого — ніхто не хоче на ніч приймити. Чоловіки бояться, що прийдуть додому жінки і будуть їх за це бити. Кожен говорить: «Якби я був хазяїн, то би приймив. А тепер жінка хазяйка. Прийму вас, а вона ще буде бити мене, як прийде з корчми». Вони й кажуть тому чоловікови всі три:</p>
	<p>— Гай, прийми нас на ніч, то ми її вговоримо. Вона не буде тебе бити:</p>
	<p>Приймив він їх на ніч, наніс соломи, простелив веретку і поклав їх спати посеред хати. Павло ліг крайній. А жінка прийшла і піймила чоловіка бити.</p>
	<p>— Чого не палено? Чого не наварено?</p>
	<p>А він каже:</p>
	<p>— Жінко, не бий, бо ж чужі люди в хаті. А жінка:</p>
	<p>— Ти чого їх приймив? Якби вони були хазяї, то ночували б удома, а не ходили б попід хати. Зараз я їх навчу, як ходити попід хати.</p>
	<p>Та й ловиться крайнього бити, Павла. Била, била та й задихалася. І знов шукає ключки до чоловіка:</p>
	<p>— Чого ти не скупав дитину? Чого ти не прибрав?</p>
	<p>А в той час Павло попросив бога, щоб його пустили в середину. Бог ляг скраю, а Павло — в середину, А сердита жінка знов приступила до них. Помацала.</p>
	<p>— Цего крайнього я вже била, дам ще цему середньому.</p>
	<p>І давай знов Павла бити! Як скінчила бити, Павло пересунувся через Петра аж на другий край. А жінка знов пішла шукати ключки на чоловікови. Сварилася, сварилася, зачала його бити.</p>
	<p>— Жінко, чужі люди в хаті, — знов каже чоловік.</p>
	<p>— А чого вони тут? Я їм зараз ще дам. Прийшла, помацала.</p>
	<p>— Цего крайнього я вже била, середнього била, дам ще тому третьому.</p>
	<p>І зачинає Павла третій раз бити.</p>
	<p>А на другий день проси Павло Ісуса Христа:</p>
	<p>— Боже, забери від жінки право та дай чоловікови. І бог забрав від жінок право та дав чоловікам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 20 січня 1980 року Камінський Сергій Андрійович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
