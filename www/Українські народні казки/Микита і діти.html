<!--#include virtual="/-/inc/general__page_start.inc" -->
<title>Микита і діти ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Микита і діти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Микита і діти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Микита і діти <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це давним-давно. Так давно, що навіть найстаріші люди запам’ятували, чи то казка, чи то бувальщина.</p>
	<p>Жили колись на окраїні Багви Микита і Параска. Добре жили, душа в душу, а от діточок їм довго бог не давав. Проходив якось селом старець, сивий-сивий, аж білий. Брудний, обідраний, весь в болячках, аж лячно дивитись.</p>
	<p>Ніхто не захотів пустити його на ніч. А Параска пожаліла бідака та й впросила Микиту прихистити його хоч на одну нічку. Нагодували, дали сяку-таку лаху прикрити грішне тіло, а болячки замастили свіжим здером. По сьому й заснули. Прокинулись рано, а гостя немає, лише три яблучка на столі лежать. А яблуні тоді ще в селі не росли і яблука були ласощами.</p>
	<p>Микита дуже любив свою жінку, а тому віддав їй усі три плоди. З’їла Параска і сталося диво, вона затяжіла.</p>
	<p>А загодя і дітки народилися, трійня — два хлопчики і дівчинка. Та не довго втішалися своїми діточками Микита з Параскою. Занедужала господиня і скоро померла. Важко було Микиті з трьома дітлахами, тяжко банував він за дружиною.</p>
	<p>Пройшло три роки, і вирішив він оженитись вдруге. «І мені підмога буде, і дітям мати», — подумав Микита та й привів до хати молоду й вродливу Палажку.</p>
	<p>З перших же днів незлюбила мачуха дітей, гірше лютого ворога зненавиділа їх. А Микита закохався в красуню, що й світу білого не бачить.</p>
	<p>— Забери їх, куди хочеш, — сказала одного разу мачуха. — а якщо ні, то я піду від тебе!</p>
	<p>Зажурився Микита, жаль дітей,та сліпа любов до Палажки перемогла.</p>
	<p>— Сідайте діти на віз, поїдемо до хрещеного, — сказав він.</p>
	<p>Посідали малюки з радістю та й їдуть. Довіз їх батько до скирти з соломою, посадив у солому та й каже:</p>
	<p>— Я поїду в ліс нарубати дров, а ви тут посидьте. Я скоро повернусь та</p>
	<p>й поїдемо далі.</p>
	<p>Поїхав у ліс, прибив до дуба дощечку. Вітер дощечкою гойдає, а та стукає об дерево. Діти кажуть:</p>
	<p>— Он наш татко дрова рубає.</p>
	<p>Чекали, чекали, померзли дуже. Сестричка зняла з себе свитку, обняла братиків, прикрила себе і їх свиткою. Микиті не спиться.Коли чує хтось стукає у вікно.</p>
	<p>Він до вікна. Бачить, голубка біла крилами в шибку б’є, ніби щось сказати хоче. А то була душа Параски. Вона прилетіла діточок рятувати. Зрозумів це Микита. Кобеняк на плечі, коней сідлає і чимдуж до скирти.</p>
	<p>Прилітає до скирти, коней загнав, а біля скирти висока тополя зеленіє на білому снігу. Зашуміла тополя, загойдалася, побачивши Микиту, а Микита, зрозумівши все, закам’янів навіки.</p>
	<p>Ось і стоять біля Головатого ліска тополя а біля неї камінь. Тільки скирти давно немає, люди рознесли, вітри розвіяли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (5199). Микита і діти. СУС 480. Записано 2008 року. Крива Софія Михайлівна (1911). Черкаська область, Маньківський район, Багва</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
