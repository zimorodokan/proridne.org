<!--#include virtual="/-/inc/general__page_start.inc" -->
<title>Відьма ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Відьма» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Відьма.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Відьма <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись давно жив у нашому селі чоловік, з якого дражнилися Петро Качечка (з діда-прадіда ходили вони перевалюючись з ноги на ногу, як качки ходять). Був той Качка холостим.</p>
	<p>Дожив до сорока років та й надумав женитися. Ні одна дівчина чи молодиця заміж за нього не йшла, стидалася його качачої ходи.</p>
	<p>Ото й вирішив наш Петро піти до відьми, що жила на вигоні. Її двір сільські баби обходили десятою дорогою, а мужчини, як проходили мимо нього, знімали шапки та хрестилися. А малих дітей лякали тою відьмою, коли не слухалися або не влягалися спати чи погано їли.</p>
	<p>Знайшлася у Качки вільна година саме в святу неділю. Крадучись поза селом, дістався він до двору відьми. Страшенний вітер знявся у ту хвилину, коли він зайшов на двір страшної карги.</p>
	<p>Петро крутнувсь, хотів тікати, та наче якась сила прикувала його до місця, а тоді штовхнула в плечі так, що він вкотився у самі сіни. Скрипнули двері, у сіни висунулася відьма.</p>
	<p>«Боже! Що ж то за страхолюдина! — подумав наш Петро. — Невірна, горбата, і ніс кривий, очі вилупкуваті, сиві патли вилізли з-під платка, а в роті один зуб</p>
	<p>стирчить, та й той гнилий. А дух від неї йде!»</p>
	<p>— Довго ж ти до мене збирався, Качечко! Ждала я тебе ...</p>
	<p>— Та я ... я ...</p>
	<p>— Заходь сміливіше до чистої хати, сідай осьо тут, під іконами.</p>
	<p>Сидить наш Петро, білий, трясеться, а відьма тим часом на стіл їсти ставить.</p>
	<p>— Бери, їж, — каже до його.</p>
	<p>Качка понімає, що їсти не треба, а руки самі тягнуться. Схопив чарку з горілкою, яку відьма налила, випив нахильці, аж захлинувся бідний. І ото диво! І карга вже не карга, У в світлицю, наче сонце вкотилося, стоїть перед ним молода, гарна дівчина.</p>
	<p>— Спас ти мене, Петре. Було мені пороблено моєю тіткою. Сильно хотіла молодість мою забрати. Напоїла мене такою горілкою у святу неділю, що я молодість і красу втратила. А сама вона вмерла. Та й красива ж вона в труні лежала! А люди думали, що то я вмерла. Та ще більше стали тітку-відьму боятися та клясти. А я все до бога молилася, щоб поміг мені зняти страшне прокляття та послав мені парубка роботящого та проворного.</p>
	<p>Тоді взяв Петро ту дівчину за руку та й повів до себе додому. А двір відьми хтось запалив, згорів він, тільки попелище осталося. Люди в селі ще й досі обминають те прокляте місце.</p>
	<p>Петро ж з молодою жінкою розширили своє господарство і діток народили. Що то вже була за гарна пара. А в селі дотепер згадують і лякають дітей тою страшною відьмою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (5430). Відьма. СУС —. Записано 2008 року. Дячиха Наталка (1915). Черкаська область, Звенигородський район, Моринці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
