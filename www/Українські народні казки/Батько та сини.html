<!--#include virtual="/-/inc/general__page_start.inc" -->
<title>Батько та сини ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Батько та сини» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батько та сини.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батько та сини <br><span class="article__headerDescription">Українська народна казка Полтавщини</span></h1>
	<p>Був собі батько, а в нього один син. От як став батько вже старий, так перестав його син поважати і жаліти так, як слід старого батька.</p>
	<p>Одного разу почали вони молотити і, сівши обідати, син нарізав беззубому батькові самих шкуринок, а собі брав м’якушку. Встав батько з-за столу голоднісінький, одначе пішов таки молотити.</p>
	<p>Як стало вже сонечко на вечір, син і кличе батька вечеряти.</p>
	<p>— Підожди, сину, — одмовив йому батько, — бо ще їсти не хочеться.</p>
	<p>Підождав син трохи, а їсти дуже хоче, от він і кличе удруге батька, а батько знову каже:</p>
	<p>— Та щось їсти байдуже.</p>
	<p>Вже й сонце сідає, а вони ще не йдуть їсти. Дивується син, що батько й досі їсти не хоче, та й питає:</p>
	<p>— Чому це ви, тату, й досі не голодні? А в мене аж шкура болить, так їсти хочеться.</p>
	<p>— А тому, — одмовив йому батько, — що я їв шкуринки, а в шкуринці увесь хліб. М’якушка ж все рівно, що й трава, в ній сили немає.</p>
	<p>З тої пори став син собі шкуринку зоставляти, а батькові м’якушку давати. А тому того й треба.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>151 (4757). Батько та сини. СУС —. Записала Тухто Марина 2008 року. Тухто Марія Михайлівна (1935). Полтавська область, Лубенський район, Вільшанка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
