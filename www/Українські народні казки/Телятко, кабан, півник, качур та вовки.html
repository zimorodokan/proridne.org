<!--#include virtual="/-/inc/general__page_start.inc" -->
<title>Телятко, кабан, півник, качур та вовки ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Телятко, кабан, півник, качур та вовки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Телятко, кабан, півник, качур та вовки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Телятко, кабан, півник, качур та вовки <br><span class="article__headerDescription">Українська народна казка про тварин</span></h1>
	<p>Був собі дід і баба. Було в їх голе телятко. Каже баба:</p>
	<p>— Завези, діду, в ліс. Дід каже:</p>
	<p>— Та лучче б викормили та зарізали б.</p>
	<p>— Я не хочу, завези та й годі!</p>
	<p>Завіз той дід те телятко голеньке. А холодно: осінь! І покинув його. Сам вернувся додому.</p>
	<p>Пішло те голе телятко. Іде, йде. Догонить голе телятко кабан:</p>
	<p>— Драстуй, голе телятко!</p>
	<p>— Драстуй, кабане!</p>
	<p>— Куди ти йдеш?</p>
	<p>— Куди очі, туди й шлях.</p>
	<p>— Ходім при місті.</p>
	<p>Ідуть, ідуть. Біжить і півень до їх, догонить:</p>
	<p>— Голе телятко, підожди!</p>
	<p>Підождали.</p>
	<p>— Драстуй, голе телятко!</p>
	<p>— Драстуй, півнику!</p>
	<p>— Куди ви йдете?</p>
	<p>— Куди очі, туди й шлях.</p>
	<p>— Ходім при місті.</p>
	<p>— Ну, ходім.</p>
	<p>Пішли вони: голе телятко, кабан і півник. Ідуть, ідуть, біжить качур:</p>
	<p>— Голе телятко і кабан, і півник, підождіть! Підождали.</p>
	<p>— Куди ви йдете?</p>
	<p>— Куди очі, туди й шлях. — Ну, ходім при місті.</p>
	<p>— Ходім.</p>
	<p>Ідуть вони, йдуть. Скакає й шило:</p>
	<p>— Голе телятко й кабан, і півник, і качур, підождіть! Підождали.</p>
	<p>— Куди ви йдете?</p>
	<p>— Куди очі, туди й шлях.</p>
	<p>— Ходім при місті.</p>
	<p>— Ну, ходім.</p>
	<p>Ідуть вони, йдуть. Зайшли вони в ліс. Холодно: осінь! Голе телятко (йому холодно) прийшло до кабана. Кабан зарився у листя й лежить.</p>
	<p>— Кабане, давай будем хатку робить,</p>
	<p>— Я не хочу. Я зариюся ще лучче у листя та й буду лежать. Пішло воно. Пішло до півника:</p>
	<p>— Драстуй, півнику!</p>
	<p>— Драстуй, голе телятко!</p>
	<p>— Гайда, будем хатку робить.</p>
	<p>— Я не хочу, — каже півник, — я на одні ножки буду стоять, а головку під крильце заховаю та й буду так і зимувать.</p>
	<p>Пішло голе телятко до качура:</p>
	<p>— Драстуй, качуре!</p>
	<p>— Драстуй, голе телятко!</p>
	<p>— Давай будем хатку робить.</p>
	<p>— Я не хочу. Я на одні ножки буду стоять, а другу буду під крильце ховать, і головку буду під крильце ховать. І так буду й зимувать.</p>
	<p>Пішло голе телятко. Пішло воно до шила:</p>
	<p>— Драстуй, шило!</p>
	<p>— Драстуй, голе телятко!</p>
	<p>— Давай будем хатку робить.</p>
	<p>— Не хочу я. Я заженуся в дуб по саму колодочку та так буду й стоять.</p>
	<p>Пішло голе телятко, давай само робить хатку. Зробило хатку, піч, двері. Почало топить: дров є багато в лісі. Топить воно один раз (а зима вже, холодно), біжить кабан:</p>
	<p>— Голе телятко, одчини!</p>
	<p>— А-а-а! А як я казало: «Хатку давай робить», ти не хотів!</p>
	<p>— Одчини, бо я тобі хатку розрию!</p>
	<p>Одчинило голе телятко. Живуть удвох. Біжить півник:</p>
	<p>— Голе телятко, одчини!</p>
	<p>— А-а! Як я казало: «Хатку робить», то ти не хотів!..</p>
	<p>— Одчини, бо я тобі хатку розкукурікаю!</p>
	<p>Одчинило голе телятко. Уже вони втрьох. Біжить качур: — Голе телятко, одчини!</p>
	<p>— А-а! Як я казало, що хатку робить, то ти не хотів!..</p>
	<p>— Одчини, бо я тобі хатку розкахкаю!</p>
	<p>Думає: «Наробить крику, прибіжать звірі, пропаду. Треба одчинить». Одчинило. Топлять вони. Ще скакає й шило:</p>
	<p>— Голе телятко, одчини!</p>
	<p>— А як я казало: «Хатку робить», то ти не хотіло!..</p>
	<p>— Одчини, бо я тобі хатку розколю!</p>
	<p>Одчинило. Уже вони усі зібрались. Півень за пана, качур за прикажчика, голе телятко і кабан топлять, а шило вертиться за порядками.</p>
	<p>От прийшло два вовки. Поставали вовки під дверима та й слухають: є добра мишоловка. Один каже:</p>
	<p>— Лізь ти.</p>
	<p>— Ти йди вперед.</p>
	<p>Поліз один. Боже мій! Як побачило голе телятко та кабан, та шило! Як пужне те голе телятко рогами, кабан зубами, а шило як заженеться у вовка по саму колодочку.</p>
	<p>А півень кричить:</p>
	<p>— Подай його сюди! А качур кричить:</p>
	<p>— Так! Так! Так!..</p>
	<p>Насилу вирвався вовк ізвідти: і поколений, і погризений. Ще й пан кричить:</p>
	<p>— Подайте його сюди!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Телятко, кабан, півник, качур та вовки. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 130. Зап. Ф. Гавриленко в 20-х роках XX ст. Місце запису не зазначене. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 1-2, од. зб. 268, арк. 106—108.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>166 (5353). Телятко, кабан, півник, качур та вовки. СУС 130. Записано 2008 року. Скиба Катерина Сергіївна (1945). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
