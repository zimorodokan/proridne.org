<!--#include virtual="/-/inc/general__page_start.inc" -->
<title>Як чоловік жінку вилікував ☼ Українська народна казка ☼ Народна творчість</title>
<meta name="Description" content="Українська народна казка Буковини, Покуття, Гуцульщини «Як чоловік жінку вилікував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік жінку вилікував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік жінку вилікував <br><span class="article__headerDescription">Українська народна казка Буковини</span></h1>
	<p>Був собі їден чоловік. У него дуже боліла жінка. Але вона не боліла, а лиш прикидалася слабою. Вчув чоловік, що приїхав у село лікар. Жінка й каже: — Мой, ану йди за тим лікарем. Може, він мені щось поможе.</p>
	<p>Лікар прийшов, обглядів її і зрозумів, що вона здорова і лиш дурить чоловіка. Той лікар не мав бомаги і не було на чім писати рецепт. І написав він рецепт по-латинськи крейдою на воротях. А тоді в селі не було грамотних, щоб переписати рецепт. Здоймає хазяїн ворота, кладе на візок і їде в аптеку. Приїжджає та й каже аптекареви:</p>
	<p>— Ідіть подивіться на мій рецепт. Аптекар каже:</p>
	<p>— Давайте той рецепт сюди.</p>
	<p>— Та то, — каже, — дуже великий, не влізеться в аптеку. Аптекаря зацікавило, і він пішов подивитися на той рецепт. Подивився, прочитав, що написано на воротях, та й каже хазяїнови:</p>
	<p>— Почекайте. Зайдете тоді, як вийдуть усі люди з аптеки. Почекав чоловік, поки всі вийшли, та й заходи.</p>
	<p>— Давайте ліки, бо воли голодні. Та й додому треба, там жінка вмирає.</p>
	<p>Аптекар каже:</p>
	<p>— Ходіть ближче до мене.</p>
	<p>Той підійшов, а аптекар як вліпи йому справа, а потому зліва. А потому ще їдну, третю, як дав, у того аж лице лопнуло. Та дав йому води, щоб умився.</p>
	<p>— Отак лікуйте жінку — і буде здорова.</p>
	<p>— Спасибі за ліки.</p>
	<p>Поїхав чоловік додому. Приїхав, а жінка питає:</p>
	<p>— А що, привіз чи не привіз?</p>
	<p>— Привіз, привіз, але злазь з печі.</p>
	<p>Вона злізла, а він як дасть їй їдну плявуху, вона аж під лавку залетіла. Та й каже:</p>
	<p>— Це по єдній три рази на день.</p>
	<p>Та й пішов надвір до роботи. Приходи до хати, а вона вже й їсти йому зварила, водички принесла.</p>
	<p>Дав він їй ще й на полуднє їдну плявуху. А вона й каже:</p>
	<p>— Мой, я вже здорова, не треба більше ліків.</p>
	<p>На другу неділю впрягає він воли і їде знов в аптеку. Та й знов чекає моменту, поки вийдуть усі люди з аптеки. А тоді вбігає і каже:</p>
	<p>— Добрий день. Я тої неділі брав у вас пилюлі. То дві розходував, а їдна лишилася. Нате вам її.</p>
	<p>Та як уліпи аптекареві, то той так полетів, що аж фляшки посипалися. А чоловік вийшов, сів на візок та й поїхав додому. І жили вони вже з жінкою добре.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 8 січня 1980 року Максимчук Василь Олексійович (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як чоловік жінку вилікував <br><span class="article__headerDescription">Українська народна казка Гуцульщини</span></h1>
	<p>Одна жінка була слаба та й усе посилала чоловіка за ліками. Чоловік пішов за ліками, а вона запросила цигана, щоби циган йграв їй.</p>
	<p>— Кумочку срібні, прийдіть до мене йграти, бо чоловіка нема дома, а мені так скучно. А циган каже:</p>
	<p>— Не маю як, бо нема жінки дома. Я не можу хату лишити. Хіба би збирав своє лудиння в міх та ніс до тебе.</p>
	<p>— Та най буде, кумочку, покладете міх коло себе та й будете йграти.</p>
	<p>Пішла вона додому та й уже рихтується&nbsp;<sup>*</sup> до вечора, а циган забрав її чоловіка Івана в міх та й приносить. Та й поклав той міх коло себе та й йграє. А тут уже посходилися до неї любаси: піп, дяк і паламар. Циган йграє, а вони всі гуляють. А жінка співає:</p>
	<p>Пішов чоловік по ліки. Не прийшов би навіки.</p>
	<p>А циган співає:</p>
	<p>Чи ти чуєш, Іване,</p>
	<p>Як ті жона співає?</p>
	<p>Маєш ніж при собі,</p>
	<p>Пори міх на собі.</p>
	<p>А сусіха&nbsp;<sup>*</sup> в кочергах&nbsp;<sup>*</sup>,</p>
	<p>А макогін на стіні.</p>
	<p>То по гостях, то по ній!</p>
	<p>— Ей, кумочку, що ви такої співаєте? — жінка каже.</p>
	<p>— Та ти втішної, та й я втішної.</p>
	<p>А той як міх розпоров та як ухопив макогін! Та то по гостях. І вже не слабувала жінка більше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Рихтува́ти — готувати.</p>
			<p><sup>*</sup> Сусі́ха — кочерга.</p>
			<p><sup>*</sup> Кочерги́ — тут: кут біля печі.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Снідавка (хутори), Косівського району, Івано-Франківської області 22 грудня 1985 року Грималюк Марія Йосафатівна (1926 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як чоловік жінку вилікував <br><span class="article__headerDescription">Українська народна казка Покуття</span></h1>
	<p>Були чоловік та й жінка. Та й жінка все казала, що вона слаба та й слаба. Каже чоловік:</p>
	<p>— Жінко, там і там у дуплі сидить ворожбит. Іди до него, він тобі скаже, який би-тобі був лік. Жінка почала збиратися туди, а чоловік тим часом вбрав якесь старе вбрання, замастив лице та й побіг направець через городи. Заліз у то дупло, сидить та й чекає на неї. А вона приходить та й каже йому:</p>
	<p>— Що зробити, аби чоловік оглух і осліп? Він каже:</p>
	<p>— Заріж курку і звари масну юшку, і дай йому з’їсти ту курку і тої юшки, і він від того осліпне. І звари пироги з сиром і сметаною намасти. І він від них оглухне, від тих пирогів.</p>
	<p>Жінка пішла від него додому. А він собі другою дорогою, направець, та й перший прийшов додому. То все з себе поскидав, умився, приходить жінка, а він питає:</p>
	<p>— Що той казав тобі?</p>
	<p>— Казав, би я зварила курку, пироги би зварила.</p>
	<p>Ну та й жінка вже це зварила та й сіли ввечір вечеряти. Чоловік їв, їв то м’ясо і ту юшку. Та й каже:</p>
	<p>— Жінко, я щось не вижу.</p>
	<p>А відтак жінка подала ще пироги. А він їв, їв, наївся теньґо, бо вона ніколи йому цего не варила. Наївся він пирогів та й каже:</p>
	<p>— Жінко, я щось не чую, я оглух. Відведи мене на піч спати, бо я сам не годен, не чую й не вижу.</p>
	<p>Жінка відвела чоловіка на піч, а до неї прийшов піп. Вона каже:</p>
	<p>— Ходи, ходи, бо чоловік уже нічого не видить і не чує.</p>
	<p>Зайшов піп до хати, сіли вони з попом за стіл. Вона витягла горівку з намисника, їдять, п’ють. А чоловік каже:</p>
	<p>— Жінко, виведи мене надвір, бо мені щось недобре. Жінка вивела його надвір, а він каже:</p>
	<p>— Іди до хати, я зараз увійду.</p>
	<p>Він ще за днини злагодив собі добру булаву. Та й входить до хати і тою булавою жінку раз, а попа два рази. Каже жінка:</p>
	<p>— Прости мені, чоловіче, я не буду вже водити попа. А піп:</p>
	<p>— Чоловіче, випусти, я вже не буду ходити до твої жінки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 6 серпня 1987 року Синиця Калина Йосипівна (1923)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
