<!--#include virtual="/-/inc/general__page_start.inc" -->
<title>Як піп бабу поховав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як піп бабу поховав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп бабу поховав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп бабу поховав <br><span class="article__headerDescription">Українська народна казка Гуцульщини</span></h1>
	<p>Були собі в селі бідні дід і баба. Вони все ходили робити в попа. Робили як зиму, так літо, бо не мали де дітися. Нараз баба заслабає. І вмерла. Іде дідо до попа і каже: — Отче духовний, в мене померла вчора Настя. Як би то було, якби ви мені її похоронили? Так, як ви всіх хороните. Що вам за це заплатити?</p>
	<p>Піп сказав, скільки треба заплатити. А чоловік каже:</p>
	<p>— Отче, моя Настя у вас ціле життя проробила. Похороніть її файно без грошей, бо я таких грошей на похорон не маю.</p>
	<p>Каже піп:</p>
	<p>— Вона в мене робила, то я їй платив. А тепер я буду її ховати, а ви мені заплатіть.</p>
	<p>— Я не маю грошей, — сказав дід та й пішов. Приходить він додому та й розказує це сусідам.</p>
	<p>— Що я маю робити? Піп не йде ховати мою Настю. Хоче тілько й тілько грошей, а я не маю.</p>
	<p>Обізвався оден, дуже вчений і хитрий чоловік і сказав:</p>
	<p>— Діду, ви йдіть ще раз до попа. Скажіть попови, що відробите. Скілько піп скаже, тілько треба день відробити.</p>
	<p>Зрадувався дід і пішов знов до попа.</p>
	<p>— Слава Ісусу Христу! Піп відповів та й питає:</p>
	<p>— Що скажете, Василю?</p>
	<p>— Отче, може так бути, щоби ви мою Настю файно поховали, а я вам відроблю? Скажіть, кілько день.</p>
	<p>— Двадцять день.</p>
	<p>— Добре отче, я й більше відроблю, лиш поховайте її файно, щоб усі бачили, що бідний файно жінку ховає, як багачку.</p>
	<p>Каже піп:</p>
	<p>— Ідіть додому, а я йду по дяка й паламаря і будемо ховати вашу Настю з великою парадою.</p>
	<p>Обговорив усе піп з дяком і паламарем і йдуть ховати Настю. Прийшли, все впровадили коло померлої, та як має бути, і несуть її на цвинтар. Де попри дорогу хрести, каплиці, піп скрізь відправляє службу. Внесли її в церкву, відправили службу й там і несуть до гробу. Коло гробу відправили послідний раз і спускають домовину в яму. Піп узяв роскаль і запечатує, хрестить гріб. А дід зачинає плакати:</p>
	<p>— Насте, Насте! Встань з цего гробу. Іди відроби попови двадцять день, бо я, бігме, не піду.</p>
	<p>Піп почув це, розлютився і сказав:</p>
	<p>— Вічная пам’ять цему вмерлому і цему Василеви дурному. Та кинув роскаль і пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 8 квітня 1984 року Федюк Ярослав Федорович (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
