<!--#include virtual="/-/inc/general__page_start.inc" -->
<title>Як пропав багач ☼ Українська народна казка ☼ Народна творчість</title>
<meta name="Description" content="Українська народна казка Покуття «Як пропав багач» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пропав багач.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пропав багач <br><span class="article__headerDescription">Українська народна казка Покуття</span></h1>
	<p>Жив собі бідний чоловік. Мав він кришку поля, а не мав ні коней, ні плуга. Не мав своє поле чим виорати. Ходив до багачів і наймав коней, аби виорати той кусок землі. За то, що багач йому виорав поле, він мусив іти до багача відробляти, сапати йому, жати. Але одного разу чоловік каже до жінки:</p>
	<p>— Куплю я собі коня, щоб не йшов відробляти багачам за те, що виорють мені поле.</p>
	<p>Пішов він одного вівторка на ярмарок і купив собі коня й шлею. Але в него не було ні воза, ні борін, ні плуга. Оден кінь. І пішов бідний до багача, щоб стати в супрузі, бо в багача був віз, борони й плуг. Стали вони в супрузі. Але багач дає одної днини одного свого коня, а другої другого, і оден кінь у него все відпочивав. А бідний свого дає щоднини. У багача на зміну йшли коні, а в бідного кінь замучився, замордувався і згинув.</p>
	<p>Обдер бідний шкіру з мертвого коня, поніс на ярмарок і продав за кілька злотих. Повернувся додому та й посилає дівчину до того багача позичити ґарнець, бо то давно міряли зерно ґарнцем. Прийшла дівчина та й каже:</p>
	<p>— Вуйку, казали тато позичити нам ґарнця, бо вони хотять гроші міряти.</p>
	<p>Дав багач дівчині ґарнець та й до жінки говорить:</p>
	<p>— Відки цей бідний має такі гроші, що хоче ґарнцем міряти? Піду, — каже, — подивлюся.</p>
	<p>Прийшов багач на подвір’я до бідного, а дівчина вже йому ґарнець несе. Здибаються двоє. Взяв багач ґарнець, приніс додому та й каже жінці:</p>
	<p>— Диви, — каже, — він міряв гроші, а дно було мокре, і гроші наліпилися. Він навіть їх не витряс.</p>
	<p>Прийшов багач до бідного та й питає:</p>
	<p>— Відки ти стілко грошей мав, що аж ґарнцем міряв? А бідний йому відповідає.</p>
	<p>— Здох мій кінь, я шкіру здер, відніс на ярмарок та й продав. Та й хотів поміряти, скілко я ґарнців грошей узяв за шкіру.</p>
	<p>Пішов багач додому та й до жінки говорить:</p>
	<p>— Він узяв за одну шкіру пару ґарнців грошей. А в нас є двоє коней. Як я їх уб’ю та здеру шкіри, то буду мати зо два мішки грошей.</p>
	<p>Каже жінка:</p>
	<p>— Не треба бити коней. А він їй:</p>
	<p>— У нас двоє дітей. Скілко накупим поля за такі гроші!</p>
	<p>Побив багач коні, обдер шкіри і поніс на ярмарок. Хто запитає: «Що за шкіру, вуйку?», він каже: — Мішок грошей.</p>
	<p>На ярмарку з него посміялися, просидів він до вечора і не продав шкір. Прийшов додому злосний та й до жінки говорить:</p>
	<p>— Обдурив мене той бідний. В него багато дітей, а я його вб’ю. Я знаю, його жінка спить з дітьми на постелі, бабка на печі, а він на лавици коло вікна. Я озму сокиру і його цеї ночі зарубаю.</p>
	<p>А того бідного дитина гралася з дітьми багача і це все чула. Прийшла додому і татови розказала:</p>
	<p>— Багач має зарубати вас сокирою через вікно, за те, що ви його обдурили.</p>
	<p>Бідний це вислухав і каже свої старенькі бабці:</p>
	<p>— Бабо, ви би не могли цеї ночі лягти на лавици, а я на печи?</p>
	<p>— Чого ні? — каже баба. — Ти лізь на піч, а я цю ніч ляжу на лавицю.</p>
	<p>А вночі багач прийшов з сокирою і бабу через вікно зарубав. Прокинувся рано бідний — баба зарубана. Він зібрав бабу, узяв у сусіда коней, посадив бабу на віз і везе в ліс ховати, бо давно не було цвинтарів. Їде він, а під горою корчма. Повертає він до тої корчми. А там торгував жид. Сказав бідний жидови, би дав йому горівки і їсти. Сів та й їсть. А корчмарів хлопець каже:</p>
	<p>— Чуєш, вуйку, ти сам їш, п’єш, а чого жінці не даєш? А вуйко:</p>
	<p>— Як тобі жаль, то віднеси їй їсти, а я заплачу.</p>
	<p>Жид дав хліба й ковбаси і кружечку кави, і хлопець поніс. Прийшов до воза та й дає вуйні булочку, а вуйна в него не бере. Він їй до рота, а вуйна впала у віз. Вертається він до корми та й каже вуйкови.</p>
	<p>— Чуєш, вуйку, твоя вуйна вже нежива. Не їсть, не п’є. А вуйко каже жидови:</p>
	<p>— Ти отруїв мені жінку. Вона сиділа, а тепер уже впала. Що ти давав їй їсти й пити? Я зараз іду в поліцію.</p>
	<p>А той каже:</p>
	<p>— Чоловіче, не йди в поліцію. Я тобі добре заплачу, і хай це буде між нами. Дам тобі штириста злотих.</p>
	<p>— Добре, — каже, — давай гроші. А я жінку відвезу в ліс і закопаю.</p>
	<p>Відвіз бідний бабу в ліс, закопав і повернувся з грішми додому. Відігнав коні до сусіди та й ходить по подвір’ю. А багач із свого подвір’я подивився та й до жінки каже:</p>
	<p>— Дивися, мой, я цеї ночі його зарубав, а він уже по подвір’ю ходи. Піду його запитаю, що це таке.</p>
	<p>Пішов багач та й питає:</p>
	<p>— Я тебе цеї ночі зарубав, а ти ходиш? А цей йому каже:</p>
	<p>— Ти дурний. Ти не мене вбив, а мою бабу зарубав. А я взяв у сусіди коней, відвіз ї’ в місто, здав у аптеку на ліки та взяв за неї три мішки грошей.</p>
	<p>Багач повернувся додому та й до жінки каже:</p>
	<p>— Я тебе, жінко, вб’ю. Він узяв у аптеці три мішки грошей за стару бабу. А я за тебе озму штири мішки, бо ти молода. У нас двоє дітей, та й я щось їм куплю.</p>
	<p>А жінка каже:</p>
	<p>— Що ти, чоловіче, з розуму зійшов чи що?</p>
	<p>А він того не слухав, жінку вбив, посадив на віз, повіз до аптеки, став кіньми, зайшов у аптеку та й каже до аптекарки:</p>
	<p>— Ви вчора приймили стару бабу на ліки, а я сьогодні привіз вам молоду. Вбив і привіз.</p>
	<p>Вони на него подивилися та й кажуть:</p>
	<p>— Ми не приймаєм на ліки ніякі баби.</p>
	<p>Та й уже посилають повідомити поліцію. Він бачить, що біда, живо сідає на віз і тікає додому. Та й по дорозі каже:</p>
	<p>— Шлях того бідного трафить. Озму його в мішок і втоплю. Приїхав він додому, поховав жінку, підстеріг того бідного, запхав його в мішок і несе в річку топити. Несе він, несе, уже лишилося метрів двадцять до річки, а йому в роті висохло, гине води. Кладе він бідного в мішку на дорозі і біжить пити води. За той час, що він бігав і пив воду, наймит гонив панську худобу. Він напоював її в річці та й вигонив з’під мосту. А худоба дуже бігала: Наймит каже:</p>
	<p>— Боже, Боже, де моя смерть? А той бідний у мішку каже:</p>
	<p>— Я тут.</p>
	<p>Наймит підходить до мішка і розв’язав його. А той каже:</p>
	<p>— Лізь у мішок.</p>
	<p>Наймит заліз у мішок, він його зав’язав, а сам пігнав худобу.</p>
	<p>А багач напився води, прийшов, узяв мішок на плечі й поніс. Приніс до моста, кинув його у воду та й вернувся додому. А бідний пігнав панську худобу не до пана, а до себе додому. Поприв’язував її навколо хати, на подвір’ю. Багато худоби! Багач вертається додому і ту худобу побачив. Каже він сам до себе: «Я цего бідного втопив, а він уже дома. І такої худоби нагнав. Піду його спитаю, що це таке». Питає він, а бідний йому відповідає:</p>
	<p>— Е, ти дурний, ти мене вже пізно ніс топити. Якби ти був мене раненько втопив, то я би ще тілко коней пригнав, а ти мене пізно втопив, то я лиш худобу маю.</p>
	<p>Каже до него багач:</p>
	<p>— То неси мене завтра топити, але так рано неси, щоби я застав і коні, і худобу.</p>
	<p>— Добре, — каже бідний.</p>
	<p>Приходи багач досвіта, бідний взяв його в мішок, відніс до річки і втопив. І не було ні худоби, ні багача.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ганьківці, Снятинського району, Івано-Франківської області 22 червня 1987 року Джиґолик Василь Іванович (1933)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як пропав багач <br><span class="article__headerDescription">Українська народна казка Бойківщини</span></h1>
	<p>Були два браття, багач і бідний. Бідний мав одного коня, а багач штири. Бідного жінка каже:</p>
	<p>— Іди до брата, би він пішов нам орати.</p>
	<p>Пішов він до брата, до багача, і каже:</p>
	<p>— Ходи, брате, до мене орати.</p>
	<p>— Я тобі піду орати, але треба в мене тиждень робити.</p>
	<p>Пішов той тиждень відробив, багач бере тих штири коні і йде до брата орати. Оруть вони, той бідний тішиться, що оруть. Та й каже:</p>
	<p>— В’є, в’є, мої коники!</p>
	<p>А брат каже:</p>
	<p>— Як ти ще раз скажеш: «В’є, мої коники», я твого коня заб’ю.</p>
	<p>Та йдалі оруть. А той забув, що брат його попередив, би так не казав. Та й ще раз казав:</p>
	<p>— В’є, в’є, мої коники!</p>
	<p>А брат взяв топір та й його коня вбив. А свої взяв і пішов додому.</p>
	<p>Приходить бідний додому та й каже:</p>
	<p>— Гой, брат забив нашого коня. А свої коні забрав і вже нема орання.</p>
	<p>Жінка каже:</p>
	<p>— Що зробиш? Бери та хоч злупи з коня шкіру, би вона не пропала, би там її ворони не роз’їдали.</p>
	<p>Він пішов облупив коня, приніс домів шкіру, прибив на стіну, шкіра висохла. Тоді жона каже:</p>
	<p>— Бери ту шкіру та віднеси її на базар, може, якийсь грош за неї озмеш.</p>
	<p>Взяв він ту шкіру і поніс на базар. А то було далеко, не міг він за день зайти. Прийшов увечері на єден хутір, заходить до хати і проситься на ніч. Жінка каже:</p>
	<p>— Нікого на ніч не прийму. Іди геть.</p>
	<p>Вийшов він надвір. Куди буде йти? А перед хатою була стайня. Вилізв ін. на стрих тої стайні. А у фронтоні стайні віконце було і з того віконця видно було до вікна хатнього.</p>
	<p>Сидить він на тому стриху, вночі дивиться у віконце, а в хаті чоловік якийсь п’є з газдинею горівку, їдять собі. А він на то все дивиться. А чоловіка тої жінки не було, він поїхав у місто. Приїжджає чоловік, розпрягає коні. Вона мовить:</p>
	<p>— Ой, мій чоловік приїхав.</p>
	<p>— Де мені дітися? — каже той.</p>
	<p>Вона каже:</p>
	<p>— Іди в скриню, я тебе замкну. Чоловік піде давати коням їсти, а я тебе випущу.</p>
	<p>І вона так зробила, сховала його в скриню. Чоловік її випрягає коні, заводить до стайні, заходить до стодоли за сіном. Учув, що той чоловік на стриху шелестить у сіні. Каже газда:</p>
	<p>— Хто атм?!</p>
	<p>Той не обзивається, бо боїться. А газда ще раз кричить:</p>
	<p>— Хто там?!</p>
	<p>— Та я.</p>
	<p>— Та що ти там робиш?</p>
	<p>— Та ночую. Нема де переночувати.</p>
	<p>— Та тут ночуєш? Ходи до хати.</p>
	<p>Прийшов він до хати. Та й ту шкіру з собою приніс і поклав під стіл. Та й сів на лавку коло стола і не хотячи поставив на ту шкіру ногу. І шкіра зашкроботіла. А газда питає:</p>
	<p>— Що у вас тут є?</p>
	<p>— Чародій, — каже той.</p>
	<p>— А що він повідає?</p>
	<p>Він ще раз поставив ногу на ту шкіру, посунув по шкірі, і шкіра зарипіла. Питає газда:</p>
	<p>— То що він там повідає?</p>
	<p>— Гм, повідає, що у вас є м’ясо, і горівка, і хліб. Отам за шафою.</p>
	<p>— То найдіть собі та й можете взяти, — говорить газда.</p>
	<p>— Ну йдіть подивіться.</p>
	<p>Пішов газда, подивився — правду повідає чародій, є м’ясо, є горівка й хліб. Взяли вони то, повечеряли оба. Та й він ще раз поставив ногу на ту шкіру, посунув по шкірі, і шкіра знов зарипіла. Питає газда:</p>
	<p>— Що вам чародій повідає?</p>
	<p>— Гм, повідає, що у вас у скрині є чорт.</p>
	<p>— А що ж би то робити? Як би його вигнати?</p>
	<p>— Не треба виганяти, я з ним справу зроблю. Я його знищу.</p>
	<p>Чоловік каже до жони:</p>
	<p>— Дай мені ключ від крині, най я подивлюся.</p>
	<p>Вона не хоче дати ключ, не хоче, би він видів. Але мусіла дати ключ, бо то чоловік. Дала ключ. Газда відкриває, а той каже:</p>
	<p>— Помалу, багато не відкривайте, би не втік чорт.</p>
	<p>Газда помалу відкрив, подивився та й каже:</p>
	<p>— Та то дяк. То наш дяк.</p>
	<p>А той мовить:</p>
	<p>— То чорт перетворився на дяка.</p>
	<p>— Що ж мені робити? — каже газда. — Що робити?</p>
	<p>— Я з ним, — каже, — справу зроблю. Ви мені дайте мірку грошей, і я його знищу. Возьму його з собою і знищу.</p>
	<p>Та й замкнули вони дяка, переночували. І дав йому газда мірку грошей за то, що знищить чорта. Та й той хоче брати свою шкіру геть. А газда каже:</p>
	<p>— Продайте того ворожбита мені.</p>
	<p>— Дві мірки грошей дайте, і я вам продам. Але три дни не треба дивиться в мішок, би він не втік.</p>
	<p>Та й дав йому газда ще дві мірки грошей за ту шкіру. А мірка за дяка, то вже три мірки має. Газда зладив таку коляску, висадив він скриню на ту коляску і потяг.</p>
	<p>Притяг він її на великий міст і каже:</p>
	<p>— Отепер я з тобою справу зроблю. Не будеш ти вже по чужих молодицях ходити.</p>
	<p>А дяк мовить:</p>
	<p>— Брате, пусти. Я тобі дам мірку грошей. Не мечи мене у воду.</p>
	<p>Та й розімкнув він ту скриню, і кинули вони оба її у воду, і дяк мовить:</p>
	<p>— Ходім до мене, я тобі дам мірку грошей.</p>
	<p>Дав йому дяк мірку грошей, приходить він домів і посилає до брата хлопця, би йому дав мірку гроші міряти. Узяв він мірку та й міряє гроші, а брат думає: «Що він міряє? Відки в нього гроші?» Та й іде він сам дивитися, що той міряє. Дивться, а той гроші міряє.</p>
	<p>— Відки ти, брате, стільки грошей маєш?</p>
	<p>— Гм. Відки маю гроші. За шкіру. Шкіра дві мірки грошей коштує. А в тебе великі коні. Якби ти свої коні побив, то ти би гроші не міг принести.</p>
	<p>Він увидів, що той має за єдну шкіру такі гроші, пішов домів, побив усі штири коні, висушив шкіри з них, взяв у міхи і несе на базар. Два дни йшов, ніже на той базар прийшов. Прийшов і хоче дві мірки грошей за шкіру, а там з нього сміються. Ще й набили його там. І він лишив там шкіри, бо не годен був їх додому нести.</p>
	<p>Приходить він додому і зразу пішов до того бідного брата. Мовить:</p>
	<p>— От ти мене нарадив. І коня нема, і шкір нема, ще й ня набили. Тепер лізь у мішок, і я тебе кину в воду, би ти більше не обманював.</p>
	<p>Запхав він бідного брата в мішок, зав’язав його там та й несе, щоб кинути з моста в воду. Приходить він ід’церкві, а в церкві відправляється служба Божа. То було рано. Багатий брат думає: «Піду-но я помолитися, би мав менше гріхів за нього». Та й лишив його на дорозі, у мішку зав’язаного, а сам пішов у церкву.</p>
	<p>А в той час панський загінчий, старий чоловік, гнав на пасовисько стадо худоби. Та й до себе говорить:</p>
	<p>— Не годен я вже ту худобу пасти. Олів би я на тамтой світ піти, олів би я вмерти, як маю ту худобу пасти.</p>
	<p>А той у мішку слухає.</p>
	<p>— Що ви, діду, хочете вмирати?</p>
	<p>— Так, хочу, — каже той. — Хочу, бо не можу пасти ту худобу панську.</p>
	<p>— То розв’яжіть мене і залазьте і мішок.</p>
	<p>Дід його випустив з мішка, а він каже:</p>
	<p>— Лізьте в мішок. Як хто вас буде брати, аби-сьте не обзивалися.</p>
	<p>Дідо лишився в мішку, а він заяв то панське стадо в ліс.</p>
	<p>Виходить його брат з церкви та й бере мішок на плечі — вже мішок легший, бо він помолився. А той дідо був худий, та й тому легший. Та й пішов він, та й кинув того діда в мішку з мосту в воду.</p>
	<p>А бідний брат заяв худобу в ліс, а на треті день приганяє то стадо на своє подвір’я. а багатий брат подивився та й каже:</p>
	<p>— Відки ж ти прийшов, відки ж ти, брате, маєш стільки худоби? Та я тебе кинув у воду, а ти стадо худоби пригнав?</p>
	<p>— Ти мене кинув у воду, а я попав на вікно до тої цариці, що має стада худоби. Хто приходить туди, вона дає стільки, скілько хто може гнати.</p>
	<p>А той каже:</p>
	<p>— Ге. Ти знаєш що, брате? Ти мене зав’яжи в мішок і неси на міст. І прив’яжи камінь до мішка, щоби я впав на саме дно, до тої цариці.</p>
	<p>Він його зав’язав у мішок і відніс на міст і прив’язав до мішка камінь, щоби той упав на саме дно, «до тої цариці». І кинув у воду.</p>
	<p>От який багач захланний. Він пропав. Пропав, бо хотів стадо худоби мати. Бідний став багачем, а багач пропав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>134 (2085). Як пропав багач. СУС 1535. 15 листопада 1989 р. Стець Василь Прокопович (1905). Львівська область, Турківський район, село Ясінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
