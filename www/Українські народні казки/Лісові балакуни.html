<!--#include virtual="/-/inc/general__page_start.inc" -->
<title>Лісові балакуни ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Лісові балакуни» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лісові балакуни.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лісові балакуни <br><span class="article__headerDescription">Українська народна казка Чернігівщини</span></h1>
	<p>Якось насварилися птахи на відомих лісових балакунів:</p>
	<p>— Хоч би хвилинку помовчали! А то сорока цілісінький білий день скрегоче, плітки переказує. Зозуля все перераховує та часом помиляється. Пугач уночі лякає, спати не дає, а болотний бугай у річку дзьоба пустить та й гуде собі так, що аж на тому боці чути!</p>
	<p>Засоромились балакуни. Зібралися докупи і кажуть:</p>
	<p>— І ми помовчати вміємо! Відтепер аж доки нас не покличете, ми — ані пари з дзьоба.</p>
	<p>І коли сонечко за ліс покотилося, сорока, зозуля, пугач усілися на високу</p>
	<p>сосну, а болотний бугай поблизу на березі річки в очереті і замовкли.</p>
	<p>Аж тут з нори під сосною вилізли руді лисенята та й почали гратися, борюкатися, один одного наздоганяти, ще й вчитися голос подавати — гавкають тоненько, повискують, мов щенята. Пугач не втерпів, витріщив свої банькаті очі:</p>
	<p>— Пугу! Пугу! Ану геть звідси, не заважайте нам мовчати!</p>
	<p>Почувши це, болотяний бугай аж ревнув спересердя:</p>
	<p>— І що ти за птах, пугачу! Відразу порушив дане слово мовчати.</p>
	<p>А зозуля швидко перерахувала:</p>
	<p>— Ку-ку! Ні, не один, а обидва розбалакалися! Ку-ку! Ку-ку!</p>
	<p>Тоді сорока, що спостерігала за всім цим з вершечка сосни, аж заскрекотала у захваті:</p>
	<p>— Лише мені одній удалось промовчати! Скре-ке-ке! І полетіла розносити плітки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26 (4154). Лісові балакуни. СУС —. Записала Денчик С. М. в грудні 2007 року. Савченко Г. І. Чернігівська область, Бобровицький район, Бобровиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
