<!--#include virtual="/-/inc/general__page_start.inc" -->
<title>Іван-жучок ☼ Українська народна казка ☼ Народна творчість</title>
<meta name="Description" content="Українська народна казка Поділля «Іван-жучок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван-жучок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван-жучок <br><span class="article__headerDescription">Українська народна казка Поділля</span></h1>
	<p>Жив в одному селі Іван на прізвисько Жучок. Хоч був бідний, але красти боявся. Та що ж робити, жити треба якось. От вкрав він в одного багача скриню, сховав її, а сам оголосив себе знахаром. Приходить до багача та й каже:</p>
	<p>— Я знаю де скриня ваша. Злодії її вкрали, а я покажу де вона схована.</p>
	<p>Приводить багача і, справді, той дивиться, що то його скриня. Дає за це Іванові десять рублів.</p>
	<p>А потім Іван Жучок вкрав у пана жеребця породистого, завів у ліс, прив’язав до дерева. А пан посилає слуг за Іваном, щоб сказав( бо він ворожбит), де його улюблений жеребець.</p>
	<p>Іван завів і показав, де його пропажа. Дав пан за це Іванові двадцять рублів.</p>
	<p>А тим часом лакеї вкрали у царівни перстень. Знов приходять слуги до Івана, щоб сказав, де перстень. Іван злякався, але каже панові:</p>
	<p>— Дайте мені на місяць окрему кімнату, я буду думати.</p>
	<p>Думає, хоч місяць проживу. А як не скаже де перстень, то, пан сказав: «Голова з плеч!».</p>
	<p>Сидить Іван, їсти й пити дають що душа бажає. А лакеї думають: «Що ж буде, коли знахар вгадає». Пройшов місяць. Іван думає: «Заспівають півні, то буду тікати». От заспівав перший півень. Перший лакей підійшов під двері. А Іван каже:</p>
	<p>— От вже є їден!</p>
	<p>А лакей думав, що це про нього. Другий лакей підходить, тут якраз заспівав другий півень. Іван каже:</p>
	<p>— От вже є й другий!</p>
	<p>Тоді лакеї заходять до Івана і просять — Дорогий знахарейко, прости нас і зроби так, щоб ми живі остались. Ми й перстень віддамо.</p>
	<p>— Добре, — каже Іван — все буде як треба.</p>
	<p>Поклав перстень у щілинку під підлогою, а коли прийшов пан, то показав той перстень, що загубила панянка. Пан радий, віддячив Івана і проводжає й в дорогу. Але по дорозі лазить жучок. От пан думає: «Перевірю Івана ще раз». Зловив жучка в руки і питає Івана:</p>
	<p>— Що це таке я тримаю в руках?</p>
	<p>А Іван думає: «Ну, пропав». Не знає, що там та й каже:</p>
	<p>— Зловився Жучок панові в руки!</p>
	<p>Тоді пан каже:</p>
	<p>— Ну, Іване, на тобі ще десять рублів.</p>
	<p>Іван забрав, прийшов додому, зажив щасливо і більше не ходив гадати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>66 (6020). Іван Жучок. СУС 1641. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
