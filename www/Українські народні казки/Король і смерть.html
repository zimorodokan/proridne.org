<!--#include virtual="/-/inc/general__page_start.inc" -->
<title>Король і смерть ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Король і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Король і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Король і смерть <br><span class="article__headerDescription">Українська народна казка Гуцульщини</span></h1>
	<p>За високими горами жив собі король. Працював він одного разу у свої канцелярії, та й прийшла смерть, щоб його забрати. Але така вона сумна та така потривожена. І сказала вона королеви:</p>
	<p>— А прийшла по тебе. А король їй сказав:</p>
	<p>— Зачекай трохи, най я попрощаюся з рідними й товаришами своїми. Смерть сказала:</p>
	<p>— Йди.</p>
	<p>І він пішов.</p>
	<p>І не пішов король прощатися, а пішов сідлати найкращого й найдужчого коня. Слуги всідлали йому коня, він сів на него й зачав тікати від смерти. Тікав він, тікав і втік далеко, аж під якийсь ліс. І там пук йому кінь. І він сів і сидить. Нема вже як тікати далі.</p>
	<p>Дивиться він, а смерть іде вже з долини до того лісу, де він сидить. Іде така весела, вже ніц не сумна. А він каже їй:</p>
	<p>— Вижу я, що вже тепер гину, що ти мене забираєш. Але скажи мені, чого ти в мої канцелярії була така сумна, а тут така весела?</p>
	<p>А смерть сказала йому:</p>
	<p>— Скажу тобі, чому. Тому, що я не мала права взяти тебе з канцелярії. Мені призначено було взяти тебе тут.</p>
	<p>І смерть короля забрала, а його люди далі жили, аж поки не померли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 15 березня 1985 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
