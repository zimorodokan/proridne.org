<!--#include virtual="/-/inc/general__page_start.inc" -->
<title>Запряжений пан ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Запряжений пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Запряжений пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Запряжений пан <br><span class="article__headerDescription">Українська народна казка Полтавщини</span></h1>
	<p>Раз їхав пан на базар з кучером. Коли бачать, чоловік веде козу продавати. Пан питає:</p>
	<p>— Що ти за козу хочеш?</p>
	<p>— Дайте коня одного, бо ця коза непроста, вона вовків ловить.</p>
	<p>Пан тоді каже кучерові:</p>
	<p>— Ванька, оддаймо одного коня, а ця коза нам по дорозі буде вовків ловити.</p>
	<p>Коли їдуть вони дорогою, бачать, стоять два вовки.</p>
	<p>— Ванька, видиш вовків? Вони будуть наші.</p>
	<p>Пустили вони козу, а вовки зловили її і з’їли. Тоді пан каже:</p>
	<p>— Ця коза вовків не ловить, то вовки її ловлять. Обманув нас мужик. Ось я повернуся та здожену його.</p>
	<p>А мужик той заховав коня в лісі, а сам вийшов на дорогу та й стоїть. Пан під’їхав до нього та й питає:</p>
	<p>— Чи не бачив ти тут чоловіка на коні?</p>
	<p>— Бачив, пане, він поїхав у ліс. Та ви дайте мені коня, я його скоро наздожену.</p>
	<p>Пан дав коня, а чоловік доскакав до того, що був прив’язаний та й утік. А пан ждав, ждав та й вернувся до кучера.</p>
	<p>— Обманув мене мужик. Як же нам тепер їхати? Давай ти будеш везти, а я їхати.</p>
	<p>Запрягся Ванька та й везе. От уже й ніч. Доїхали вони до скирти сіна і стали на нічліг. Пан у шубі, панові тепло, а Ванька тільки у жакеті. Пан ліг на бричці, а Ванька вліз у мішок і ліг під скиртою. Опівночі Ванька встав та й каже:</p>
	<p>— Фу! Упрів!</p>
	<p>— Як це так? — дивується пан. — Я в шубі змерз, а ти в жакеті впрів.</p>
	<p>А Ванька каже:</p>
	<p>— Бо я в мішку був.</p>
	<p>От пан зняв шубу, віддав кучерові та й заліз у мішок. Зав’язав Ванька пана у мішок, а сам одягнув шубу. А потім узяв бич та як почав по мішку бити. А тоді випустив пана та й почав стогнати:</p>
	<p>— Ой, Боже мій, побило мене!</p>
	<p>А пан каже:</p>
	<p>— Бо ти дурний. От як мене в один бік б’ють, то я другим повертаюсь.</p>
	<p>А тоді Ванька запряг пана та й поїхав собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (5004). Запряжений пан. СУС 1529В*. Записала Минескурте Христина 2008 року. Костина Антон Іванович (1923). Полтавська область, Козельщинський район, Пашківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
