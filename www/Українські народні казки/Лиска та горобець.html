<!--#include virtual="/-/inc/general__page_start.inc" -->
<title>Лиска та горобець ☼ Українська народна казка ☼ Народна творчість</title>
<meta name="Description" content="Українська народна казка Поділля «Лиска та горобець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лиска та горобець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лиска та горобець <br><span class="article__headerDescription">Українська народна казка Поділля</span></h1>
	<p>Якось злетів з дерева горобчик на землю, бо знайшов дрібне насіннячко поклювати, та незчувся як лиска з-за куща хап, та й ухопила його за хвостик.</p>
	<p>Вхопила, держить у пащі, та все й думає, як його хутенько заїсти. Зрозумів бідолаха, що життя його на волосинці та й вдався до хитрощів. Мовить лисиці:</p>
	<p>— Ой, лисуню, лиско! Товаришував я з твоїм батьком. Що за лис був. Розумний, хитрий, хороший такий був.</p>
	<p>— Угу, — каже лисиця, а сама міцно стискає щелепами хвостик горобцю.</p>
	<p>— Ой, лисонько рудасю, радився не раз я з матір’ю твоєю. Ото мудра була, діло завжди казала — куди іншим лисицям до неї!</p>
	<p>— Угу, — знову пробурмотала лиска, а горобчика то ще міцніше тримає.</p>
	<p>— Ой, лисице — кумасю, знавав я твоїх братів та сестер. Що ж то за гарні та славні були! Сказано — хорошого роду.</p>
	<p>— Угу, — знов відмовила лисиця.</p>
	<p>— Але ж найкраща, найрозумніша, хитра та спритна ти, моя дорогенька ! У світі такої чудової лисуні немає! Правда ж?</p>
	<p>Від такої гарної мови лисиця так зраділа, так запишалась, що забула про свою здобич, та гукнула на всю пащу:</p>
	<p>— Так, так, так!</p>
	<p>А горобчику того й треба — пурхнув на гілочку, та й бачила його лисиця! Облизнулась лиска, а горобчик мовить:</p>
	<p>— Велику силу має облесливе слово...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>228 (6542). Лиска та горобець. СУС —. Записано 2009 року. Сушко Олена Гнатівна (1931). Вінницька область, Козятинський район, Сестринівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
