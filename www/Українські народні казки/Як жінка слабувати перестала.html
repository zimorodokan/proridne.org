<!--#include virtual="/-/inc/general__page_start.inc" -->
<title>Як жінка слабувати перестала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жінка слабувати перестала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка слабувати перестала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка слабувати перестала <br><span class="article__headerDescription">Українська народна казка Гуцульщини</span></h1>
	<p>В одного ґазди був парубок і більше дітей не було. А в другого ґазди була дівчина, тож одиниця. І вони пібралися. Але молода жінка хотіла, щоби вона володіла над чоловіком, а не він над нею. Та пожили вони два роки, і вона вздріла, що вона мусить йому підчинятися. І зробилася вона «слаба». І лягла в лікарню. Чоловік платить у лікарню, що може, аби її підлікувати. Вже рік, як вона «слаба». Але зробилася сильно гладка. Чоловік продав стайню, продав корову і старається її вилікувати. Прийшов у ту лікарню і питає лікаря:</p>
	<p>— Скажіть, вийде що з того, вилікуєте ви мою жінку? А лікар каже:</p>
	<p>— Я би щось вам сказав, але то буде недобре. А цей зачав просити лікаря:</p>
	<p>— Скажіть.</p>
	<p>І заплатив лікареви, аби лікар сказав, що з цего вийде. А лікар йому каже:</p>
	<p>— Жінка ваша не слаба. Вона хоче, щоби був її верх, а не ваш. Їй нічого не бракує.</p>
	<p>Чоловік дав лікареви двадцятьп’ятку і сказав:</p>
	<p>— Виписуйте її геть із шпиталю.</p>
	<p>Наймив чоловік фіякір і привіз жінку додому. Під вечір посходилися жінки та й питають:</p>
	<p>— Як твоє здоров’я? А вона каже:</p>
	<p>— Нічого мені лікарі не помогли.</p>
	<p>А чоловік наймив два майстри. Сказав:</p>
	<p>— Аби ви прийшли до мене сьогодні. Вони прийшли, а він каже:</p>
	<p>— Аби ви зробили мені трунву.</p>
	<p>— Нащо тобі трунви? — питають вони.</p>
	<p>— Треба.</p>
	<p>— А ти маєш дошки?</p>
	<p>— Є. На стриху.</p>
	<p>І зачали вони вибирати на стриху дошки. Пускають їх у сіни, а то гримить дуже. Ті сусідки розійшлися, а чоловік увійшов до хати. А жінка питає:</p>
	<p>— Що там гримить так у сінях?</p>
	<p>— Майстри вибирають дошки на трунву, — каже чоловік.</p>
	<p>— Нащо тобі трунви?</p>
	<p>— Таке, жінка. Або вставай, або в суботу похорон тобі роблю.</p>
	<p>А то був четвер. Як почула це жінка, зразу піднялася, їмила його за шию, обцілувала і сказала:</p>
	<p>— Вже не буду слабувати. Вже будемо добре жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 17 серпня 1984 року Топузяк Ілько Васильович (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
