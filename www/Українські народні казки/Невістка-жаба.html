<!--#include virtual="/-/inc/general__page_start.inc" -->
<title>Невістка-жаба ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Невістка-жаба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Невістка-жаба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Невістка-жаба <br><span class="article__headerDescription">Українська народна казка Чернігівщини</span></h1>
	<p>Були у царя три сини, два вельми розумні, а третій Іванушка-дурачок. Прийшов час, послав батько їх женитися. Дав їм три стріли і каже:</p>
	<p>— Оце стріляйте. Чия стріла куди попаде, то й буде його наречена.</p>
	<p>Найстарший син в царство попав, середній в дворянство, а молодший в болото. І схопила стрілу жаба. Зажурився Іванушка:</p>
	<p>— Що ж мені тепер робити?</p>
	<p>Та все одно пішов до тої жаби, а вона каже:</p>
	<p>— Ти не бійся, я будь-яке твоє бажання виконаю. Ти тільки скажи.</p>
	<p>От загадав батько всім синам, щоб їх наречені виткали за ніч по килиму. Прийшов Іван та й плаче:</p>
	<p>— Що ж тепер робити?</p>
	<p>— Не журись, Іванушка, все буде зроблено. Коли поприїжджали брати і попривозили килими, то в Івана був найкращий. На другий раз батько загадав, щоб майбутні невістки спекли по короваю. Усі принесли гарні, та в Івана був найкращий.</p>
	<p>Та цього не достатньо цареві. Назначив він обід, на який запросив усіх дівчат. Дві старші приїхали, а молодшого сина нареченої все нема і нема. От вони уже сіли обідати, а тут як загриміло, застукотіло. Дивляться, аж летить на трійці коней гарна-прегарна дівчина. Посадили її обідати. А Іванова наречена все у правий рукав кидає кісточки, а в лівий недоїдки. Пообідали і пішли танцювати. Як вийшла царівна-жаба, та як махнула правим рукавом — то наче море, а лівим — плавають кораблі на ньому. А старші невістки бачили, що вона в рукав ховає та й собі кісточки ховали. А як вийшли танцювати, то недоїдками так набризкали цареві в очі, що він на них розгнівався.</p>
	<p>Іван танцює та думає: «Яка ж у мене красива наречена! Поїду я додому, знайду ту жаб’ячу шкуру та й спалю її». Бо вона лише в гостях була дівчина, а вдома жаба.</p>
	<p>Пішов він та спалив ту шкіру і дружина його навік осталася жабою. Адже вона його попереджувала, щоб не чіпати її шкури. А Іван не витерпів та й зробив по-своєму.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>185 (4039). Невістка-жаба. СУС 402. Записав Микола Зінчук 1 листопада 2007 року. Косташ Марія Василівна (1930). Чернігівська область, Носівський район, Лихачів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
