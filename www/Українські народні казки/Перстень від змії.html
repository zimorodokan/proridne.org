<!--#include virtual="/-/inc/general__page_start.inc" -->
<title>Перстень від змії ☼ Українська народна казка ☼ Народна творчість</title>
<meta name="Description" content="Українська народна казка Буковини «Перстень від змії» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Перстень від змії.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Перстень від змії <br><span class="article__headerDescription">Українська народна казка Буковини</span></h1>
	<p>В одному селі була бідна жінка і мала вона сина Івана. Посилає його купити хліба. Іде Іван, дивиться: хлопці заводять пса в ліс. Він питає: — Хлопці, куди ви його ведете? Дайте його мені, я вам дам три рублі.</p>
	<p>Дав він їм ті гроші і приводи додому пса. Мама починає його сварити:</p>
	<p>— Що ж ти, Іване, думаєш! Я тебе післала за хлібом, а ти мені псів водиш.</p>
	<p>Посилає його мама за хлібом другий раз. А він дивиться: несуть хлопці кота.</p>
	<p>— Куди ви його, хлопці, несете? — питає.</p>
	<p>— Несемо його в ліс, бо він не годен миші ловити.</p>
	<p>— Дайте його мені, я вам заплатю три рублі.</p>
	<p>Взяв у них і того кота. Приносить його додому, а мати знов сварить:</p>
	<p>— Що ж ти зводиш мені то псів, то котів? У нас і так нема чого їсти, а тут ще псів та котів годуй.</p>
	<p>— Нічого, мамо, най будуть песик і котик.</p>
	<p>Посилає його мама третій раз за хлібом. Іде він, дивиться: хлопці б’ють гадюку. Кричить їм:</p>
	<p>— Не вбивайте! Я куплю її у вас.</p>
	<p>І забрав ту гадюку до себе. Годував її рік, доки не вигодував так, що вона могла його везти. Коли всиліла, що вже могла його везти, сказала:</p>
	<p>— Сідай на мене, поїдем до мої матері. Що ти захочеш, то вона тобі дасть. Буде тобі давати гроші, золото, а ти нічо’ не бери, лиш кажи, най дасть золотий перстень.</p>
	<p>Приїхали вони туди, а стара змія питає Івана:</p>
	<p>— Що ти, Іване, хочеш за те, що врятував мою дочку?</p>
	<p>Давала вона йому грошей багато, давала золота багато, а він не погодився ні на що, лиш хоче, щоб дала золотий перстень. Кілко змія його не крутила, а він нічого не хоче, лиш той золотий перстень. І мусила змія віддати той перстень. Як давала, то сказала, як ним користуватися: з правої руки перекинути на ліву, і що задумаєш — то зразу зробиться.</p>
	<p>— І щоб ти нікому за цего персня не признавався.</p>
	<p>Взяв він той перстень і думає: «Моя мама так бідно живе. Треба зробити, щоб у нас був дворець підходящий». Перекинув він перстень з правої руки на ліву — і зробилися дворець і велике хазяйство. Що хочеш там було: коні, свині, кури, гуси. Уже вони з мамою добре живуть.</p>
	<p>Пішла чутка, що цар має віддавати дочку. Пішов Іван до того царя свататися. А цар дав йому завдання:</p>
	<p>— Як ти зробиш такі чобітки, як у неї, то піде за тебе, а як не зробиш — врубаю тобі голову. І щоб були точно такі.</p>
	<p>А там були й царі, й королі, і всім було то саме завдання.</p>
	<p>Приходи Іван додому, перекинув перстень з правої руки на ліву — є чобітки такі, як у царівни. Дає він їх мамі, і мама відноси їх царівні. Подивився цар — точно такі самі чобітки, як у царівни.</p>
	<p>— Ну що ж, — каже, — раз таке діло, будем віддавати за него дочку. Але най зроби ще їдну роботу, най зроби точно таке плаття, як у мої дочки. Щоб було шите й не шите, краяне й не краяне і точно таке, як у неї. То буде шлюбне плаття.</p>
	<p>Іван взяв перстень, перекинув з правої руки на ліву — і зробилося таке саме плаття, як у царівни. Цар побачив і каже:</p>
	<p>— Треба віддати за него дочку. Але най ще зроби дзеркальний шлях від дворця до церкви. А попри дорогу відти й відти щоб росли дерева. І щоб вони цвіли. А як будуть вертатися з церкви від шлюбу, щоб на деревах уже був урожай.</p>
	<p>Іван перекинув перстень з руки на руку — і то все збулося. Подумав цар і каже до дочки:</p>
	<p>— Це щось не то. Не своїм розумом Іван то роби. Як будеш з ним жити, дізнайся, що до чого.</p>
	<p>Поженилися вони, підгуляли файно весілля. Стали жити, хазяйнувати.</p>
	<p>Питає одного разу жінка Івана:</p>
	<p>— Що в тебе є, Іване, що все в тебе так добре виходить?</p>
	<p>Іван не хтів, не хтів признатися, але мусив. І розказав їй про перстень. А вона той перстень взяла, перекинула з правої руки на ліву і зачарувала Івана в стовп: він сидів у мурованому стовпі, а вона поїхала додому.</p>
	<p>А пес каже котови:</p>
	<p>— Йдем відвідаєм Івана, побачим, як він живе.</p>
	<p>Приходять туди, а Івана й сліду нема — зачарований у стовп. От вони обидва й зажурилися. І радяться: де ж розшукати Івана? Ходили вони, ходили, і кіт зачув, що нібито в стовпі хтось говори. Видряпався на стовп, заліз до Івана, а Іван каже:</p>
	<p>— Вирятував я вас з біди, вирятуйте й мене.</p>
	<p>І відправилися пес і кіт до царівни за перснем. Ішли лісами, горами, полями і дійшли до моря. Кіт сів на пса, і пес поплив. Так вони перепливли море, добралися до того дворця, де жила царівна. Кіт заходи туди, а царівна саме миється. Кіт тим моментом і забрав перстень. Вибіг до пса, і прибігли вони з перснем до моря. Прибігли, кіт сів на пса, і попливли. А перстень у кота в роті. Пливли, пливли, кіт і каже псови:</p>
	<p>— Пливи хутше.</p>
	<p>А перстень упав з рота у воду і пішов на дно. Вернулися вони назад, вийшли на берег і думають: «Що робити?» Почали ловити й бити жаб. А їдна жаба, найстарша межи ними, каже:</p>
	<p>— Не бийте, я вам що хочете зроблю. А вони:</p>
	<p>— Нам нічого не треба, лиш дістаньте нам з морського дна перстень.</p>
	<p>— Я вам зараз принесу.</p>
	<p>І сказала вона всім жабам, щоб шукали на морському дні перстень. Жаби найшли і віддали той перстень котови. Кіт і пес взяли перстень і відправилися до Івана. Принесли його Іванови і врятували його від смерти. Іван узяв той перстень, перекинув з руки на руку — і стовп розвалився. Вийшов Іван зі стовпа, перекинув перстень з правої руки на ліву і зачарував царівну в такий самий стовп, як вона його. А сам женився на такій бідній дівчині, як був сам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кормань, Сокирянського району, Чернівецької області 29 грудня 1979 року Басюк Николай Васильович (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Перстень від змії <br><span class="article__headerDescription">Українська народна казка Буковини</span></h1>
	<p>В одному селі жила бідна жінка, і мала вона сина Івана. Посилає вона сина купити хліба. Іде Іван і дивиться, хлопці тягнуть у ліс пса. Іван каже:</p>
	<p>— Хлопці, куди ви його тягнете? Продайте мені цього пса.</p>
	<p>Віддає він їм гроші і вертається додому без хліба, але з псом. Мати починає сварити його:</p>
	<p>— Що ти, Іване, думаєш! Я тебе послала за хлібом, а ти мені псів водиш.</p>
	<p>Посилає його мати за хлібом другий раз. А він дивиться, несуть хлопці кота.</p>
	<p>— Куди ви його, хлопці, несете? — питає.</p>
	<p>— Несемо його в ліс, бо він не годен миші ловити.</p>
	<p>— Продайте його мені.</p>
	<p>І купив у них того кота. Приносить його додому, а мати сварить:</p>
	<p>— Що ж ти зводиш мені то псів, то котів? У нас і так нема чого їсти, а тут ще псів та котів годуй.</p>
	<p>— Нічого, мамо, най будуть песик і котик.</p>
	<p>Посилає мати його третій раз за хлібом. А він дивиться, хлопці б’ють гадюку. Він їм кричить:</p>
	<p>— Не вбивайте, я куплю її у вас!</p>
	<p>І забрав собі ту гадюку. Годував її рік. І гадюка так всиліла, що вже могла його везти. Тай каже йому:</p>
	<p>— Сідай на мене, поїдемо до моєї матері. Вона тобі дасть, що захочеш. Буде давати тобі гроші, золото, але ти нічого не бери, лиш кажи, най дасть золотий перстень.</p>
	<p>Приїхали вони туди, а стара змія питає:</p>
	<p>— Що тобі, Іване, дати за те, що врятував мою дочку? Та пропонує йому золото, гроші, а він нічого не хоче, лиш золотий перстень. І змія мусила віддати той перстень. Коли давала, то сказала, як ним користуватися:</p>
	<p>— З правої руки перекинь на ліву, і що задумаєш, то зразу буде. І нікому за цей перстень не кажи.</p>
	<p>Узяв він той перстень і думає: «Моя мама так бідно живе. Треба зробити, щоб у нас був добрий палац». Перекинув він перстень з правої руки на ліву, і зробився палац і велике хазяйство. Що хочеш там було: коні, свині, кури, гуси. Уже вони з мамою добре живуть.</p>
	<p>Пішла чутка, що цар має віддавати дочку. Та й вирішив Іван до неї посвататися. Цар дав йому завдання:</p>
	<p>— Якщо зробиш точно такі чобітки, як у моєї дочки, то піде за тебе, а як не зробиш, врубаю тобі голову.</p>
	<p>А там були й царі, й королі, і всім було таке саме завдання.</p>
	<p>Приходить Іван додому, перекинув перстень з правої руки на ліву — е чобітки, як у царівни. Віднесла їх мама царівні. Подивився цар — точно такі чобітки.</p>
	<p>— Ну що ж, — каже, — раз таке діло, то віддам за нього дочку. Але най виконає ще одну роботу, най зробить точно таке плаття, як у моєї дочки. Щоб було шите й не шите, краяне й не краяне. То буде шлюбне плаття.</p>
	<p>Іван узяв перстень, перекинув з правої руки на ліву, і з’явилося таке саме плаття, як у царівни. Цар побачив і каже:</p>
	<p>— Віддам за нього дочку, але най ще зробить дзеркальний шлях від мого палацу до церкви. А попри дорогу з обох боків щоб росли дерева. І щоб дерева цвіли. Та щоб, коли молоді після шлюбу верталися з церкви, на тих деревах уже був урожай.</p>
	<p>Іван перекинув перстень з руки на руку, і все те збулося.</p>
	<p>Подумав цар і каже до дочки:</p>
	<p>— Це щось не те. Як будеш з ним жити, то вивідай, що до чого. Не своїм розумом він усе це робить.</p>
	<p>Поженилися вони, відгуляли файно весілля та й почали жити, хазяйнувати. Питає одного разу жінка:</p>
	<p>— Що ти маєш, Іване, що в тебе все так добре виходить?</p>
	<p>Іван довго не хотів признаватися, але жінка не відступалася і він розповів про перстень. Узяла вона той перстень, коли чоловік спав, перекинула з правої руки на ліву, і зачарувала Івана у стовп, а сама поїхала додому.</p>
	<p>А пес каже котові:</p>
	<p>— Ходімо відвідаємо Івана, побачимо, як він там живе. Приходять, а Іван у стовпі. Зажурилися пес і кіт, не знають, де шукати господаря. Ходили вони, ходили, і кіт зачув, що ніби в стовпі хтось говорить. Видряпався кіт на стовп, заліз до Івана, а Іван каже:</p>
	<p>— Вирятував я вас із біди, вирятуйте й ви мене, — та й розказав усе, як було.</p>
	<p>Відправилися пес і кіт до царівни за перснем. Ішли вони полями, лісами, горами і дійшли до моря. Кіт сів на пса, і пес поплив. Перепливли вони море і добралися до того палацу, де жила царівна. Кіт заходить туди, а царівна саме миється. Кіт ухопив перстень, вибіг до пса і побігли вони до моря. Прибігли, кіт сів на пса і попливли. А перстень у кота в роті. Пливли, пливли, кіт і каже псові:</p>
	<p>— Пливи хутше.</p>
	<p>А перстень упав з рота у воду і пішов на дно. Вийшли вони на берег і думають: «Що робити?» Та й надумалися. Почали ловити і бити жаб. А одна жаба, найстарша межи ними, сказала:</p>
	<p>— Не бийте, я вам що хочете зроблю.</p>
	<p>— Нам нічого не треба, — кажуть вони, — лише дістань нам із морського дна перстень.</p>
	<p>— Зараз буде, — каже жаба.</p>
	<p>Та й дає завдання усім жабам, щоб шукали на морському дні перстень. Жаби знайшли його і віддали котові. Кіт і пес узяли перстень і побігли до Івана. Іван узяв той перстень, перекинув з руки на руку — і стовп розвалився. Вийшов Іван зі стовпа, перекинув перстень з правої руки на ліву, і зачарував царівну в такий самий стовп, як вона його зачарувала. А сам оженився на такій бідній дівчині, як він колись був.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Перстень від змії. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 560. Записано 29 грудня 1979 року у селі Кормані Сокирянського району Чернівецької області від Миколи Васильовича Басюка (1928 року народження, освіта — 3 класи, робітник радгоспу).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
