<!--#include virtual="/-/inc/general__page_start.inc" -->
<title>Довгомуд ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Довгомуд» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Довгомуд.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Довгомуд <br><span class="article__headerDescription">Українська народна казка про тварин</span></h1>
	<p>Посіяв чоловік ріпи. Уродила ріпа, та така добра, велика. От і внадився до ріпи довгомуд (довгомуд — це колись такі люди були: чоловік не чоловік, вовк не вовк; руки у нього були такі, як і в чоловіка, а тіло усе в волоссі, а на голові шапка — хто її зна, якої масти), затого усю ріпу виносив. От чоловік збирається іти на довгомуда, бити його. Іде, іде... Лежить на дорозі довбня.</p>
	<p>— Здоров!</p>
	<p>— Здоров!</p>
	<p>— Куди ідеш?</p>
	<p>— Довгомуда бити.</p>
	<p>— Візьми й мене!</p>
	<p>— Іди.</p>
	<p>І пішли. Ідуть, ідуть... Ведмідь зострівся.</p>
	<p>— Здоров!</p>
	<p>— Здоров!</p>
	<p>— Куди ідеш?</p>
	<p>— Довгомуда бити.</p>
	<p>— Візьми й мене!</p>
	<p>— Ходім.</p>
	<p>Оце ж вони втрьох. Ідуть, ідуть... Іде вовк.</p>
	<p>— Здоров!</p>
	<p>— Здоров!</p>
	<p>— Куди ідеш?</p>
	<p>— Довгомуда бити.</p>
	<p>— Візьми й мене з собою!</p>
	<p>— Ходім.</p>
	<p>Взяли і його. Оп’ять вони ідуть, ідуть... Лежить личко задрипане.</p>
	<p>— Здоров!</p>
	<p>— Здоров!</p>
	<p>— Куди ідеш?</p>
	<p>— Довгомуда бити.</p>
	<p>— Візьми й мене!</p>
	<p>— Ходім.</p>
	<p>І взяли. Ідуть вони ще далі. Коли лежить жолудь.</p>
	<p>— Здоров!</p>
	<p>— Здоров!</p>
	<p>— Куди ідеш?</p>
	<p>— Довгомуда бити.</p>
	<p>— Візьми й мене!</p>
	<p>— Ходім.</p>
	<p>Оце вже стало їх шість чоловіка, і прийшли вони всі до довгомудової хати. Жолудь заліз у піч та й убрався у присок; личко лягло на порозі; довбня злізла на хату та й лягла над порогом; ведмідь — за сінешними дверима, а чоловік — за хатніми. Посідали усі та й мовчать. Коли летить довгомуд — та прямо до печі. А жолудь як запищить:</p>
	<p>— Ні-ні, довгомуде! Наїхали до тебе добрі люди, хочуть тебе звоювати і ріпочку поднімати.</p>
	<p>А довгомуд і дивується:</p>
	<p>— Хто ж тут наїхав, що нікого нема, нікого не видно? Та вп’ять його паличкою. А жолудь знов тієї ж:</p>
	<p>— Ні-ні, довгомуде! Наїхали до тебе добрі люди, хочуть тебе звоювати і ріпочку поднімати.</p>
	<p>Довгомуд слухав-слухав та з серця жолудя і запровадив у самий жар. А жолудь як лопне, та прямо межи очі довгомудові. Довгомуд із хати прожогом, та й зачепився за личко, та і впав. А довбня з стелі — та по голові довгомуда, так його й пригнітила. А чоловік ще й бичем його пригрів. Ведмідь, почувши, що довбня гукнула, думав, що то кого будуть бити, та навтіки. А вовк, як уздрів, що ведмідь біжить, думав, що за ним женеться, та теж — драла! А довгомудові там і смерть прийшла: довбня його розчавичила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Довгомуд. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 210. Зап. Столбін у с. Липецька Слобода Харківської губ. Час запису не зазначений. Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II. стор. 95—97.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
