<!--#include virtual="/-/inc/general__page_start.inc" -->
<title>Про півня і лисичку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про півня і лисичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про півня і лисичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про півня і лисичку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Півень, тріпочучи крилами, злетів на пліт і почав на все горло кукурікати. Із сусіднього лісочка лисичка підкралася.</p>
	<p>— День добрий, півнику проворний! — гукнула вона. — Почула, як ти прегарнюче пісні заводиш. Гарний у тебе голосочок. Тільки не знаю, чи умієш так кукурікать, як батечко твій.</p>
	<p>— А як же співав мій отець?</p>
	<p>— Він на одній нозі ходив по плоту і, закривши одне око, так гарно кукурікав, що й ну.</p>
	<p>— І я так можу! — сказав півень.</p>
	<p>Випростався, заплющив одне око і почав кукурікати.</p>
	<p>— А чи вийде в тебе стояти на одній лапі, і заплющити очі та й співати?</p>
	<p>— Та певно ж вийде! — гукнув півень.</p>
	<p>Та тільки очі він закрив, як лисонька скочила і вхопила його. Потягнула в ліс і хотіла вже його з’їсти, а він і каже:</p>
	<p>— Мати твоя не так робили!</p>
	<p>— А як же робили вони? — запитала лисичка.</p>
	<p>— Захопивши півня, вони, перше чим розтріпати його, мали звичку співать.</p>
	<p>— А я вся вдалась в матусю! — проговорила руда.</p>
	<p>Закривши очі, вона намагалась щось лепетати. Півень тільки того й чекав, змахнув крильцями, злетів і вмостився на дерево.</p>
	<p>— От і маєш, півень мене хитру перехитрував, — облизнувшись проказала лисичка.</p>
	<p>Зітхнула і подалася голодна до лісу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>75 (5136). Про півня і лиску. СУС —. Записано 2008 року. Грудін Меланія Романівна (1916). Черкаська область, Монастирищенський район, Нове Місто</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
