<!--#include virtual="/-/inc/general__page_start.inc" -->
<title>Про Наталку-Полтавку та братика Івасика ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про Наталку-Полтавку та братика Івасика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Наталку-Полтавку та братика Івасика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Наталку-Полтавку та братика Івасика <br><span class="article__headerDescription">Українська народна казка Кіровоградщини</span></h1>
	<p>Колись давно жили у нашому селі дід і баба і була в них дочка Наталка-Полтавка та малий синок Івасик.</p>
	<p>Якось задумали дід і баба на Сорочинський ярмарок поїхати. Та й журяться, як хазяйство покинути, діти ще малі. А навколо села ліс темний. Розбійники там об’явились. А Наталці-Полтавці з малим братиком гостинців з ярмарку страх як хочеться.</p>
	<p>— Не бійтеся, мамо й тату. Ми тихенько в хаті сидітимем, нікому двері не відкриємо.</p>
	<p>Поїхали волами батьки на ярмарок, а діти дома зосталися. Сиділи в хаті, сиділи, скучно стало їм. Чого батьки так довго не йдуть, виглядають надвір. Дивляться, з лісу розбійники їдуть.</p>
	<p>— Лізь, братику, на горище і не озивайся, — каже Наталка.</p>
	<p>А сама до клуні побігла ховаться. Заскочили три розбійники в двір, бачать, що нікого немає. Один в хату через вікно поліз. Другому, мабуть, квашеної капусти захотілося, то в погріб мотнувся. А третій до клуні було поткнувся. Та Наталочка там з праником його ждала. Як гепнула по макітрі, то й свічки йому засвітилися. А тоді вискочила в погрібник та іншого розбійника під лядою у погребі закрила. Сама ж метнулась на горище до Івасика.</p>
	<p>Вже на останній щабель вилізла, та третій розбійник вискочив із хати та за довгу косу вчепився. Тут Івасик схватив горщика із квасолею і торохнув розбійника по голові. Відпустив він косу Полтавки. Сестра вже з братом знову разом. Штовхнула вона драбину і розбійник падає вниз. Там і лежав під щаблями, доки дід і баба повернулися. У клуні другого знайшли, в погребі третій горланить. Зв’язали вони тих розбійників, а потім у плетений кошик посадили та пустили з гори.</p>
	<p>З тих пір гору в селі стали називать Кошиковою горою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>56 (7939). Про Наталку-Полтавку та братика Івасика. СУС —. Записала Сирота Ольга 2010 року. Яцина Наталія Іванівна (1918). Кіровоградська область, Онуфріївський район, Деріївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
