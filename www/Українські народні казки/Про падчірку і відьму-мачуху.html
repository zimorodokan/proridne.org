<!--#include virtual="/-/inc/general__page_start.inc" -->
<title>Про падчірку і відьму-мачуху ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про падчірку і відьму-мачуху» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про падчірку і відьму-мачуху.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про падчірку і відьму-мачуху <br><span class="article__headerDescription">Українська народна казка Чернігівщини</span></h1>
	<p>Давно це було. В одному селі жив удовець з дочкою. Пожурився чоловік за жінкою та й вирішив оженитися. Узяв собі молоду удовицю. На вид вона була чудова, але душу вона мала чорну. Незлюбила вона падчірку, задумала її з світу зжити.</p>
	<p>Піде, бувало, дівчина до подруг, а відьма перетворюється то кішкою, то собакою і біжить слідом. Як тільки заговорить до дівчини якийсь парубок, так де не візьмись і відьма під ногами вертиться, що й не відженеш. От і відійде парубок.</p>
	<p>Сподобалась дівчина одному парубку, вирішив він її з вечорниць до хати провести. Посідали вони на лавочку, розмовляють. Тут де не візьмись чорна кішка між ними. Очі горять, як жар, аж сторопіли обоє. А кішка висунула пазурі і вчепилася дівчині в шию. Та хлопець не розгубився, витяг з-за халяви ніж і полоснув ним кішку. Дико вона занявкала і зникла. А на ранок побачила дівчина мачуху з перебинтованими руками.</p>
	<p>Вона про все здогадалася і розповіла батькові. Розсердився батько та й вигнав відьму з двору. А сміливий хлопець одружився з його дочкою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>133 (4276). Про падчірку і відьму-мачуху. СУС —. Записано 2008 року. Котенко Варвара Павлівна. Чернігівська область, Новгород-Сіверський район, Зеленівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
