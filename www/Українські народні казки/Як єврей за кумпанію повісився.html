<!--#include virtual="/-/inc/general__page_start.inc" -->
<title>Як єврей за «кумпанію» повісився ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як єврей за «кумпанію» повісився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як єврей за кумпанію повісився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як єврей за «кумпанію» повісився <br><span class="article__headerDescription">Українська народна казка Полтавщини</span></h1>
	<p>Колись Лохвиця славилася ярмарками, дешевими товарами та продуктами. Жило тоді в місті багато євреїв, які займалися різними промислами, а здебільшого торгівлею. Були серед них і багаті, були й бідні.</p>
	<p>В одного з євреїв справи йшли чомусь не дуже добре. І от він вирішив, щоб позбутися конкурентів і поліпшити свої торгові справи, побудувати корчму поблизу дороги, що пролягала з Лохвиці на Свиридівку.</p>
	<p>Купив єврей частину землі, зліпив сяку-таку хатину, а підвал вимурував таки добрячий та й став там торгувати. І справи в нього незабаром поліпшилися. Їдуть чумаки з Чернігівщини, з Свиридівки, зупиняються біля корчми. І по чарці вип’ють, і воли попасуть. Почали до корчми навідуватись і ті, що в лісах промишляли та на битих дорогах, займаючись грабежами та розбоєм. І пішло через єврейські руки чуже добро, осідаючи в гаманці зайвими карбованцями.</p>
	<p>Одного разу принесли «лісові братці» шинкареві золоту чарку і сказали, щоб він тільки нею їх частував, коли вони будуть сходитися до нього бенкетувати. І коли приходили ці «лісовики» до корчми, єврей діставав золоту чарку, яку називали «кумпанією», і частував нею цих розбишак.</p>
	<p>Так ішли дні за днями, роки за роками. Та от настав такий період, коли торгові справи пішли на занепад, а ватага розбишак вже не збиралася на свої бенкети. Справи йшли кепсько.</p>
	<p>Щоб поліпшити свої справи, шинкар вирішив продати «кумпанію». Та коли продав, через якийсь час до корчми завітали розбійники, переодяглись та й посідали за стіл обідати.</p>
	<p>Єврей поставив на стіл все, що вони вимагали, і стали чекати, що він буде частувати «кумпанією», а єврей став частувати іншою чаркою. А сам тремтить, як осиковий листок, і слова не промовить. Розбишаки стали домагатись, щоб він частував їх таки «кумпанією», а потім стали й погрожувати.</p>
	<p>Шинкар пішов у комору, ніби за чаркою, та там і з переляку повісився. От як було насправді. А то кажуть, що і єврей за компанією (за гуртом) повісився. Так він не повіситься.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24 (4629). Як єврей за «кумпанію» повісився. СУС—. Записала Стельник Оксана 2008 року. Сова Микола Максимович (1936). Полтавська область, Лохвицький район, Червонозаводське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
