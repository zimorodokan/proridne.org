<!--#include virtual="/-/inc/general__page_start.inc" -->
<title>Про бідну дівчину й молодого козака ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про бідну дівчину й молодого козака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідну дівчину й молодого козака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідну дівчину й молодого козака <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись один чоловік. Жінка в нього померла й жив він з дочкою. Гарна була дівчина! І добра, і розумна, і працьовита, а до людей лагідна, як сонечко. А в цьому селі жила вдова і теж мала дочку. Дівчина була негарна, ледача і гордовита.</p>
	<p>Пройшло багато часу, поки чоловік зважився одружитися знову. Обрав він серед всіх жінок цю вдовицю, і стали вони жити разом. Спочатку добре жилось чоловіковій дочці, але чим далі, тим більше кривдила її мачуха. А невдовзі зажадала вона, щоб чоловік збавився від дочки.</p>
	<p>Нікуди йому діватись. Посадив дівчину на воза та й повіз у степ. Знайшов невелику посадку, повалене дерево, розколов посередині та й велів дочці засунути туди руки. Потім витяг клинці, якими розколював деревину, і вона прищемила їй руки. А сам, плачучи, поїхав одому. Дуже хотів він, щоб дикі кабани чи вовки розірвали дівчину, щоб вона не мучилась.</p>
	<p>Стоїть дівчина в посадці, мочить її дощ, сушить вітер. Зайчата та їжачки приносять їй їжу, годують. Так пройшло літо.</p>
	<p>Та ось одного разу мимо пробігав вовк. Побачив він дівчину і вирішив її з’їсти. Кинувся до неї, а вона рвонулась назад, а руки до ліктів і відпали. От пішла вона, куди очі бачать. Бачить, стоїть хатинка. Напевно, якогось козака, що на Запорізьку Січ подався. Вона зайшла туди і стала там жити. Живе вона собі і живе.</p>
	<p>Коли це одного разу чує, собаки гавкають. А це молодий козак вирушив на полювання. Побачив він дівчину і зразу закохався в неї. Посадив собі в сідло і привіз додому. Годує її з ложечки, одягає, доглядає. А невдовзі і одружився з нею. А мати зненавиділа невістку з першої зустрічі.</p>
	<p>Одного разу вирушив козак на війну з турками. Не було його більше року. А в цей час у дівчини народився син. І свекруха вигнала її з немовлям з дому. Прив’язала її дитинку та пішла молода мати геть. Іде вона, іде, сонце пече, захотілось їй напитись. Бачить стоїть криниця. Нахилилась дівчина до води, а дитинка падає. Простягнула вона культі, доторкнулась ними до води, і руки виросли. Як же вона зраділа! Підхопила дитину, покупала, нагодувала та й пішла в ту хатину, де колись жила.</p>
	<p>Пройшло сім років. Хлопчик підріс, вже матері допомагає. Одного разу чують, собаки гавкають. Це молодий козак знову на полювання вирушив. Побачила його молода жінка і каже синові:</p>
	<p>— Це твій тато приїхав.</p>
	<p>От зайшов козак в хату, а хлопчик каже:</p>
	<p>— Добридень, батьку.</p>
	<p>Дуже здивувався січовик. А потім пильно придивився до жінки і впізнав її. Заплакав, став розпитувати, що і як з нею трапилось. Розповіла йому жінка всю правду. Забрав їх козак додому, привів у свою хату та й стали вони жити. А злу матір залишили у старій хаті. І вона жила до самої смерті одна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>263 (7480). Про бідну дівчину й молодого козака. СУС 706. Записав Краснокутський Денис 2009 року. Краснокутський Олександр Микитович (1925). Дніпропетровська область, Томаківський район, Зелений Гай</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
