<!--#include virtual="/-/inc/general__page_start.inc" -->
<title>Дерев’яна баба ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дерев’яна баба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дерев’яна баба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дерев’яна баба <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Повертався солдат зі служби. Дістався він до села й бачить: всі люди плачуть. Парубок поцікавився в одного чоловіка:</p>
	<p>— Що у вас трапилося? Чому гіркі сльози ллєте?</p>
	<p>— Як же нам не плакати, як не журитися, коли в селі з’явилася дерев’яна баба. На кого лиходійка замахнеться, той одразу на дерево перетворюється. Вже половина мешканців лісом стала.</p>
	<p>Подумав солдат трішки, а потім і каже впевнено:</p>
	<p>— Я вас неодмінно урятую. Тільки нехай усі, хто залишилися в селі, заховаються.</p>
	<p>Мешканці погодилися. Пішов солдат у хату і почав смолу варити. Він вже доводив справу до кінця, коли прилетіла сорока і заскрекотала:</p>
	<p>Скре-ке-ке! Дерев’яна баба йде,</p>
	<p>Тебе зі світу враз зведе.</p>
	<p>Почувши ці слова, служивий вийшов із хати та обмазав смолою двері, а потім заховався в кущах і почав чекати. Коли дивиться: йде дерев’яна баба. Як ударила вона в двері, то кулак і прилип. Іншою рукою хотіла звільнитися від полону, та все марно. Так злодійка метушилася, поки прилипла вся. Зрозумівши, що її перемогли, баба почала жалісно благати:</p>
	<p>— Відпустіть мене, двері, будь ласка. Більше не буду!</p>
	<p>Тут зі схованки вийшов хоробрий солдат і наказав:</p>
	<p>— Негайно звільни всіх людей зі свого полону!</p>
	<p>Не вимовивши ні слова, лиходійка виконала наказ незнайомця. Невдовзі всі дерева перетворилися знову на людей, а дерев’яну бабу відпустили і прогнали. Вона зникла і більше ніхто її не бачив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (5523). Дерев’яна баба. СУС —. Записано 2008 року. Маслюк Марія Антонівна (1924). Черкаська область, Смілянський район, Ташлик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
