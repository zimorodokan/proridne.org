<!--#include virtual="/-/inc/general__page_start.inc" -->
<title>Іванко-дурачок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Іванко-дурачок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іванко-дурачок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іванко-дурачок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба, і був у них син — Іванко-дурачок. От одного разу треба було дідові і бабі поїхати на базар, та як же вони оставлять хазяйство і хату на дурного сина. Думали — думали, і рішили наказати синові стерегти гарно хату, бо сильно вже треба було поїхати. Гукнули вони Іванка до себе і кажуть:</p>
	<p>— Ми їдемо на базар, привеземо тобі від зайця гостинця, а ти ж, синку, дивися за порядком, стережи двері.</p>
	<p>Зрадів Іванко-дурачок, що матиме гостинця, пообіцяв стерегти двері. Поїхали старі. А Іванко-дурачок довго сидів коло хати, сторожував двері. Сусідські діти ішли в ліс по ягоди, запросили і його з собою. То він, не довго думаючи, зняв двері з петель, положив їх на плечі і пішов у ліс. Діти збирали гриби і ягоди, а Іванко-дурачок ходив за ними з дверима.</p>
	<p>Приїхали дід з бабою додому, аж дивляться — стоїть хата без дверей і сина немає вдома. Коли бачать, вже під вечір, йде їх одинак і двері несе на плечах.</p>
	<p>— Сину, ми ж наказали тобі двері стерегти!</p>
	<p>— А я й стеріг, я цілий день їх з плечей не спускав, аж втомився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>220 (5459). Іванко-дурачок. СУС 1009. Записано 2008 року. Кавун Катерина Іванівна (1935). Черкаська область, Шполянський район, Мар’янівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
