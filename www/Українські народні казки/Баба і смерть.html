<!--#include virtual="/-/inc/general__page_start.inc" -->
<title>Баба і смерть ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Баба і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Баба і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Баба і смерть <br><span class="article__headerDescription">Українська народна казка Бойківщини</span></h1>
	<p>Єдна баба була дуже стара, та й прийшла за нею смерть. Баба каже:</p>
	<p>— Смертейко, лиши мене ще хоч до завтра.</p>
	<p>А смерть каже:</p>
	<p>— Ну добре, до завтра ще жий, бабо.</p>
	<p>Але баба до неї каже:</p>
	<p>— Смертейко, будь добра, напиши своєю рукою на дверях, що я маю ще до завтра жити, бо може прийти друга смерть та й мене забрати. І смерть послухала і написала своєю рукою на дверях: «До завтра жий, бабо».</p>
	<p>Другий день приходить смерть за бабою. Приходить, а баба лежить на ліжку та й показує ногою на двері.</p>
	<p>— От, — каже, — дивися, що до завтра я ще маю жити.</p>
	<p>Та й смерть пішла. Та й думає собі: «От я дурна, чого я то писала?». Та й думає баба: «Не буде вже мене лишати смерть. Прийде завтра та й забере мене».</p>
	<p>Та й мала баба бочівку меду. Розібралася вона догола і залізла в мед. Смерть її там не найде. Але бочка була замала і голову баби з бочки було видно. Що баба робить? Вилізла з того меду, зайшла в хату, розпорола перину і запхалася в пір’я. Та й лежить баба.</p>
	<p>Смерть приходить, шукає баби. Та мац, мац і найшла бабу в постелі в перині. Баба була роздута, а мед налип на неї, як смола, а пір’я налипло до меду. Баба вилізла з тої перини, а смерть як увиділа її, то так напудилася, що втекла і вже більше не приходила. Вже баба просилася, щоби смерть прийшла, а вона більше не приходила. Може, баба ще й на днешній день жиє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>16 (2048). Баба і смерть. СУС порівн. (1092). 10 листопада 1988 р. Тереняк Данило Васильович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
