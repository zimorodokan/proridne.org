<!--#include virtual="/-/inc/general__page_start.inc" -->
<title>Як Роман у корчмаря наймитував ☼ Українська народна казка ☼ Народна творчість</title>
<meta name="Description" content="Українська народна казка Покуття «Як Роман у корчмаря наймитував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Роман у корчмаря наймитував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Роман у корчмаря наймитував <br><span class="article__headerDescription">Українська народна казка Покуття</span></h1>
	<p>В однім селі була корчма, жив там Кальман-жид. Мав горівку, пиво. В суботу, як ішов Кальман на сабаш читати до божниці, наймав Романа, би в той день продавав горівку й пиво. Роман приходить, відкручує кран із бочки, сипле собі кватирку горівки і п’є, а Кальман дивиться через двері.</p>
	<p>— Що ти робиш, Романе?</p>
	<p>— Вмиваюся, Кальмане.</p>
	<p>— Ну-ну, бери рушник та втирайся.</p>
	<p>Пішли жиди читати. А Роман п’є горівку. Напився, лягає. Люди приходять, хочуть горівки, пива.</p>
	<p>— Що, Романе, а де горівка? Він підоймае ногу.</p>
	<p>— Там.</p>
	<p>— Де гроші класти.</p>
	<p>Він підоймає другу ногу.</p>
	<p>— Там.</p>
	<p>І одні клали, другі не клали. І такого наробив Роман, що забрав від него Кальман хату з городом.</p>
	<p>Хотів їхати Кальман до міста на зібрання, там мав бути рабин. Та узяв Романа за фірмана. Та й заїхали в річку Черемош. Віз уже повний води, коням майже по вуха.</p>
	<p>— Ой, Романе, ґвалт, топимся!</p>
	<p>— Пане, я втоплюся, а ви собі шукайте дорогу.</p>
	<p>— Романе, на мамуні, я тобі дарую все. Бери, Романе, свою хату, бери город.</p>
	<p>Роман складає хрестом пальці, Кальман цілує. Подарував. Виїхали вони на берег, викрутили одяг, і пішов Кальман читати. Виходять з божниці, привіз його Роман додому.</p>
	<p>— Фе, свиня, ти мене хотіло втопити. Ну-ну. Пройшло пару тижнів.</p>
	<p>— Романе, чуєш, може би ти було в мене польовий?</p>
	<p>— Пане Кальмане, мені заробити треба, най буде.</p>
	<p>А він у поле не йде, дома цілу днину. А жидівські Іванки кажуть:</p>
	<p>— Кальмане, ти платиш Романови такі гроші, а він і в поле не йде. А ввечір приходить Кальман до Романа та й ковтає під вікно.</p>
	<p>— Романе, Романе, ти дома?</p>
	<p>А Роман з постелі та й під постіль сховався. А Романиха каже:</p>
	<p>— Нема, Кальманку, пішов ще сночі в поле.</p>
	<p>Пішов Кальман додому. А Роман з-під постелі та й знов собі ліг на постіль. А рано встав, мішок на плечі, кавулю в руки і пішов городами. Обійшов довкола, обросився, мокрий, та прийшов у корчму, та й сів собі на столець.</p>
	<p>— То-м ся змучив. Кальмане, цеї ночі бив-им зо п’ятдесят тих, що кукурудзи ломили.</p>
	<p>— Оце добре.</p>
	<p>Пішов сказати жінці, який Роман добрий хлопець.</p>
	<p>— Романе, ану випий порцію. Випив. Пішов Кальман. Прийшов знов.</p>
	<p>— Романе, випий ще порцію готівки.</p>
	<p>— Давай. Випив.</p>
	<p>— Чуєш, Романе, заспівай-ко. Співає:</p>
	<p>Жид — пан, жид — пан, а жидівка — пані, Жиденята, як панята, лиш би їм прожити.</p>
	<p>— Охо-хо, файно. Випий ще порцію горівки. Входить у корчму жандар.</p>
	<p>— Ти чого, — каже, — голаку, так зранку в корчмі напився?</p>
	<p>— Пане жандарю, лишіть, воно так файно співає.</p>
	<p>Дав корчмар жандареви горівку, закуску. Випили.</p>
	<p>— Чуєш, Романе, заспівай-ко.</p>
	<p>— Е, Кальманку, де я вмію співати? Ну... заспіваю ще раз:</p>
	<p>Жид — пес, жид — пес, а жидівка — сука, Жиденята, як песята, треба до них бука.</p>
	<p>— Фе, фе! Марш з корчми! Пане жандар, воно перше не такої співало. Вигнав Романа з корчми.</p>
	<p>Але й далі в него Роман служив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Русів, Снятинського району, Івано-Франківської області 28 лютого 1987 року Тутецький Василь Дмитрович (1911)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
