<!--#include virtual="/-/inc/general__page_start.inc" -->
<title>Про двох брехунів ☼ Українська народна казка ☼ Народна творчість</title>
<meta name="Description" content="Українська народна казка Буковини «Про двох брехунів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про двох брехунів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про двох брехунів <br><span class="article__headerDescription">Українська народна казка Буковини</span></h1>
	<p>Були два брехуни. Ходили по селах і обманювали людей. Але разом їм було недобре, і рішили вони розійтися. «Ти йди їдним краєм села, а я — другим». Іде їден з них, а люди виходять з церкви та й питають:</p>
	<p>— Хто ти такий і відки ти? Він сказав їм, відки він.</p>
	<p>— А як там у вас? — питають люди.</p>
	<p>— У нас найшлося таке яйце, як віл.</p>
	<p>— Це брехня, — кажуть люди, в’яжуть його і дають йому лупня. А тут якраз надійшов його товариш і побачив, що його б’ють. «Треба виручити», — подумав товариш і питає:</p>
	<p>— Чого ви його б’єте?</p>
	<p>— Б’ємо, бо він неправду каже. Каже, що таке завелике яйце бачив, як віл.</p>
	<p>— Дурний, дурний, — каже товариш. — Не може такого бути. То мало бути через лад велике яйце.</p>
	<p>— А ти відки? — питають люди. Він розказав, а тоді й каже їм:</p>
	<p>— А в нас є така качка, як цей сарай.</p>
	<p>Люди подумали: «То мало бути правдою, що яйце, як віл, коли качка така, як сарай. Видно, є такі краї, де качки, як сараї. Дурно-пусто ми чоловіка б’ємо». Та й пустили брехуна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 7 жовтня 1979 року Олійник Яків Андрійович (1899)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
