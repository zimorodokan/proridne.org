<!--#include virtual="/-/inc/general__page_start.inc" -->
<title>Як баба межи людьми юду зробила ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як баба межи людьми юду зробила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як баба межи людьми юду зробила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як баба межи людьми юду зробила <br><span class="article__headerDescription">Українська народна казка Гуцульщини</span></h1>
	<p>Жили собі чоловік і жінка, молоді ще ґазди. Жили собі дуже мирно, ніколи не сварилися. Жили, як бог приказав. А чорти задумали зробити в них у хаті юду. І старший чорт, Антипко, післав одного з чортів, аби зробив юду в їх хаті. Чорт пішов, виліз на комин і рік там сидів, а юду зробити не міг. Чоловік з жінкою жили добре, в злагоді. Чорт за рік на комині висох і став такий, як</p>
	<p>його тепер скрізь малюють. А в рік зліз з комина і пішов смутний по дорозі.</p>
	<p>Іде він до Антипка. І на дорозі стрітив бабу, сусідку тих людей. А баба його питає:</p>
	<p>— Чого ти, чорте, такий смутний? Що з тобою сталося? А чорт каже:</p>
	<p>— Смутний, бо не посварив цих молодят, і Антипко буде мене сварити.</p>
	<p>Баба каже:</p>
	<p>— Це дурниця. Я тобі юду межи ними за нинішню днину зроблю, але ти мені устарай нові чоботи.</p>
	<p>Так і договорилися: баба мала зробити за день юду, а дідько дати бабі нові чоботи.</p>
	<p>Чорт пішов шукати чоботи, а баба до тих людей у хату. У хаті була сама жінка, а чоловік у поли орав. Баба увійшла і зачала говорити з жінкою. Питає баба, як та жиє. А та каже, що добре.</p>
	<p>— Добре, а могла би ще ліпше. Але, — каже, — ввечір, як чоловік засне, треба, аби ти втяла в него з шиї бритвою три волоски. Та й дала мені, а я на них примовлю, і будете жити ще ліпше.</p>
	<p>Жінка пообіцяла втяти тих три волоски, і баба пішла з хати. І пішла просто в поле д’чоловікови. Приходить та й каже:</p>
	<p>— Слухай, — каже, — ви з жінкою добре жиєте, але я би тебе радила, аби ти вважав, бо тебе жінка має цеї ночі на спанню зарізати.</p>
	<p>Баба собі пішла, а чоловік доорав і ввечір приїхав т’хаті. Повечеряв, ліг та й вдає, що спить. А сам крадки дивиться. А жінка взяла бритву та й іде д’нему. Та й просто до шиї. Чоловік подумав, що жінка таки направду хоче його зарізати. Та встав і вбив жінку. І з того самий завісився.</p>
	<p>Чорт узнав, що баба зробила, і приніс бабі чоботи, але подати боявся, боявся близько до баби підійти. Взяв завісив чоботи на довгу тичку і так подавав бабі. А баба питає:</p>
	<p>— Чого ти не подаєш мені чоботи з рук? Чорт каже:</p>
	<p>— Я не міг за рік зробити межи ними юду, а ти за день зробила. Ти гірше від мене.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шепіт, Косівського району, Івано-Франківської області 15 березня 1987 року Александрук Василь Федорович (1953 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
