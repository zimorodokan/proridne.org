<!--#include virtual="/-/inc/general__page_start.inc" -->
<title>Носи глину мішком ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Носи глину мішком» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Носи глину мішком.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Носи глину мішком <br><span class="article__headerDescription">Українська народна казка Гуцульщини</span></h1>
	<p>Один дідо носив міхом білу глину для біління хат. Іде він з міхом, а при дорозі стоїть чоловік у бороді, у волоссі довгім. Придивився він до того чоловіка, а то був бог. Він питає діда:</p>
	<p>— Що би ти хотів, діду? Каже дідо:</p>
	<p>— Коби то кінь був та й візок, щоби я не ніс цю глину на плечах. Іде дідо з глиною далі, дивиться — пасе коник, та й візок малий стоїть. Так ся дідо зрадував. Поклав глину на візок, впряг коня та й поїхав. Їде він, дивиться — стоїть знов той чоловік у бороді і волоссю довгім. Вклонився дідо тому чоловікови, а той питає:</p>
	<p>— Добре тобі, діду?</p>
	<p>— Добре.</p>
	<p>— А що би ти ще хотів, аби тобі ліпше було?</p>
	<p>— Хотів би-м бути попом.</p>
	<p>Їде він далі. Просто церкви плачуть люди — умер піп і треба попа.</p>
	<p>— Ти би не був, чоловіче, попом?</p>
	<p>— Та буду, — каже.</p>
	<p>— Як будеш, то вже перебирай роботу.</p>
	<p>І приймили його на парафію. Ідуть жінки сповідатися, несуть пара-стати, несуть гроші. Все, що треба, в него є. І гроші, і честь є. Їхав він когось сповідати, і стрічає його знов чоловік з бородою.</p>
	<p>— Що, — каже, — добре тобі?</p>
	<p>— Добре, — каже дідо.</p>
	<p>— А що би ти хотів, аби тобі ліпше було?</p>
	<p>— Я би ще хотів бути владикою.</p>
	<p>І сталося так, що приймили його на ту диєцезію і він став владикою.</p>
	<p>Вже до него приходять попи, на колінах ідуть до него, цілують його в перстень. Він уже як король межи попами.</p>
	<p>їхав він одного разу на контролю по парафіях, і стрічає його той чоловік з бородою знов. Пізнав владика діда, вклонився йому.</p>
	<p>— Добре тобі? — питає його дідо. Каже він:</p>
	<p>— Добре.</p>
	<p>— А що би ти хотів, аби тобі ліпше було?</p>
	<p>— Та хотів би ще бути Папою Римським.</p>
	<p>— Буде так, як хочеш, — каже той чоловік.</p>
	<p>І запросили всіх владик на собор, і впала така рада, і видвигнули цего владику на Папу Римського. Уже він на цілий світ владика над усіма владиками, над усіма попами. І їздить він уже не парою коней, а повозом, і штири пари коней в нім.</p>
	<p>І стрічає його одного разу той чоловік з бородою.</p>
	<p>— А що, — каже, — чоловіче, добре тобі?</p>
	<p>— Так добре, що добре.</p>
	<p>— А що би ти хотів, щоби тобі було ще ліпше?</p>
	<p>— Та ще би-м, — каже, — хотів бути богом. А бог тоді сказав так:</p>
	<p>— Як хоч бути божком, то носи глину мішком.</p>
	<p>Та й зникло все — і добро, і повага, і слава. Лиш мішок у него лишився з глиною, і більше нічого.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 8 березня 1984 року Ґеник Василь Семенович (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
