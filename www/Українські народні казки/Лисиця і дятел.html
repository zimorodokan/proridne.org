<!--#include virtual="/-/inc/general__page_start.inc" -->
<title>Лисиця і дятел ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Лисиця і дятел» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і дятел.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і дятел <br><span class="article__headerDescription">Українська народна казка Чернігівщини</span></h1>
	<p>Жив собі в лісі дятел, високо на сосні намастив гніздечко, вивів дятленят. І такий задоволений був. Літає, всім розказує, які хороші дітки має. Лисиця почула це і вирішила їх з’їсти. «Я буду не я, якщо твоїми дятленятами не задовольню душу»- думає.</p>
	<p>От приходить вона до дерева, стукає і каже:</p>
	<p>— Я буду рубати це дерево!</p>
	<p>— Я тебе прошу, не рубай! У мене діти малі тут живуть!</p>
	<p>— Дай одного, то не буду рубати!</p>
	<p>Він кинув одного. З’їла вона і знов:</p>
	<p>— Давай другого!</p>
	<p>Дятел оддав другого, сів і плаче. А тут ворона летить і питає:</p>
	<p>— Чого плачеш?</p>
	<p>— Та лисиця хоче дерево рубати, а в мене маленькі діти.</p>
	<p>— Ти дурний! Чим же вона зрубає?</p>
	<p>Прийшла лисиця знов. Стукає по дереву та й каже:</p>
	<p>— Буду дерево рубати!</p>
	<p>А дятел їй:</p>
	<p>— Рубай!</p>
	<p>— Хто це тебе так навчив казати?</p>
	<p>— Ворона.</p>
	<p>— Ну, я покажу їй, як вчить!</p>
	<p>Прикинулась лисиця мертвою, прилетіла до неї ворона. А лисиця хап її каже:</p>
	<p>— Ну все, попалась! Тепер тобі кінець!</p>
	<p>А ворона їй відповідь:</p>
	<p>— Роби, що хочеш, тільки не роби того, що твоя мати з моєю робила.</p>
	<p>— А що вона робила?</p>
	<p>— Посадила в решето і пустила з гори. Поки вона котилася, все пір’ячко повисипалося і вона гола осталась.</p>
	<p>— А я не дурніша за свою маму!</p>
	<p>Взяла лисиця ворону пустила в решеті. Воно котиться з гори та й розкрилось, а ворона вилетіла і полетіла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>182 (4031). Лисиця і дятел. СУС 56А. Записав Микола Зінчук 29 жовтня 2007 року. Талалаєвський Павло Данилович (1930). Чернігівська область, Носівський район, Мрин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
