<!--#include virtual="/-/inc/general__page_start.inc" -->
<title>Кирило Кожум’яка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Кирило Кожум’яка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кирило Кожум’яка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кирило Кожум’яка <br><span class="article__headerDescription">Українська народна казка Полтавщини</span></h1>
	<p>Жив-був змій під Києвом. Горе стало у всьому городі, бо кожного дня змієві на вечерю давали люди по черзі з кожного двору молодих хлопців та дівчат.</p>
	<p>Дійшла черга до дочки самого князя. А у князя була тільки одна дочка. Не міг витерпіть він такого горя, та ніде діться. А князівна сподобалася змієві, він не став її їсти, а залишив у себе.</p>
	<p>От вона побачила, що змій їсти не буде її, прилащилася до нього та й питає:</p>
	<p>— Чи є на всьому світі чоловік, щоб тебе подужав?</p>
	<p>— Є такий, — каже змій, — живе у Києві, Кирилом звати. Як затопить у хаті, дим аж очі виїдає, а як вийде кожі мочить, то не одну несе, а дванадцять. От кого боюся.</p>
	<p>А князівна тим часом сіла і листа батькові пише. Мовляв, так і сяк. Є в Києві чоловік, Кирилом звуть, що він освободить її може.</p>
	<p>Отримав батько листа, зрадів і послав до Кирила посланців. Та той і не дивиться на них. Рішив князь молодих послати до Кирила. Та ні молоді, ні старі не зуміли вговорить.</p>
	<p>Затужив князь, послав востаннє малих діточок, а ті як почали плакать, вмовлять, так Кирило не видержав і пішов до князя. Розказав князь Кирилові, що робиться, а той каже:</p>
	<p>— Дайте мені дванадцять бочок смоли і дванадцять возів конопель.</p>
	<p>Обмостився він всім цим і пішов до змія, взявши з собою булаву. Зустрілись із змієм. Почався бій, аж іскри летять. Усе бачили люди на горі. А коли змій упав, казали:</p>
	<p>— Оце так Кирило! Оце так Кожум’яка!</p>
	<p>Побив Кирило змія, бо той зубами встряг у смолу та коноплі, а Кирило його по голові булавою.</p>
	<p>Одвіз Кирило князівну до батька, зажили люди в Києві знову спокійно. А з того часу звуть те місце, де жив Кирило, Кожум’яками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38 (4632). Кирило Кожум’яка. СУС 3002. Записав Волинець Ярослав (11 клас) 2008 року. Пода Варвара Іпатіївна (1927). Полтавська область, Лохвицький район, Сенчі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Кирило Кожум’яка <br><span class="article__headerDescription">Українська народна казка Чернігівщини</span></h1>
	<p>Жив колись у Києві князь-лицар, а біля Києва був змій. Кожен рік змієві давали молодого парубка чи дівчину. Довелося і князеві віддати свою дочку в дань змієві. А дочка була така хороша, що змій полюбив її і залишив у себе жити.</p>
	<p>Одного разу дівчина підлестилася до змія і питає:</p>
	<p>— Чи є на світі такий чоловік, щоб тебе подужав?</p>
	<p>— Є, — каже змій, — він живе у Києві над Дніпром. Чинить шкури, 12 штук притягне у воду, я вчеплюся за них, він і витягне на берег. Тільки його я й боюся.</p>
	<p>Вирішила князівна дати вісточку батькові. Написала листа, згорнула його, прив’язала голубові під крило і полетів він до князя.</p>
	<p>Злякався князь, подумав, що змій уже згубив дочку. А потім прочитав листа і пішов до Кирила Кожум’яки просити допомоги. Посилали і старих, і молодих, та він не хотів допомагати. І лише коли малі діти стали плакати, Кожум’яка погодився. Пішов битися до змія. Узяв 12 бочок смоли та 12 возів конопель. Обмотався коноплями, обсмолився смолою, узяв булаву на 10 пудів і пішов. Почали вони битися. Кирило як ударить змія, так той і вгрузне в землю. Набере змій в рот смоли, а Кирило його гуп та гуп, аж земля трясеться. Аж тут почули страшний гуркіт. То змій помер і народ на горах аж руками сплеснув.</p>
	<p>А Кирило, вбивши змія, визволив князівну і віддав її батькові. Той не знав, як йому віддячити. З того часу урочище, де Кожум’яка вбив змія, почали звати Кожум’яками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (4367). Кирило Кожум’яка. СУС 3002. Записано 2008 року. Ніколаєнко Ганна Олександрівна (1939). Чернігівська область, Городнянський район, Солонівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
