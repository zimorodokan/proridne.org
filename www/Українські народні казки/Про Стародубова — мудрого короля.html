<!--#include virtual="/-/inc/general__page_start.inc" -->
<title>Про Стародубова — мудрого короля ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про Стародубова — мудрого короля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Стародубова — мудрого короля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Стародубова — мудрого короля <br><span class="article__headerDescription">Українська народна казка Кіровоградщини</span></h1>
	<p>Одного разу славного короля Стародубова запитали:</p>
	<p>— О мудрий правителю, скажи, яким ти був у юності?</p>
	<p>І король відповів:</p>
	<p>— Я слухав голоси лісу і дивився на зірки. Я мовчав у юрбі й розмовляв із гарними людьми. Я був тихим на бенкетах і лютим у бою. Я був вірним у дружбі. Я був непохитним із сильним і великодушним до слабких. Я не просив, а давав. Я нічого не обіцяв, але завжди виконував обіцянки. Усе це допомогло мені стати справжнім чоловіком.</p>
	<p>Знову запитали славного короля Стародубова:</p>
	<p>— О мудрий правителю, скажи, яким повинен бути король?</p>
	<p>І король відповів:</p>
	<p>— Справжнього короля впізнаєш відразу. Він радиться з мудрими і живе за давніми законами. Він вивчає мистецтва, іноземні мови. Він милостивий і не слухає наклепу. Він запрошує до столу багатьох, а на таємну раду — обраних. Він пам’ятає добро і не згадує зло. Він укладає міцні союзи і вводить необтяжливі податки. Він вершить правосуддя і віщає істину. Він поважає поетів і вірить у Господа Бога.</p>
	<p>І знову запитали славного короля Стародубова :</p>
	<p>— О мудрий правителю, скажи, яких правил потрібно дотримуватись всім, хто живе на світі?</p>
	<p>І король відповів:</p>
	<p>— Якщо людина молода, їй не можна глузувати зі старих. Якщо людина здорова, їй не слід сміятися над хворими. Якщо людина розумна, їй не варто зневажати дурних.</p>
	<p>Такі мудрі заповіді короля Стародубова.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>301 (8203). Про Стародубова — мудрого короля. СУС —. Записала Олійник Анна 2010 року. Ткаченко Антоніна Михайлівна (1929). Кіровоградська область, Петрівський район, Новий Стародуб</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
