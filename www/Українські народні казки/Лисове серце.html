<!--#include virtual="/-/inc/general__page_start.inc" -->
<title>Лисове серце ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лисове серце» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисове серце.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисове серце <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це давно-давно на березі нашої річки, у селі Крупське. Сидів там якось лис на березі й ловив рибу. Як бачить, що маленька рибка до берега підпливе, щоб на сонечку погрітися, бистро хапає її і їсть. Не сподобалось це великій рибі, що хазяйнує тут якесь чучело. Пішли до свого царя радитися. Цар вислухав їх уважно і каже:</p>
	<p>— Тягніть це чучело сюди, на глибину. Ми його розпоремо, виймемо серце, з’їмо й будемо такі розумні, як той лис.</p>
	<p>Підпливли дві рибини до лиса й кажуть:</p>
	<p>— Добрий день, пане, чи не попливли б ви з нами? Чогось наш цар хоче вас бачити.</p>
	<p>— З задоволенням! Як треба, то треба.</p>
	<p>Пливе лис на рибі та й питає:</p>
	<p>— А чого це я вашому царю потрібен? Мабуть ви цього і не знаєте.</p>
	<p>— Неправда ваша, пане лис. Ми все знаємо. Цар казав, що треба ваше серце вийняти і з’їсти. Будемо тоді такі мудрі, як ви.</p>
	<p>— Ну ви даєте! Чого ж ви мені раніше цього не сказали? Я ж серце дома залишив. Вертайтесь назад і ждіть мене коло берега, а я швидко принесу його сюди.</p>
	<p>Повернули риби назад, плигнув лис на берег та й каже:</p>
	<p>— Які ж ви бовдури! Хіба ви бачили когось, щоб ходив без серця?</p>
	<p>Зрозуміли риби, що їм ніколи не дорівнятися до хитрого лиса.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>178 (5369). Лисове серце. СУС —, записано багаторазово. Записано 2008 року. Ляшенко Володимир Іванович (1941). Черкаська область, Золотоніський район, Крупське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисове серце <br><span class="article__headerDescription">Українська народна казка Кіровоградщини</span></h1>
	<p>Було це давно-давно на березі Дніпра. Сидів там якийсь одинокий лис і ловив рибку. Як угледить маленьку рибку, яка пливе до берега, то хапає її та тріскає. Великій рибі не понравилося, що якесь опудало тут хазяйствує. Подумали і рушили до свого царя радитися. Цар послухав їх уважно і каже:</p>
	<p>— Тягніть те опудало сюди, на глибину, ми тут його розпоремо, виймемо серце і з’їмо. Та й станемо мудрі, як той лис.</p>
	<p>Ну і попливли дві рибини до лиса і кажуть, що їх цар чогось дуже хоче бачити лиса.</p>
	<p>Пливе лис на рибі та й запитує:</p>
	<p>— А чого це я вашому царю знадобився? Хоча, звідкіля вам це знати.</p>
	<p>— Неправда ваша, пане лис! Ми все знаємо. Цар казав, що треба ваше серце вийняти та з’їсти, щоб помудрішати, як ви.</p>
	<p>— От невдача! Чого ж ви раніше мені цього не сказали? Бо ж я серце вдома залишив. Повертаймо назад і ждіть мене біля берега, а я миттю принесу його сюди.</p>
	<p>Повернули риби назад, а лис зійшов на берег і обізвав їх невченими, бо кожна людина носить серце з собою. Риби зрозуміли, що лис їх обдурив, та робити нічого — з берега його не дістанеш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40 (7922). Лисове серце. СУС 91. Записала Клименко Вікторія 2010 року. Дудник Л. Я. (1944). Кіровоградська область, Олександрівський район, Івангород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисове серце <br><span class="article__headerDescription">Українська народна казка Чернігівщини</span></h1>
	<p>Ходив лис берегом над водою. Як побачить якусь маленьку рибку, то зразу схопить і з’їсть. Побачили це великі риби і стало їм образливо, що до їхнього царства якась руда бестія лізе. Попливли вони до свого короля за порадою. Король вислухав і каже:</p>
	<p>— Приведіть його на дно. Тут ми заріжемо його, витягнемо серце, з’їмо і будемо такі ж розумні, як і лис.</p>
	<p>Попливли риби виконувати наказ. Підпливли до берега та й кажуть:</p>
	<p>— Просим пана адвоката, чи не попливли б ви з нами? Вас кликав наш король.</p>
	<p>— А чого б і ні? — сказав лис, сідаючи на рибу. — Як треба, то треба. А ви часом не знаєте, що королеві од мене треба?</p>
	<p>— Знаємо, як не знати. Він казав, що треба ваше серце з’їсти. Тоді ми станемо такі ж розумні і хитрі.</p>
	<p>— Як так, то завертайте назад, бо я серце дома залишив. Я побіжу і принесу.</p>
	<p>Завернули риби до берега, лис стрибнув, а тоді каже:</p>
	<p>— Які ж ви дурні! Ну хіба ж є хто на світі, щоб без серця ходив?</p>
	<p>Зрозуміли риби, що лис їх перехитрив, та нічого не могли вже вдіяти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>261 (4498). Лисове серце. СУС 91. Записано 2008 року. Малишенко Ольга Матвіївна (1933). Чернігівська область, Борзнянський район, Борзна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисове серце <br><span class="article__headerDescription">Українська народна казка Чернігівщини</span></h1>
	<p>Ходив лис берегом понад водою і як побачить яку маленьку рибку, котра підпливе до берега на сонці погрітися, мерщій хапав її й поїдав. Побачили це більші риби і стало їм ніяково, що до їх господарства втручається якась патлата мара. Попливли вони до свого короля по раду, що мають робити. Король вислухав їх і каже:</p>
	<p>— Приведіть його сюди, на глибину Дністра. Тут ми затягнемо його у воду, розпоремо, виймемо серце, з їмо й будемо такі мудрі, як лис.</p>
	<p>Пішли риби виконувати наказ короля. Підпливли дві риби до берега, зупинилися біля лиса й кажуть:</p>
	<p>— Проше пана адвоката, чи не попливли б ви з нами? Чогось потребує вас наш король.</p>
	<p>— Чому б ні? Як треба, то й треба.</p>
	<p>Сів лис на риб:</p>
	<p>— А ви не знаєте, чого вашому королеві треба од мене?</p>
	<p>— А чому б ні, знаємо. Він казав, що треба ваше серце вийняти та з’їсти, то будемо такі мудрі, як ви.</p>
	<p>— Е, коли так, то завертайте назад, бо я залишив серце вдома. Але я прибіжу і за хвилину принесу сюди.</p>
	<p>Завернули риби назад, плигнув лис на берег та й каже:</p>
	<p>— Які-бо ви дурні! Та хіба ж є хто такий, що ходив би без серця?</p>
	<p>Риби зрозуміли, що лис їх обдурив, але вже пропало, бо що ж вони б йому тепер зробили?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>70 (4592). Лисове серце. СУС 91. Записано 2008 року. Роздерій Уляна Миколаївна. Чернігівська область, Корюківський район, Спаське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
