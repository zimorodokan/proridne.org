<!--#include virtual="/-/inc/general__page_start.inc" -->
<title>Хто більше впертий ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Хто більше впертий» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто більше впертий.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто більше впертий <br><span class="article__headerDescription">Українська народна казка Гуцульщини</span></h1>
	<p>Ішли три люди селом, А назустріч їм іде дідич та й каже:</p>
	<p>— Слава Йсусу Христу! А оден з тих відповів дідичеви:</p>
	<p>— Навіки богу слава. Та й каже він другим:</p>
	<p>— Видите, як мене дідич поважає? Сказав мені «Слава Йсусу Христу».</p>
	<p>А вони кажуть:</p>
	<p>— То не лиш тобі, то нам усім сказав. І сперечилися вони:</p>
	<p>— Ні, то лиш мені сказав.</p>
	<p>— Не може бути такого, всім трьом сказав. А тоді оден каже:</p>
	<p>— Нема чого нам перечитися. Це в нашім селі, ходім до дідича та й спитаєм його, чи всім трьом він казав, чи лиш одному.</p>
	<p>Зайшли вони до дідича.</p>
	<p>— Слава Йсусу Христу, — кажуть.</p>
	<p>— Навіки слава богу. Прошу сідати.</p>
	<p>— Ми маємо до вас, пане дідичу, прозьбу.</p>
	<p>— Яку?</p>
	<p>А вони кажуть:</p>
	<p>— Ви йшли й сказали «Слава Йсусу Христу». Цей каже, що ви лиш йому сказали. А ми кажем, що всім трьом. Кому ви сказали?</p>
	<p>А дідич каже:</p>
	<p>— Отак буде, люди. Я так зроблю, що ви не будете сваритися. Котрий з вас найбільше впертий, тому я й сказав.</p>
	<p>А оден каже:</p>
	<p>— Я впертий.</p>
	<p>— Чим ти такий впертий?</p>
	<p>— Я їду взимі на санях і так змерзаю, що не годен витримати, а не злізу, щоб зігрітися. Приїха́ю додому і жінка мене заносить у хату. Таке буває в січні, в лютім.</p>
	<p>— А що ти? — питає дідич у другого.</p>
	<p>— Я в січні й лютім раз на місяць мушу напитися. Піду до корчми, нап’юся і ввечір приходжу, а жінка вже спить. Я не буджу жінку, лягаю під порогом і сплю до ранку. А рано жінка заносить мене до хати і виходжує кілька день.</p>
	<p>Тоді питає дідич того третього:</p>
	<p>— А що ти скажеш мені?</p>
	<p>— Я скажу таке. Мене заболів зуб, і я прийшов до лікаря. «Тягніть мені зуб». А лікар питає: «Котрий?» А я йому кажу: «Що ти за лікар, як не знаєш, котрий у мене зуб слабий, а котрий здоровий? Мені треба в дзеркало дивитися, а ти й так видиш». Він бере кліщі й зачинає тягнути. Витяг перший і питає: «Цей?» — «Ні, не цей». Витяг другий за рядом. «Цей?» — «Ні, не цей», — кажу. Витяг і третього. «Цей?» — питає. «Ні, не цей». Тягне він за рядом четвертого зуба. «Цей?» — «Цей», — кажу. Я тоді даю йому в морду та й кажу: «Що ти за лікар, що ти мені здорові зуби повитягав?»</p>
	<p>Дідич каже:</p>
	<p>— Доста, що ці два дурні, а ти ще дурніший, як ти дав здорові зуби повитягати. Тому я тобі й нагадав про Господа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 17 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
