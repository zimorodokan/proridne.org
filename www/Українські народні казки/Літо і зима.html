<!--#include virtual="/-/inc/general__page_start.inc" -->
<title>Літо і зима ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Літо і зима» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Літо і зима.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Літо і зима <br><span class="article__headerDescription">Українська народна казка Чернігівщини</span></h1>
	<p>Жили були собі дівчата — Літо і Зима. От на Стрітення і стрілись вони. Одна дівчина — Зима, в теплому одягові, закутана в багато хусток, несе в руках глечик льоду. А Літо — дівчина в самій сорочці, заквітчана, прибрана зеленню, несе квітку в руках. От вони зустрічаються і починають сперечатися:</p>
	<p>— Чого ти ідеш уже з тих країв? Ти уже все там поїла? Всі засіки спорожнила, що я надбала?</p>
	<p>— На те ти літо, щоб усе готувати, а я зима на те, щоб їсти.</p>
	<p>— Я краща від тебе, бо в мене люди веселі, співають, танцюють, а в тебе тиснуться по закутках та ховаються по хатах.</p>
	<p>— В тебе люди також ховаються від спеки.</p>
	<p>— Моє сонце всіх обігріває, дає людям урожай, а в тебе люди трусяться від холоду і вмирають від голоду.</p>
	<p>— В мене люди не трусяться, я всіх одягаю в кожухи.</p>
	<p>От і спитали вони простого чоловіка, щоб розсудив їх. А той, подумав, і сказав, що вони обидві гарні й багаті: на хліб, сонце, воду й сніг. З того часу й стрічаються вони й хваляться одне перед другою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44 (4177). Літо і зима. СУС —. Записала Козачук А. І. 2008 року. Буряк Ольга Трохимівна (1912). Чернігівська область, Бобровицький район, Марківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
