<!--#include virtual="/-/inc/general__page_start.inc" -->
<title>Як циган у пана виграв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган у пана виграв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган у пана виграв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган у пана виграв <br><span class="article__headerDescription">Українська народна казка Гуцульщини</span></h1>
	<p>Мав пан наученого кота. Ставав кіт на задні лапки та й стояв. В передні пан давав йому свічку, та й він тримав. А прийшов до него циган та й це вздрів.</p>
	<p>— Дивися, який у мене вчений кіт, що він може робити, — каже пан циганови. А циган каже:</p>
	<p>— Це пусте. Нічого ваша наука не варта. Натура старша за науку.</p>
	<p>— Ні, наука старша, — каже пан. І сперечилися вони. Циган каже:</p>
	<p>— Заложімся.</p>
	<p>— Добре, — каже пан.</p>
	<p>— Коли я можу прийти до вас на цю практику? — спитав циган.</p>
	<p>— Любої днини приходи, коли хочеш, — каже пан.</p>
	<p>— Ні, треба точно видати днину.</p>
	<p>— Тої й тої, — каже, — днини приходи. Прийшов циган тої днини.</p>
	<p>— Добрий день!</p>
	<p>— Добрий день.</p>
	<p>— Ану, пане, берімся за роботу.</p>
	<p>— Добре, — каже пан. Бере пан кота і каже:</p>
	<p>— Служ!</p>
	<p>Кіт стає на задні лапки, а передні підоймає догори. Пан поклав йому в лапки свічку, засвітив сірником, і кіт тримає запалену свічку. А циган приніс живу миш та й тримає в рукаві. Походив циган пару хвилин по хаті і випускає ту миш на підлогу. Кіт свічку шпурив та й за мишею. Та й імив миш, та й шлюс&nbsp;<sup>*</sup>. А циган каже:</p>
	<p>— Видите, пане, що моя вийграла, а не ваша. Ви вчені, і ви прейграли.</p>
	<p>І пан циганови заплатив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Шлюс — кінець, завершення будь-якої дії.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 17 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
