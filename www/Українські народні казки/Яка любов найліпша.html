<!--#include virtual="/-/inc/general__page_start.inc" -->
<title>Яка любов найліпша ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Яка любов найліпша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Яка любов найліпша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Яка любов найліпша <br><span class="article__headerDescription">Українська народна казка Закарпаття</span></h1>
	<p>Жив Поганий цар. Мав він трьох дочок. Хотів знати, як його дочки люблять, тому покликав дівчат до себе:</p>
	<p>— Котра з вас як мене любить? Старша каже:</p>
	<p>— Няньку, я вас люблю так, як вино. Каже середуща:</p>
	<p>— Няньку, я вас люблю, як хліб. Каже наймолодша:</p>
	<p>— Няньку, я вас люблю так, як сіль.</p>
	<p>Розсердився цар на молодшу доньку, прогнав її з дому. Бідолашна дівчина пішла, плачучи, лісами, полями, пустелями.</p>
	<p>Ходить по світу, немає, небога, де голову прихилити. Зустріла раз вона стару жінку.</p>
	<p>— Чого ти, дівчино, так гірко плачеш?</p>
	<p>— Як мені, бабусю, не плакати, коли було нас три у нянька, а мене він прогнав.</p>
	<p>— Та чому тебе прогнав?</p>
	<p>Розповіла дівчина, як старий цар покликав їх до себе, як питав їх і як вона сказала.</p>
	<p>— Не плач, не журися! Йди до мого брата! Будеш у нього добре жити.</p>
	<p>— А як я його знайду?</p>
	<p>— А так. Підеш до лісу, побачиш велике озеро, коло озера — хата, в хаті мій брат.</p>
	<p>Пішла дівчина до лісу. Справді, знайшла велике озеро, коло озера красну хату. На дворі побачила чоловіка.</p>
	<p>— Чи ви мене не взяли б до себе служити?</p>
	<p>— А чому ні? Служницю мені треба... Так дівчина залишилася в лісі.</p>
	<p>Одного разу дівчина на поточну прала білизну. І якось непомітно загубила з пальця дорогий перстень. Та до озера ходив купатися царський син, побачив він перстень — вода його принесла, — підняв і думає собі:</p>
	<p>«А чий він може бути? Хто його мав на руці?»</p>
	<p>Зайшов царський син до хати в лісі. Дивиться, а тут сидить засмучена красна дівчина.</p>
	<p>— Чого ти, дівчино, така сумна? — питає.</p>
	<p>— Та як мені не сумувати, коли я загубила перстень? Царський син вийняв жуковину і показав дівчині.</p>
	<p>— Ой, перстень мій! — скрикнула радісно дівчина. Парубок дівчині надів перстень на палець, посміхнувся до неї привітно і промовив:</p>
	<p>— Ходи зі мною! Ти моя суджена.</p>
	<p>Дівчина хоче йти, бо парубок теж красний, а господар каже:</p>
	<p>— Чекай, я тобі за добру службу мушу віддячитися. Поклали слуги на віз багато добра і запрягли до воза коней.</p>
	<p>Повінчалися молоді й покликали на гостину велику громаду людей. Прийшов на гостину і Поганий цар.</p>
	<p>Відданиця наказала куховаркам наготувати всіляких варений і печенин, та щоб нічого не було посолене. Посолену страву подали Поганому цареві.</p>
	<p>— Що таке? Чому тут нема солі? — розсердився Поганий цар, кинув ложкою і пішов з-за столу.</p>
	<p>Відданиця підійшла до батька й каже:</p>
	<p>— Світлий цар! Ви не любите несолену страву? А чи пам’ятаєте, як ви свою молодшу доньку прогнали з дому за те, що вона вам сказала: «Няньку, я вас люблю так, як сіль».</p>
	<p>Цар впізнав свою доньку тільки тепер. Він розцілував її і почав просити, щоб вернулася додому.</p>
	<p>Летів через високі гори сірий горобець, а цій казці — кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Яка любов найліпша? «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 923. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 208 — 210. Від інших казкарів збірки сюжет не записано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Яка любов найліпша <br><span class="article__headerDescription">Українська народна казка Чернігівщини</span></h1>
	<p>Жив поганий цар. Було в нього три дочки. Раз він захотів дізнатися, як вони його люблять. Покликав до себе та й каже:</p>
	<p>— Як ви мене любите?</p>
	<p>— Я люблю вас так, як цукор, — сказала старша.</p>
	<p>— А я так, як хліб, — відповіла середульша.</p>
	<p>— А я так, як сіль, — промовила третя.</p>
	<p>Розізлився цар на меншу дочку і вигнав її з дому.</p>
	<p>Пішла бідна дівчина плачучи полями і лісами. Ходить по світу та не знає, де голову прихилити. Стріла вона стару жінку.</p>
	<p>— Чого ти плачеш? — питає та.</p>
	<p>— Мене батько прогнав з дому.</p>
	<p>— А чого прогнав?</p>
	<p>Розказала дівчина все, а жінка й каже:</p>
	<p>— Не плач, не журися! Іди до мого брата, будеш у нього добре жити.</p>
	<p>— А як я його знайду?</p>
	<p>— Легко. Пройдеш у ліс, побачиш велике озеро, а там красну хату. На лавиці буде сидіти мій брат.</p>
	<p>Пішла дівчина у ліс. Побачила велике озеро, коло озера — хатку, а біля неї чоловіка.</p>
	<p>— Чи не взяли б ви мене до себе служити? — спитала вона.</p>
	<p>— А чого ж не взяти? Служниця мені потрібна.</p>
	<p>Так дівчина зосталася в нього жити. Якось вона прала одежу в озері та й загубила перстень. А він для неї був дорогий.</p>
	<p>До того озера ходив купатися царський син. Побачив він перстень, узяв і думає: «Чий же він може бути? Хто його загубив?».</p>
	<p>Зайшов принц до хати в лісі, дивиться, а там сидить дівчина гарна-прегарна, тільки сумна.</p>
	<p>— Чого ти сумуєш? — спитав принц.</p>
	<p>— Як же мені не сумувати, коли я перстень загубила.</p>
	<p>Принц вийняв перстень, одягнув на палець, а вона з радості аж засміялася.</p>
	<p>— Ходімо зі мною, — сказав він, — ти моя суджена!</p>
	<p>Тут обізвався хазяїн:</p>
	<p>— Підожди, я тобі за добру роботу маю заплатити.</p>
	<p>Поклали слуги на віз усякого добра. Повінчалися молоді і покликали на весілля багато людей. Прийшов і поганий цар. Наказала молода приготувати для царя несолену їжу і подати на стіл.</p>
	<p>— Що це таке? Чого воно не солене? — закричав він.</p>
	<p>Молода підійшла до батька і каже:</p>
	<p>— Світлий царю! Ви не любите несолену їжу? А чи пам’ятаєте, як свою дочку вигнали, бо вона сказала, що любить вас так, як сіль?</p>
	<p>Тільки тоді цар впізнав свою дочку. Став він просити пробачення.</p>
	<p>Летів сивий горобець, а цій казочці — кінець!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (4556). Яка любов наймиліша. СУС 923. Записала Заріцька Наталя 2008 року. Заріцька Євдокія Миколаївна (1935). Чернігівська область, Новгород-Сіверський район, Студінка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
