<!--#include virtual="/-/inc/general__page_start.inc" -->
<title>Коза ☼ Українська народна казка ☼ Народна творчість</title>
<meta name="Description" content="Українська народна казка Бойківщини, Буковини, Подніпров’я (Наддніпрянщини) «Коза» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коза.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коза <br><span class="article__headerDescription">Українська народна казка Бойківщини</span></h1>
	<p>Були дід і баба, і була в них коза. Пішла баба козу пасти, а дід сів на воротах в червоних чоботах. Жене баба козу додому, а дідо ся звідає: — Чи попаслась, козонько?</p>
	<p>— Йшла-м через мосток, ухопила-м листок, йшла-м через воринку, вхопила води крапельку.</p>
	<p>Тоді дідо пішов пасти козу сам, а баба сіла на воротах в червоних чоботах. На вечір жене дідо козу, а баба сидить на воротах в червоних чоботах і ся звідає:</p>
	<p>— Чи попаслась, козонько? А козонька знов каже:</p>
	<p>— Йшла-м через мосток, вхопила-м листок, йшла-м через воринку, вхопила води крапельку.</p>
	<p>Тоді дідо ввидів, що коза бреше. Набив її, облупив півбока і нагнав геть.</p>
	<p>Пішла коза до зайцевої хати. Сидить вона в хаті, і приходить уночі медвідь.</p>
	<p>— Є тут коза? А коза каже:</p>
	<p>— Я коза рогата, єдним боком обідрата. Ніжкою тупну, хвостиком замету, а ріжком проб’ю!</p>
	<p>Та й утік медвідь. Приходить вовк і каже:</p>
	<p>— Тут є коза? А вона:</p>
	<p>— Я коза рогата, єдним боком обідрата, ніжкою тупну, хвостиком замету, а ріжком проб’ю.</p>
	<p>І втік вовк. Приходить рак.</p>
	<p>— Тут є коза?</p>
	<p>— Є. Я коза рогата, єдним боком обідрата. Ніжкою тупну, хвостиком замету, ріжком проб’ю.</p>
	<p>А рак каже:</p>
	<p>— А я рак. Як укушу, буде знак. І коза утекла в ліс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вишків, Долинського району, Івано-Франківської області 3 листопада 1988 року Рожко Олена Степанівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза <br><span class="article__headerDescription">Українська народна казка Буковини</span></h1>
	<p>Були дід і баба. Мали вони дівчину і хлопця. Посилає дід хлопця козу пасти. Пасе він, напасає, трави в козу набиває, додому приганяє. Став дід на воротях в червоних чоботях, люлька в зубах, макогін у руках, барда за поясом.</p>
	<p>— Козюню-любуню, чи ти їла, чи ти пила?</p>
	<p>— Не їла, дідуню, не пила, дідуню. Йшла через лісок, вхопила кленовий листок, йшла через гребельку, вхопила води крапельку.</p>
	<p>Дід лови хлопця, відтинає голову і кидає на під, а труп — у діжку в клоччя.</p>
	<p>На другий день посилає дід дівчину козу пасти. Пасе вона, попасає, трави в козу набиває, додому приганяє. Став дід на воротях в червоних чоботях, люлька в зубах, макогін у руках, барда за поясом.</p>
	<p>— Козюню-любуню, чи ти їла, чи ти пила?</p>
	<p>— Не їла, дідуню, не пила, дідуню. Йшла через лісок, вхопила кленовий листок, йшла через гребельку, вхопила води крапельку.</p>
	<p>Дід лови дівчину, відтинає голову і кидає на під, а труп — у діжку в клоччя.</p>
	<p>На третій день посилає дід бабу пасти козу. Пасе вона, попасає, трави в козу набиває, додому приганяє. Став дід на воротях у червоних чоботях, люлька в зубах, макогін в руках, барда за поясом.</p>
	<p>— Козюню-любуню, чи ти їла, чи ти пила?</p>
	<p>— Не їла, дідуню, не пила, дідуню. Йшла через лісок, вхопила кленовий листок, йшла через гребельку, вхопила води крапельку.</p>
	<p>Дід лови бабу, відтинає голову і кидає на під, а труп — у діжку в клоччя.</p>
	<p>На четвертий день гони дід козу сам. Пасе її, напасає, трави в козу набиває. Та й гони додому. Коза йде, а дід наперед побіг. Став на воротях в червоних чоботях, люлька в зубах, макогін у руках, барда за поясом.</p>
	<p>— Козюню-любуню, чи ти їла, чи ти пила?</p>
	<p>— Не їла, дідуню, не пила, дідуню. Йшла через лісок, вхопила кленовий листок, йшла через гребельку, вхопила води крапельку.</p>
	<p>А дід і каже;</p>
	<p>— То ти й тепер кажеш, що не їла? То я через тебе порубав дітей і бабу?!</p>
	<p>Кидає козу до землі і починає лупити живу. Лупив, лупив, затупився ніж. Дід пішов до хати гострити ніж, а коза схопилася і втекла в ліс. Зробила собі в лісі хатку та й живе в ній. І ходи собі пастися сама.</p>
	<p>Народила двох козеняток і, як лишала їх дома, то замикала і казала:</p>
	<p>— Дивіться, нікого в хату не пускайте, щоб вас що не поїло. Приходи вона додому і кричить:</p>
	<p>— Дитинятка мої, відчиняйте мені, несу циці, молоциці і повні ріжечки травиці.</p>
	<p>А коли знов ішла в ліс і казала дітям: «Дивіться, нікого в хату не пускайте», вовк сидів за хатою і чув це. Коза пішла, а вовк приходи до дверей і грубим голосом кричить:</p>
	<p>— Дитинятка мої, відчиняйте мені, несу циці, молоциці і повні ріжечки травиці.</p>
	<p>А вони й кажуть:</p>
	<p>— Наша мамка не так говори, ми не пускаємо нікого.</p>
	<p>Вовк покрутився, покрутився і забрався. Приходи коза і знов:</p>
	<p>— Дитинятка мої, відчиняйте мені, несу циці, молоциці і повні ріжечки травиці.</p>
	<p>А вовк сидить за корчем і слухає. Козенятка впустили козу і кажуть:</p>
	<p>— Щось тут було таке страшне. Так грубо говорило і просилося до хати.</p>
	<p>А коза їм:</p>
	<p>— Не пускайте його, бо воно вас поїсть.</p>
	<p>Пішла коза знов у ліс, а вовк підійшов під двері і каже тоненьким голоском:</p>
	<p>— Дитинятка мої, відчиняйте мені, несу циці, молоциці і повні ріжечки травиці.</p>
	<p>Їдно каже:</p>
	<p>— То не мама. А друге каже:</p>
	<p>— Мама, мама.</p>
	<p>Пішло і відчинило двері. Вовк зайшов, половив їх і поїв. Заліз у піч, ляг і спить.</p>
	<p>Приходи коза — двері відчинені, а козенят нема. Коза й каже:</p>
	<p>— Стук-пук, хто у моїй хатці? А вовк з печі:</p>
	<p>— Я, пан вовк.</p>
	<p>— А я коза Берда, півбока вдерта, тупу-тупу ногами, заколю тебе рогами, хвостом хату замету, тут ся тебе не бою.</p>
	<p>А вовк не виходи. Коза пішла і попросила барана, кугута і рака, щоби помогли їй вигнати вовка з хати. Кугут вилази на під, рак сідає в куток, а баран має бити вовка. Баран б’є вовка рогами, рак піймав за хвіст і щипає, а кугут кричить з поду:</p>
	<p>— Подай сюди.</p>
	<p>Вовк налякався — та в двері. І втік. А коза далі лишилася жити в хатці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Гвоздівці, Сокирянського району, Чернівецької області 18 березня 1979 року Ґанґал Федір Кирилович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза <br><span class="article__headerDescription">Українська народна казка Буковини</span></h1>
	<p>Мав дід козу. І були в него баба й онучка. Посилає дід бабу в поле козу пасти. Пасе баба, напасає та в зад віхті набиває. Напасла та й гонить додому. А дід вбрався в червоні чоботи, виліз на ворота й питає:</p>
	<p>— Чи ти їла, козочко, чи ти пила?</p>
	<p>— Ні, дідику, не їла й не пила. Йшла через гребельку, вхопила води крапельку, йшла через лісок, вхопила кленовий листок.</p>
	<p>Розсердився дід на бабу, що не напасла козу, і вбив її.</p>
	<p>Посилає онучку козу пасти. Пасе онучка, напасає та в зад віхті набиває. Напасла та й гонить додому. Дід вбрався в червоні чоботи, виліз на ворота.</p>
	<p>— Чи ти їла, козочко, чи пила?</p>
	<p>— Ні, дідику, не їла й не пила. Йшла через гребельку, вхопила води крапельку, йшла через лісок, вхопила кленовий листок.</p>
	<p>Розсердився дід на онучку, що не напасла козу, і вбив її.</p>
	<p>Та й іде сам пасти. Пасе дід, напасає та в зад віхті набиває. Напас та й гонить додому. Коза йде поволи, а дід побіг наперед, вбрався в червоні чоботи і виліз на ворота.</p>
	<p>— Чи ти їла, козочко, чи ти пила?</p>
	<p>— Ні, дідику, не їла й не пила. Йшла через гребельку, вхопила води крапельку, йшла через лісок, вхопила кленовий листок.</p>
	<p>Розсердився дід на козу і крикнув:</p>
	<p>— То через тебе я вбив бабу й онучку!</p>
	<p>Та й зачав дід лупити козу. А вона ся вирвала та як побігла в ліс, то аж в лисиччину хату забігла. Приходить лисичка та й питає:</p>
	<p>— Хто в моїй хаті?</p>
	<p>— А я, коза Берка, півбока вдерта. Тупу-тупу ніжками, роздеру тя ріжками.</p>
	<p>Іде лисичка лісом та й плаче. Надибає вовка.</p>
	<p>— Чого ти, лисичко, плачеш? — питає вовк.</p>
	<p>— Хтось є в моїй хатці.</p>
	<p>— Ану, ходім, я вижену.</p>
	<p>Та й пішли до лисиччиної хати. Прийшли. Вовк кричить:</p>
	<p>— Хто є в хаті?</p>
	<p>— Я, коза Берка, півбока вдерта, тупу-тупу ніжками, роздеру тя ріжками.</p>
	<p>— Тікаймо відци, кумко, — каже вовк.</p>
	<p>Ідуть вони обоє та й плачуть. Надибають зайчика.</p>
	<p>— Чого ви плачете?</p>
	<p>— Хтось є в моїй хатці, — каже лисичка.</p>
	<p>— Ходім, я вижену.</p>
	<p>— Ми туди вже ходили, не виженеш ти.</p>
	<p>— Ходім, вижену. Прийшли. Зайчик питає:</p>
	<p>— Хто є в хаті?</p>
	<p>— Я, коза Берка, півбока дерта. Тупу-тупу ніжками, роздеру тя ріжками.</p>
	<p>— Тікаймо, — каже зайчик.</p>
	<p>Ідуть вони втрьох та й плачуть. Надибають рака. Сунеться рак, такий страшний.</p>
	<p>— Чого ви плачете?</p>
	<p>— Хтось є в моїй хатці, — каже лисичка.</p>
	<p>— Ходім, я вижену.</p>
	<p>— Нас троє було та й не вигнали. І ти не виженеш. Приходять вони до лисиччиної хати. Рак питає:</p>
	<p>— Хто є в хаті?</p>
	<p>— Я, коза Берка, півбока вдерта. Тупу-тупу ніжками, роздеру тя ріжками.</p>
	<p>— А я рак-неборак, як тя вкусю, буде знак.</p>
	<p>Козочка напудилася, вийшла з хати та-а-а й пішла в ліс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Білівці, Хотинського району, Чернівецької області 5 червня 1977 року Кучурка Надія Яківна (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Були дід і баба, і була в них кізонька. Ще був у них син і дочка. Одного дня дід каже:</p>
	<p>— Жени-но, сину, козу пасти.</p>
	<p>Погнав син, пасе, напуває, на сонечко поглядає. Аж уже пора додому. Жене син додому, стоїть дід на воротах і говорить:</p>
	<p>— Кізонько-голубонько, чи ти їла, чи ти пила?</p>
	<p>— Ні, дідусю, не їла, не пила, бігла через гребельку вхопила водиці крапельку.</p>
	<p>Вбив дід сина. Погнала доця. Пасе, напуває на сонечко поглядає. От пора додому. А там стоїть дід на воротах і говорить:</p>
	<p>— Кізонько, чи ти їла, чи ти пила?</p>
	<p>— Не їла, не пила, бігла через місточок вхопила листочок, бігла через гребельку вхопила водиці крапельку.</p>
	<p>Убив дід доцю. Погнала козу пасти баба, жене баба додому козу, а на воротах дід:</p>
	<p>— Кізонько, чи ти їла, чи ти пила?</p>
	<p>— Не їла, не пила, бігла через гребельку вхопили водиці крапельку, бігла через місточок вхопила листочок і тим поділилась.</p>
	<p>Погнав дід козу сам. Пасе, пасе, напуває, на сонечко поглядає і погнав додому. Догонить додому, побіг наперед неї. Питає, чи їла, чи пила.</p>
	<p>— Не їла, не пила, бігла вхопила листочок, бігла через гребельку ковтнула води крапельку.</p>
	<p>Розсердився дід та й зарубав козу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>116 (5249). Коза. СУС 212. Записано 2008 року. Музика Ольга Яківна (1928). Черкаська область, Жашківський район, Острожани</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Коза <br><span class="article__headerDescription">Українська народна казка Чернігівщини</span></h1>
	<p>Один чоловік водив козу на торг та й не продав. От як він її вів додому, прийшлося йти лісом. Ідуть вони лісом, аж бачать неживий вовк лежить. Чоловік підійшов до нього та й думає, що робити. На той час їхав поблизу пан із гостини. Він побачив чоловіка і козу та й питає:</p>
	<p>— Що ти тут робиш?</p>
	<p>— Та це коза моя піймала вовка то я думаю, що з ним робити.</p>
	<p>Та трохи почервонів, бо збрехав.</p>
	<p>— Оце хороша коза, що вовків ловить. Продай її мені.</p>
	<p>— А що ви, пане, дасте за неї?- питає чоловік.</p>
	<p>— Сто рублів дам.</p>
	<p>— То й давайте.</p>
	<p>От пан узяв козу, повів у ліс та й прив’язав на довгій мотузці до дуба. Коли це приходить один вовк, стає коло кози, а вона: «Ммеее!». Та й стоїть. Приходить другий вовк, а коза знову: «Мекеке!». Пан каже:</p>
	<p>— От проклята коза, що двох не бере!</p>
	<p>Та як вискочить з лісу третій вовк, як ухопили всі три козу, так і розірвали. А пан стоїть та:</p>
	<p>— Ну, проклята коза! Двох не брала, а трьох не подолала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>52 (4158а). Коза. СУС —. Записала Ридзала В. М. 2007 року. Макаренко Ганна Михайлівна (1929). Чернігівська область, Бобровицький район, Рудьківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Буковини/">Фольклор Буковини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
