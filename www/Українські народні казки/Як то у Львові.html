<!--#include virtual="/-/inc/general__page_start.inc" -->
<title>Як то у Львові ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як то у Львові» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як то у Львові.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як то у Львові <br><span class="article__headerDescription">Українська народна казка Бойківщини</span></h1>
	<p>Зійшлися два бойки, і повелася розмова. Став оден оповідати, як їздив до Львова.</p>
	<p>— Там, — каже, — куме, так: куди глянеш, туди пан. Пан купує, пан торгує, тротуари замітає — всю роботу робить пан. А хатів там, милий Боже: хата коло хати, так, що не поставив би восени й загати. І не думай, що та хата, як у твого тата або в діда на селі. В тих хатах, як в каплицях. Ні люстра, ні полиці нема. Лишень якась діжка з квітками край вікна.</p>
	<p>Пани сіна не вживають, бо худоби не тримають. Бульби мало їдять теж. Не думай, що біб, капусту. Горох, моркву, з бульби юшку, свинські хвости, гуляш, фляки, ковбаси, печені раки. Їдять, як ті кабани. Ставлять будки невеликі, такі, як восени на дини в овес кладуть, і там собі засідають, як пси, з буд виглядають і газети продають.</p>
	<p>Іду далі. Стоїть тичка, на ні дошка невеличка. І гурба людей стоїть. Став і я, жду, що буде, недаром чекають люде. Може, дещо вчую й я. Нарешті дріт до дроту притискає, грім лишень іскри пускає, гонять вози, як чорти. А в тих возах панів, як снопів, як вівсяних околотів. Пани як ся рухнули та й мене туди впихнули. І я собі в куті став. Думаю си: «Що буде, як мене грім уздріє? О Пречистая Маріє! Конець буде мені».</p>
	<p>Нарешті візище став. А в мені немовби з серця камінь впав. Аж вечір, так ясно. Ті лямпи засвітили так красно, що аж мені страх. Думаю си, брате: «І я колись там уступлю, і собі тої нафти куплю. Та й завезу на село. А пани най собі купують, най продають, най торгують. А ти, хлопе, сиди в дому і не заважай нікому, бо ти боки обтовчу».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вишків, Долинського району, Івано-Франківської області 2 листопада 1988 року Хомин Яків Миколайович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
