<!--#include virtual="/-/inc/general__page_start.inc" -->
<title>Як посварилися лісові жителі ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як посварилися лісові жителі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як посварилися лісові жителі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як посварилися лісові жителі <br><span class="article__headerDescription">Українська народна казка Полтавщини</span></h1>
	<p>Було це дуже давно. Тоді лісові мешканці іще не вміли розмовляти одне з одним. Одного разу лісові дерева, квіти і трави почали дорікати грибам:</p>
	<p>— Бач як розрослися! Світу білого через вас не видно. Дармоїди ви. їжу добувати собі не хочете, а всі соки тягнете з нас: дерев, квітів, трав. Ідіть геть від нас!</p>
	<p>Образились гриби за образу і пішли з лісу. Відразу ж після цього казна-що почалося в лісі. Якщо раніше опале листя, сухі гілки перегнивали і змішувались із землею, від чого вона ставала пухкою і масною, то тепер ліс увесь сміття заполонило: опале листя з дерев, сухі гілки, трава. Якщо раніше деревам було добре, квітів було багато і трави весело зеленіли, то тепер ліс захворів: корінню було важко дихати без повітря і сонця, квітам стало погано і вони почали пропадати, трава перестала рости.</p>
	<p>Тоді дерева, квіти і трава зрозуміли, що даремно вони дорікали грибам, бо немає без них життя. Зібрались на свою лісову раду і вирішили просити грибів, щоб вони повернулись до лісу.</p>
	<p>— Вибачте нас і поверніться, — говорили вони, — без вас і вашої допомоги ми загинемо!</p>
	<p>І гриби повернулись, адже і їм без дерев неможливо жити. Відразу усе сміття під деревами обплели своїми тоненькими ниточками, перемололи, змішали із землею. І знову земля стала пухкою і масною. І знову до коріння дерев змогли пробиватися і повітря, і промінці сонечка.</p>
	<p>Зазеленіла в лісі трава, галявинки зарясніли різнокольоровими барвами квітів, ліс видужав і ожив.</p>
	<p>Тепер ніхто не називає гриби дармоїдами. Всі знають, що вони виконують у лісі дуже важливу і корисну роботу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44 (4900). Як посварилися лісові жителі. СУС —. Записала Каленик Маргарита 2008 року. Підосічна Олександра Миколаївна (1934). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
