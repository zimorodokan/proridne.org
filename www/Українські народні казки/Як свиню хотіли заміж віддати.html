<!--#include virtual="/-/inc/general__page_start.inc" -->
<title>Як свиню хотіли заміж віддати ☼ Українська народна казка ☼ Народна творчість</title>
<meta name="Description" content="Українська народна казка Буковини, Подніпров’я (Наддніпрянщини) «Як свиню хотіли заміж віддати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як свиню хотіли заміж віддати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як свиню хотіли заміж віддати <br><span class="article__headerDescription">Українська народна казка Буковини</span></h1>
	<p>Жили собі чоловік і жінка. Були вони вже в літах, а дітей не мали. І дуже хотілося їм дитини. «Аби хоч поросятко нам уродилося», — говорили вони. І вродилося в них поросятко. Як підросло воно трохи, то почало скидати з себе шкіру. Як скине свинячу шкіру, то така гарна дівчина стає, що в світі такої більше нема.</p>
	<p>Ходить вона помежи люди і дуже сподобалася одному хлопцеві.</p>
	<p>— Я буду її сватати, — каже той хлопець батькам.</p>
	<p>— Ти що, дурний? — відмовляють його. — Та вона ж свинячу шкіру має.</p>
	<p>Але хлопець дуже любив її і настояв на тому, щоб узяти за жінку. Було весілля, після весілля забрав він її до себе. Живуть вони собі, і все йде добре. Але як захоче вона, то раз! — і забіжить у свою свинячу шкіру. І вже вона Льоха. Чоловік терпів це, терпів, а тоді розсердився та й спалив ту свинячу шкіру. І ніколи відтоді його жінка не робилася свинею. Живуть вони і діти мають, ї добре їм.</p>
	<p>А багацький парубок каже батькам;</p>
	<p>— Як той узяв собі за Жінку малу свинку та й добре йому, то я собі велику льоху візьму і мені ще лучче буде.</p>
	<p>— Добре, бери, — каже йому батько. -</p>
	<p>Почалося весілля, тягнуть свиню до столу, а вона кричить. Усі сміються. Бачать усі, що толку нема. І пустив її парубок до хліва. Тільки сорому з нею набрався. Бо свиня — то не людина, і людини з неї не зробиш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як свиню хотіли заміж віддати. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 402А**. Записано в селі Ожевому Сокирянського району Чернівецької області від Наталії Матвіївни Романишиної (1905 року народження, вдова, колгоспна пенсіонерка).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як свиню хотіли заміж віддати <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись давно жили собі чоловік і жінка і не було в них дітей. Та дуже їм хотілося мати дитинку.</p>
	<p>— Якби хоч нам порося народилося, — казали вони.</p>
	<p>От і народилося в них поросятко. А коли воно підросло, то почало скидати з себе шкіру. Коли порося скидало шкіру, то з нього ставала дуже гарна дівчина. Пішла вона поміж людей і одному хлопцеві вона дуже сподобалась.</p>
	<p>— Я буду її сватати, — каже син батькові.</p>
	<p>— Ти що, дурний? — відмовляють його. — Та вона ж свинячу шкіру має.</p>
	<p>Але хлопець закохався в неї і захотів на ній оженитись. Було весілля, а після весілля хлопець забрав дівчину до себе.</p>
	<p>Живуть вони собі, все в них добре. Але як дівчина захоче, то натягне свинячу шкіру і вона стає свинею. Чоловік терпів це, терпів, а потім взяв та спалив ту свинячу шкіру. З того часу його жінка ніколи не ставала свинею. Живуть вони, дітей мають і все у них добре.</p>
	<p>А багацький парубок каже батькам:</p>
	<p>— Як той взяв малу свинку собі за жінку та й добре йому, то я візьму собі велику свиню і мені ще краще буде.</p>
	<p>— Добре, добре, бери, — кажуть йому батьки.</p>
	<p>Почалося весілля, багацький парубок тягне свою свиню до столу, а вона кричить. Усі люди сміються. Бачать усі, що толку немає. І пустив парубок свиню до хліва. Тільки сорому набрався. Бо свиня, то не людина і людини з неї не зробиш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>50 (5103). Як свиню хотіли заміж віддати. СУС — 402А*. Записано 2008 року. Мокренчук Михайло Фокович (1943). Черкаська область, Монастирищенський район, Шабастівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
