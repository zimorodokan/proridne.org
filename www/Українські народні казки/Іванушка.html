<!--#include virtual="/-/inc/general__page_start.inc" -->
<title>Іванушка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Іванушка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іванушка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іванушка <br><span class="article__headerDescription">Українська народна казка Полтавщини</span></h1>
	<p>Жили піп і попадя. Найняли вони собі наймита. Піп сказав так:</p>
	<p>— Як ти на розсердишся, то я тобі вухо відріжу. А як я на тебе розсерджуся, то ти відріжеш мені вухо і ніс.</p>
	<p>От робив Іван у батюшки і все терпів, щоб не розсердитися. От батюшці набрид такий наймит, він і каже матушці:</p>
	<p>— Давай од нього втечемо.</p>
	<p>Наготували вони вузлики, мішки позав’язували і каже піп:</p>
	<p>— Як Іван вночі засне, ми од нього втечемо.</p>
	<p>А Іванушка це почув і коли вони поснули, він розв’язав один мішок і сам туди заліз.</p>
	<p>От біжать вони і мішки несуть, а Іванушка у батюшки за спиною тихенько каже:</p>
	<p>— Батюшко й матушко, візьміть і мене.</p>
	<p>А вони ще дужче біжать од нього. Добігли до моря та й вирішили заночувати. А Іван з мішка тут як тут. Полягали вони всі спати, а батюшка каже матушці:</p>
	<p>— Коли він засне, то вкинемо у море.</p>
	<p>Іван це підслухав та й перекотив матушку на своє місце, а батюшка уночі штовхнув її у воду.</p>
	<p>Дивиться, а Іван знову перед ним стоїть.</p>
	<p>— Що батюшко, ви розсердилися на мене?</p>
	<p>— Як же мені не сердитися, коли ми матушку втопили?</p>
	<p>Так Іван відрізав попові вухо і ніс.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>81 (4974). Іванушка. СУС 1000+1132+1120. Записала Павлюченко Вікторія 2008 року. Губенко Євдокія Петрівна (1938). Полтавська область, Машівський район, Сонячне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
