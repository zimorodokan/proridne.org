<!--#include virtual="/-/inc/general__page_start.inc" -->
<title>Материнська любов ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Материнська любов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Материнська любов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Материнська любов <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Якось лисиця захопилась полюванням і навіть не помітила, як споночіло. Вона далеко забігла від свого лисеняти, а коли повернулась до нори, його там уже не було.</p>
	<p>Довго плакала лисиця, але сльозами горю не зарадиш. Отож пішла вона лісом шукати свою дитину. У кожного звіра, який траплявся їй дорогою, вона запитувала те саме:</p>
	<p>— Скажи мені братику, чи не бачив ти, бува, мого синочка, лисеняти?</p>
	<p>Вовк відповів їй:</p>
	<p>— Ні, сестрице, не бачив.</p>
	<p>Кабан теж відповів:</p>
	<p>— Ні, сестрице, не зустрічав я твого синочка.</p>
	<p>Запитувала лисиця і оленя, і собаку, і багатьох інших звірів. На останок, здибавши буйвола, запитала і його:</p>
	<p>— Братику буйволе, чи не зустрічав ти, бува, мого синочка, лисеняти?</p>
	<p>Буйвіл, нашорошивши вуха, каже:</p>
	<p>— А який він із себе, твій синочок?</p>
	<p>— Та це така чистенька дитинка, носик має гостренький, оченята кругленькі, хутро шовкове, хвостик пухнастий.</p>
	<p>— Ні, не бачив такого, але трапилось мені дорогою жалюгідне створіння: очі в нього загноєні, вуха звисають, писок брудний, хвіст геть обліз. Усе воно якесь коростяве й худюще-прехудюще, ледь ногами перебирає.</p>
	<p>— Ой лишенько! — закричала лисиця. — Так це ж і є мій синочок!</p>
	<p>— Та невже? — здивувався буйвіл. — Але ж ти казала, що твій синочок — красень!</p>
	<p>— Ех, братику! — вигукнула лисиця, схлипуючи. — Хіба ти не знаєш, що для кожної матері її дитина найгарніша в світі?!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>267 (7485). Материнська любов. СУС 247. Записала Сеньків Сніжана 2009 року. Гах Лідія Петрівна (1943). Дніпропетровська область, Томаківський район, Топила</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Материнська любов <br><span class="article__headerDescription">Українська народна казка Кіровоградщини</span></h1>
	<p>У матері був єдиний син — дорогий, ненаглядний. Душі мати в ньому не чула, по краплині збирала росу для вмивання, найтоншим шовком вишивала сорочки. Виріс син ставний, гарний. Одружився з дівчиною дуже гарної вроди. Привів дружину в рідну хату. Незлюбила молода дружина свекруху, зненавиділа її. Одного разу молода дружина каже чоловікові:</p>
	<p>— Коли хочеш, щоб я жила з тобою, убий матір, а серце спали у вогні.</p>
	<p>Не здригнулось серце сина, зачарувала його дружина. Розповів син про все матері, а ще сказав, що якщо не вб’є її, то дружина піде від нього.</p>
	<p>— Що ти, сину, роби, як тобі велить серце, аби тобі було добре.</p>
	<p>Пішов син із матір’ю у діброву, убив її, вийняв серце з грудей, кинув у полум’я, яке щойно розпалив. Спалахнув сучок, тріснув, полетіла жарина, ударила в обличчя сину, обпекла. Скрикнув син, закрив долонею обпечене місце. Стрепенулось материне серце і прошепотіло:</p>
	<p>— Синочку мій, тобі боляче? Зірви листок подорожника, поклади до обпеченого місця, а до листка приклади серце моє, а потім кинеш у вогонь...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>89 (7971). Материнська любов. СУС —. Записала Шелест Дарія 2010 року. Шелест Марія Іванівна (1940). Кіровоградська область, Олександрійський район, Олександрія</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
