<!--#include virtual="/-/inc/general__page_start.inc" -->
<title>Чужий мед ☼ Українська народна казка ☼ Народна творчість</title>
<meta name="Description" content="Українська народна казка Поділля «Чужий мед» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чужий мед.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чужий мед <br><span class="article__headerDescription">Українська народна казка Поділля</span></h1>
	<p>У дрімучому темному лісі жила собі родина Медведенків: батько-ведмідь, мама-ведмедиця та три сини — Мишко, Марко та найменшенький Манюпуля. Ведмежа родина була дуже працьовита, тільки Манюпуля був трішки ледачий та задерикуватий. Старші братики завжди щось майстрували, допомагали батькам, а він ніяк не хотів нічого робити.</p>
	<p>Одного разу каже Марко до меншого брата:</p>
	<p>— Давай підемо лісами, полями, подивимося, як інші живуть. Може, й ти, братику, щось собі до голови візьмеш, чогось навчишся.</p>
	<p>Йшли вони, йшли, добряче втомилися та й назад повернулися. Аж дивляться, лісникова хатка стоїть. Вирішили зайти, перепочити трохи. Зайшли у двір, постукали у двері — ніхто не відповідає. А лісник в той час обходив свої угіддя.</p>
	<p>— Перепочинемо трішки на лавочці та й підемо додому, — сказав Мишко.</p>
	<p>Двоє старших братів сіли собі на лавочку, а Манюпуля почав з цікавості двір оглядати і натрапив на великий вулик. Заглянув усередину, а там по вінця запашного солодкого медку.</p>
	<p>— Дивіться, що я знайшов! — радісно загукав малий пустунець. — Це мій вулик, бо я його знайшов.</p>
	<p>Хоч як просили старші брати не брати чужого, Манюпуля не послухався. Взяв вулика та й поніс додому. А старші брати вирішили ще лісом погуляти, смачних ягід пошукати.</p>
	<p>А тим часом Манюпуля прийшов додому, витер спітнілого лоба, узяв найбільшу ложку та й мерщій до вулика. Аж тут щось біля вуха забриніло. Крізь маленьке віконечко до хати залетіла одна бджілка, друга, третя. Та як накинуться на малого пустуна і давай його жалити.</p>
	<p>— Ой-ой-ой! — закричав Манюпуля. — Рятуйте!</p>
	<p>— Це тобі за мед, — сказав батько-ведмідь, — ніколи не бери чужого.</p>
	<p>Замислився Манюпуля, звалив вулика на плечі та й поніс до лісникової хатини. Ось так провчили бджілки-трудівниці безтурботного ведмедика.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>136 (7846). Чужий мед. СУС —, новотвір. 1930 р. н. Записано 2010 року. Гулько Меланія (1930). Хмельницька область, Летичівський район, Щедрова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
