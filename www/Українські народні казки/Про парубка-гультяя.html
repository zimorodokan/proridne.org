<!--#include virtual="/-/inc/general__page_start.inc" -->
<title>Про парубка-гультяя ☼ Українська народна казка ☼ Народна творчість</title>
<meta name="Description" content="Українська народна казка Покуття «Про парубка-гультяя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про парубка-гультяя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про парубка-гультяя <br><span class="article__headerDescription">Українська народна казка Покуття</span></h1>
	<p>Жила собі бідна вдова, і мала вона одного сина. Звали його Гришею. Замість того, щоб помагати матері, він хотів тільки добре їсти й одягатись. Вивчився співати, танцювати. І любив повторювати слова: «Мне курятина, гусятина не естся, а баранины на дух не хочу».</p>
	<p>І ці слова дуже піднімали його в очах дівчат. Як піде танцювати, як почують від него дівчата ці слова, то липнуть до него, як мухи до меду. І він вибрав собі файну дівчину, багачку. А себе видавав за багацького сина, кожного разу приходив у інакшому вбранню.</p>
	<p>А то якраз був Великдень. За три дни був час показати себе. І було договорено, що він третьої днини на Великдень пришле до тої дівчини старости. Ну а дівчина була не промах і хотіла сама на свої очі подивитись, за кого вона має йти. І вирішила перебратися на старцю і допитатися до його хати в далекому селі. А то була викопана під горою землянка. Вона застала дома саму маму і попросила, щоб їй щось подати. А мама сказала, що в хаті ні куска хліба нема і спати нема де. А вона не вступилася, сказала, що не має де переночувати. І лягла під лавкою. Та й не спиться їй. Вона ж не спати прийшла.</p>
	<p>А десь по півночі прийшов Гриша. Він був голодний і злий, що не було на гулянні його дівчини і він не договорився з нею за старости. Попросив їсти. А мама сказала, що нічогісінько нема. Хіба «чисточетверговая саламата с сальцем из каганца». Він поїв тої саламати і ліг коло мами на печі спати, бо в хаті навіть ліжка не було.</p>
	<p>На другий вечір він знов прийшов у її село. Тільки пішов танцювати, зразу заспівав:</p>
	<p>— Мне курятина, гусятина не естся, а баранины на дух не хочу. А дівчина спитала:</p>
	<p>— Гришка, а не хочеш ти чисточетвергової саламати з сальцем із каганця?</p>
	<p>І тут він побачив, що вона все знає. І так засоромився, що мало не згорів від сорому. І втік з того села, і вже більше його там ніхто й не бачив.</p>
	<p>Цю російську казку розповідачка почула від «тьоті Шури Кардової» в селі Березівці Совєтського району Красноярського краю, тобто в Сибірі, куди сім’ю розповідачки вивезла більшовицька влада. Почула в 1947 р.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Трофанівка, Снятинського району, Івано-Франківської області 30 серпня 1987 року Савків Ганна Юріївна (1929)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
