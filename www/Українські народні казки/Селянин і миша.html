<!--#include virtual="/-/inc/general__page_start.inc" -->
<title>Селянин і миша ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Селянин і миша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Селянин і миша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Селянин і миша <br><span class="article__headerDescription">Українська народна казка Чернігівщини</span></h1>
	<p>Жив собі селянин, мав невеликий клаптик землі біля хати, на якому вирощував хліб. Одного разу на нивці він побачив нірку, в якій жила миша. Вона знищувала його посіви. І тоді вирішив селянин домовитися з нею. Пообіцяв кожного дня приносити по зернині. Мишка вилізала, з’їдала зернинку, а на її місце клала один золотий. Відтоді щоранку носив він їй їжу, а забирав гроші. Так було багато років.</p>
	<p>Одного разу селянин покликав свого сина, майбутнього господаря і розповів йому про мишу, яку годував зерном. Почав і син носити зерно і забирати золото. А потім подумав: «У тій норі мабуть багато золотих. Краще вбити мишу</p>
	<p>і забрати все, а не годувати її».</p>
	<p>Надумавши це, він узяв палицю і поніс мишці зерно. А коли вона вилізла, він ударив її палкою, але вбити не зміг, а відбив тільки шматок хвоста. Миша розгнівалась і вкусила хлопця. Хлопцеві стало зле, він ледь дійшов додому, розказав все батькові і невдовзі помер.</p>
	<p>Минув час. Прийшов селянин до нори. Вилізла миша.</p>
	<p>Чоловік їй і каже:</p>
	<p>— Давай дружити, як і раніше.</p>
	<p>Але миша йому відповіла:</p>
	<p>— Колишня дружба відновитися не може . Поки ти бачиш синову могилу, а я свого відбитого хвоста, ми не можемо стати друзями.</p>
	<p>Коли щось робиш, думай і про наслідки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>140 (4242). Селянин і миша. СУС —. Записано 2008 року. Ліскович Надія Степанівна (1937). Чернігівська область, Козелецький район, Новики</p>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
