<!--#include virtual="/-/inc/general__page_start.inc" -->
<title>Іван Шут ☼ Українська народна казка ☼ Народна творчість</title>
<meta name="Description" content="Українська народна казка Буковини «Іван Шут» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Шут.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван Шут <br><span class="article__headerDescription">Українська народна казка Буковини</span></h1>
	<p>Іван Шут робив у царя придворником. Каже йому цар:</p>
	<p>— Іване, до мене завтра мають з’їхатися на бенкет царі. Ти повинен ходити й дивитися, щоб ніде муха не сіла. Де сяде муха, ти повинен її вбити. Дав йому цар нагайку — ручка з козячої ноги — щоб він бив нею мухи.</p>
	<p>Всі сидять за столами, а Іван проходжається і дивиться, щоб ніде муха не сіла. А муха сіла турецькому цареви на лисину. Іван ударив ту муху і розбив цареви голову. Піднявся шум. Цар каже йому:</p>
	<p>— Іване, ось тобі бричка, ось тобі кінь. І забирайся, щоб тебе на моїй землі більше не було.</p>
	<p>— Ваше імператорство, — говори Іван. — Ви ж говорили мені, щоб я вбив муху, де не сяде. Я ж не винен, що вона сіла турецькому цареви на голову.</p>
	<p>— Без розмови забирайся, бо ти мене зганьбив, — каже цар. Запрягає Іван коня в бричку і їде в Туреччину. Заїжджає в їден багатий маєток. Там жив пан Аксан Аксанович. Каже йому Іван:</p>
	<p>— Продайте мені землі.</p>
	<p>— Скілко ж тобі продати?</p>
	<p>— Такий кусок продайте, як сидіння на бричці. Кілко ви мені скажете, тілко я заплатю. І мені треба документ, щоб було написано, де я взяв землю і як я взяв. І щоб були ваш підпис і печать.</p>
	<p>Вирізав собі Іван латочку землі з травою і поклав на бричку на сидіння. Заплатив Аксану Аксановичу, і той дав йому документ з печаттю. Сів на бричку і їде назад у Росію. Приїхав аж до царя під браму. Дивляться царські слуги — Іван приїхав.</p>
	<p>— Відчиняйте браму, — каже, — най я заїду.</p>
	<p>Ті відчинили браму, він заїхав усередину. Цар виходи на балкон.</p>
	<p>— Іване, я ж тобі сказав, щоб тебе на моїй землі не було!</p>
	<p>— Я ж не на вашій землі, я на турецькій. Встає з сидіння, а під ним кицка землі з травою.</p>
	<p>— Це, — каже, — турецька земля.</p>
	<p>Цар подивився на документ — все правильно.</p>
	<p>— Ти хоч на турецькій землі, але з мої виїжджай, — сказав цар.</p>
	<p>І поїхав Іван. Виїхав він з царства і наймився в багатих євреїв, що брали в посесію землю.</p>
	<p>— Що ж ти, Іване, можеш робити? — питають євреї.</p>
	<p>— Я можу курчата висилювати.</p>
	<p>— Кілко ж ти за раз можеш висидіти?</p>
	<p>— Сто штук.</p>
	<p>«Він може замінити п’ять квочок», — подумали євреї. І дали йому окрему кімнату, ящик з яйцями та й посадили його на ті яйця. Носять йому їсти, води. І сказав він, щоб ніхто туди не заходив сторонній.</p>
	<p>Сидить Іван тиждень, сидить два. Найшов собі цвяшок. Проб’є яйце з двох кінців, вип’є його і назад під себе покладе. І так щодень по штири-п’ять штук випиває. Просидів він три неділі, вже повинні лізти курчата.</p>
	<p>— Ну що там, Іване? — питають євреї. — Нічого не чути?</p>
	<p>— Нічого. Я сидю добре, обгортаю їх.</p>
	<p>Посидів Іван ще тиждень, знімають його з гнізда, починають розбирати яйця, перевіряти, а вони всі порожні.</p>
	<p>— Що таке, Іване? — питають.</p>
	<p>— Не знаю.</p>
	<p>— Що ж буде? Ти тілко сидів і курчат нема.</p>
	<p>— То так і буде.</p>
	<p>Та й пішов Іван собі далі. Може, ще й тепер ходи по світі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Гвоздівці, Сокирянського району, Чернівецької області 18 березня 1979 року Ґанґал Федір Кирилович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
