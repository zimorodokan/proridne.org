<!--#include virtual="/-/inc/general__page_start.inc" -->
<title>Добра дівчинка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Добра дівчинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добра дівчинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добра дівчинка <br><span class="article__headerDescription">Українська народна казка Чернігівщини</span></h1>
	<p>В одному селі жив дід старий-престарий, сивий-пресивий. Взимку на печі, а влітку на сонці грівся. В господарстві в нього були коза, курка і півник. Якось</p>
	<p>пішов дід на город.</p>
	<p>— Дідусю, візьми мене з собою!</p>
	<p>Дідусь оглядівся, нікого не побачив. Вже хотів іти до хати, коли побачив на капустяному листку маленьку дівчинку.</p>
	<p>— Звідки ти взялася?</p>
	<p>— Лелеки загубили, — відповіла дівчинка.</p>
	<p>Дід узяв її за руку, завів до хати, напоїв, нагодував і назвав її Лесею.</p>
	<p>Леся подякувала і почала поратися в хаті. Старий сидів і не міг намилуватися маленькою господаркою. Навівши лад у хаті, дівчина взяла відерце і пішла по воду. Наспівуючи якусь пісеньку, вона бігла крутою стежкою до джерельця, що весело дзюрчало в яру під вербою.</p>
	<p>Тільки зачерпнула води й хотіла йти до хати, коли бачить: біля стежки мурахи силкуються затягти свою здобич. Нагнулася Леся, продовбала більшу дірочку до мурашиної хати. І вони відразу ж затягли свою здобич.</p>
	<p>— Дякуємо тобі, добра дівчинко! — сказали комахи. Хотіла вже йти Леся, аж тут дорогу перегородило густе павутиння. Тільки подумала змахнути рукою, як здоровенний павук злякано глянув на дівчинку і попросив:</p>
	<p>— Не губи моєї домівки! Бaчиш, скільки я наловив мух і комарів? Не будуть вони уже ні тебе, ні діда, ні козу кусати.</p>
	<p>— Живи собі, не буду твого царства чіпати.</p>
	<p>— Спасибі тобі, добра дівчинко! — подякував павук.</p>
	<p>Вже Леся ступила на поріг, як де не візьмись бджілка. Літає над головою і благає:</p>
	<p>— Хтось зачинив наш вулик. Тепер ми не можемо потрапити до хати, а там від голоду й задухи помирають наші сестри…</p>
	<p>Недовго роздумуючи, дівчинка допомогла і бджілці.</p>
	<p>— Дякуємо, добра дівчинко!</p>
	<p>Прийшла до хати, а дід лежить сумний-пресумний.</p>
	<p>— Що з вами, дідусю?</p>
	<p>— Доки ти ходила про воду, прийшли розбійники, мене побили, останній кожух забрали, півнику голову скрутили, кізоньку на заріз повели. Лише курочка заховалася від них. Доведеться нам з голоду помирати.</p>
	<p>Вийшла Леся на подвір’я, сіла на призьбу, а з очей бризнули сльози. Аж тут де не візьмись курочка та й каже:</p>
	<p>— Йди, Лесю, до хліва, там повне гніздо яєць. Їжте на здоров’я.</p>
	<p>А через відчинене вікно до хати влетів бджолиний рій. Вони кинулися до великої макітри і наповнили її медом. Тільки вилетіла з хати бджоли, як через поріг поповзли мурашки. Кожен несе на спині пшеничне зеренце. Вони так старанно працювали, що через годину наповнили мішок золотистим зерном.</p>
	<p>Вже дідусь хотів зачинити двері, як побачив павука. Він приповз з своїми родичами і вони разом до вечора сплели такий одяг, якого нема на всьому білому світі.</p>
	<p>Щасливо зажили дід з внучкою, може ще й досі живуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>84 (4189). Добра дівчина. СУС —. Записала школярка Руденко Г. 2008 року. Коваленко Ніна Семенівна (1941). Чернігівська область, Козелецький район, Вовчок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
