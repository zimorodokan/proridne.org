<!--#include virtual="/-/inc/general__page_start.inc" -->
<title>Корова, кінь, вівця і собака ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Корова, кінь, вівця і собака» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Корова, кінь, вівця і собака.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Корова, кінь, вівця і собака <br><span class="article__headerDescription">Українська народна казка Чернігівщини</span></h1>
	<p>Зійшлися одного разу у дворі корова, кінь, овечка і собака. Почали вони гомоніти, а корова каже:</p>
	<p>— Досить нам вже себе хвалити. Бо хвалитися треба не тим, який ти гарний, а який з тебе толк. От я даю хазяїну молоко, а з нього он скільки їжі виходить.</p>
	<p>Почув це кінь та й розсердився.</p>
	<p>— Не хвались своїм молоком. От скажи мені, ти можеш возити хазяїна верхи чи борозну волочити? — сказав він.</p>
	<p>— Ні, не можу!</p>
	<p>— Ото ж бо! Без твого молока люди проживуть, а без моєї допомоги — ні!</p>
	<p>Слухала овечка, а тоді ратицею тупнула та й каже:</p>
	<p>— В місто одвезти чи поле зорати і віл може. А от ніхто з вас не може давати вовну на кожухи. А без кожухів людям холодно. А крім того, я і молоко, і м’ясо даю. Так, що найбільше користі я приношу.</p>
	<p>А собака, який лежав поруч як заскімлить:</p>
	<p>— Хвалитеся тим, що вас ріжуть та ваше м’ясо їдять, а з шкур чоботи та кожухи шиють! Велике діло! Ти лучче скажи, овечко, чи була б ти ціла, якби я тебе од вовків не обороняв? А без мене б злодії давно розтягли все добро з двору.</p>
	<p>Коли тут двором ішов хазяїн та й почув цю розмову. От і каже їм:</p>
	<p>— В кожного з вас є своє діло і з кожного є користь. Не сперечайтеся, а робіть кожен свою справу, то і всі будете корисні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>201 (4437). Корова, кінь, вівця і собака. СУС —. Записано 2008 року. Захарченко Валентина Миколаївна. Чернігівська область, Менський район, Ушня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
