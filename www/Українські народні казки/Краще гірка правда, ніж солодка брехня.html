<!--#include virtual="/-/inc/general__page_start.inc" -->
<title>Краще гірка правда, ніж солодка брехня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Краще гірка правда, ніж солодка брехня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Краще гірка правда, ніж солодка брехня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Краще гірка правда, ніж солодка брехня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив дідусь зі своєю старенькою бабусею дружно, весело. Сидячи на лавці, вели цікаву бесіду про минуле життя-буття.</p>
	<p>Ось одного вечора, відпочиваючи після роботи, дідусь запропонував бабусі зарізати гусака, бо вже піст пройшов і можна було їсти м’ясо, зварити борщ, капусняк.</p>
	<p>А було в них три гусаки, які любили, наївшись, нащипавщись зеленої травички, підніматися на крилах і літати під голубим небом височенько.</p>
	<p>Дідусь подумав: «Якого спіймати? Щоб був добрий і не брехав». Тут він скоро спіймав одного, сірого, і запитує його:</p>
	<p>— Ти будеш мене годувати, як я буду старенький і безсилий?</p>
	<p>— Ні, не буду. Я буду годувати себе і свою сім’ю, — відповів сірий гусак.</p>
	<p>Дід пустив його і сказав:</p>
	<p>— Лети, ти правду кажеш. Не брешеш.</p>
	<p>Потім спіймав другого, білого, і питає його:</p>
	<p>— Будеш годувати мене хилого і старенького?</p>
	<p>Гусак відповів:</p>
	<p>— Буду годувати свою сім’ю і себе.</p>
	<p>Дідусь сказав:</p>
	<p>— І ти правду кажеш. Лети собі геть.</p>
	<p>Потім спіймав третього гусака і запитує його дідусь, чи буде він годувати його на старості. Той відповів:</p>
	<p>— Так, я буду завжди вас годувати, водичкою напувати і ніколи не буду про вас забувати.</p>
	<p>І дідусь сказав йому у відповідь:</p>
	<p>— А ти уже говориш неправду, нічого подібного не буде.</p>
	<p>І зарізав без вагань брехунця-гусака.</p>
	<p>Ось і казці кінець, а хто слухав, молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (7224). Краще гірка правда, ніж солодка брехня. СУС (244***). Записала Біла Лілія Федорівна 2009 року. Панко Агрипина Миколаївна (1923). Дніпропетровська область, Петриківський район, Петриківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
