<!--#include virtual="/-/inc/general__page_start.inc" -->
<title>Вовчий пастух ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Вовчий пастух» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовчий пастух.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовчий пастух <br><span class="article__headerDescription">Українська народна казка Чернігівщини</span></h1>
	<p>Було це за старого режиму. Один пан взяв на охоту кріпака Тимоху за старшого над загонщиками. Охотилися вони з собаками, а їх з тридцять було. І лисогони, і вовкодави сибірські, і прості гончі. От поїхали вони на охоту на Лису гору.</p>
	<p>Загонщики пішли, а Тимоха остався. Не пройшло й години, біжить один і кричить:</p>
	<p>— На вовчого пастуха напоролись, а він десять собак скалічив!</p>
	<p>Тільки це сказав, коли прибіг другий і собі:</p>
	<p>— Тимохо, пан казав і цих собак давати. Ми на якогось чорта напоролись.</p>
	<p>А собак шкода було, таких тепер і за золото не купиш. От Тимоха собі й думає: «Із звірячим пастухом не жартують. Краще підождати». А з лісу вже кричать:</p>
	<p>— Давай, Тимохо, допомогу! Де ти там?</p>
	<p>Крик підняли, а собаки як озвіріли.</p>
	<p>— Беріть, хлопці, собак та й ідіть, — каже Тимоха.</p>
	<p>Собаки пішли, а він остався. Пройшло дві години, а звір з лісу не біжить, собаки його вигнати не можуть. Лисиця вибігла та зайці, але яке до них діло. Чує, а в лісі заграли: «Ту-ту-ту!». Аж душа зраділа. Собачий гавкіт то наближався, то зникав. Коли це почув:</p>
	<p>— Бережись!</p>
	<p>Вилетіла з лісу зграя та в чисте поле. Попереду звірюга, сірий, попелястий, кудлатий, а збоку, під животом — червонуватий. Проти такого вовка усі інші — щенята. Старі люди колись казали, що такі вовчі пастухи на біду з лісу виходять.</p>
	<p>Як побачили собаки вовка, то остовпіли. Молодші вити не своїм голосом стали. А він вибіг на поле, сів і зуби вишкірив. Пси обсіли його, а напасти не можуть. Передні лапи стрибають, задні присідають і хвіст між ногами.</p>
	<p>Тимоху з тої комедії сміх розбирає. А вовчище сидить на задніх лапах, вуха затис і зубами клацає. А тоді встав та й пішов просто лобом на собак. Пси розступилися, наче перед великим паном. Жоден з місця не зрушив, щоб побігти за ним. А охотники і не гнали.</p>
	<p>Лісники казали, що без людської крові такі зустрічі не обходяться. Бог велить таким вовчим пастухам з’являтися один раз на сто років.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (4552). Вовчий пастух. СУС —. Записала Овсієнко Олена Миколаївна 2008 року. Овсієнко Іван Антонович (1926). Чернігівська область, Новгород-Сіверський район, Об’єднане</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
