<!--#include virtual="/-/inc/general__page_start.inc" -->
<title>Вовк-колядник ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Вовк-колядник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк-колядник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк-колядник <br><span class="article__headerDescription">Українська народна казка про тварин</span></h1>
	<p>Були собі дід та баба, і було в їх семеро овець, курочка рябенька і песик Левонтович. От сидять вони та й кажуть: «Якби це хто нам заспівав — оддали б йому овечку». А вовк підслухав, іде та:</p>
	<div class="poem">
		<p>
			— Із горки на горку дворець,<br>
			У діда, у баби семеро овець,<br>
			Курочка рябенька, песик Левонтович,<br>
			[Віддай, діду, овечку].
		</p>
	</div>
	<p>— Оддаймо, діду, йому овечку. Взяли і оддали.</p>
	<p>Приходе вовк і на другий день:</p>
	<div class="poem">
		<p>
			— Із горки на горку дворець...
		</p>
	</div>
	<p>Та так ходив, аж поки всіх овець не переносив, і курочку рябеньку, і песика Левонтовича. Іще іде:</p>
	<div class="poem">
		<p>
			— Із горки на горку дворець,<br>
			[У діда, у баби семеро овець,<br>
			Курочка рябенька, песик Левонтович,<br>
			Віддай, діду, бабу].
		</p>
	</div>
	<p>Дід слухав, слухав, взяв бабу і оддав. Одніс вовк бабу. Ще приходе:</p>
	<div class="poem">
		<p>
			— Із горки на горку дворець...
		</p>
	</div>
	<p>Думав дід, думав; нічого дать. Взяв і вийшов сам. Вовк і його з’їв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк-колядник. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 162. Зап. І. І. Манжура в с. Вільшана Харківського пов. Час запису не зазначений. Відділ рукописів Бібліотеки Академії наук СРСР (Ленінград)., зібр. № 60, од. зб. 97, арк. 232.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк-колядник <br><span class="article__headerDescription">Українська народна казка Чернігівщини</span></h1>
	<p>Жив собі дід та баба. Жили вони не в селі, а хатка їхня стояла в дрімучому лісі. От прийшло Різдво. Дід і баба приготувалися і ждуть колядників. Ждали вони, ждали, ніхто до них не йде, бо хата далеко від села. І зажурилися старі. Але чують, хтось стука. Дід і баба зраділи, до вікна біжать. Чують:</p>
	<p>— Дозвольте колядувати!</p>
	<p>Дід і баба в один голос:</p>
	<p>— Колядуйте!</p>
	<p>Раптом товстий вовчий голос каже:</p>
	<p>А в діда, діда перва ягничка,</p>
	<p>Друга теличка.</p>
	<p>Третя баба,</p>
	<p>Давай, діду, ягничку!</p>
	<p>Дід каже:</p>
	<p>— Не дам!</p>
	<p>Баба каже:</p>
	<p>— Не дам, вона в нас одна!</p>
	<p>Вовк як почав стукати-грюкати у вікна і в двері, аж хата трясеться. Та ще й кричить:</p>
	<p>— Давай, діду, бо й тебе з’їм!</p>
	<p>Що було робити дідові? Узяв та й вивів ягничку. Взяв вовк ягничку на плечі та й поніс у ліс. З’їв її і знову приходить колядувати. Підходить до вікна, гукає:</p>
	<p>— Дозвольте колядувати!</p>
	<p>Дід відповідає:</p>
	<p>— Нема чого давати!</p>
	<p>А вовк стукає-грюкає, добивається:</p>
	<p>— Дозвольте, бо й вас з’їм!</p>
	<p>Дід і каже:</p>
	<p>— Колядуй!</p>
	<p>Вовк знову колядує:</p>
	<p>А в діда, діда перва ягничка.</p>
	<p>Друга теличка,</p>
	<p>Третя баба,</p>
	<p>Давай, діду, теличку!</p>
	<p>Дід плаче, баба плаче, а вовк стукає-грюкає. Що було дідові робити? Взяв та й віддав теличку. Вовк забрав теличку і поніс в ліс. Їв, їв, не доїв телички. Вернувся знову до діда. І знову питає:</p>
	<p>— Дозвольте колядувати!</p>
	<p>Дід відповідає:</p>
	<p>— Нема чого давати!</p>
	<p>Вовк почав стукати, ламати двері, ось-ось влізе в хату. Дід злякався і дозволив. Вовк колядує:</p>
	<p>А в діда, діда перва ягничка.</p>
	<p>Друга теличка,</p>
	<p>Третя баба,</p>
	<p>Давай, діду, бабу!</p>
	<p>Дід каже:</p>
	<p>— Не дам.</p>
	<p>Вовк кричить:</p>
	<p>— Давай, бо й тебе з’їм, хату поламаю!</p>
	<p>Попрощався дід з бабою, заплакав, а баба зав’язалася великою хусткою. Узяв вовк бабу на спину і поніс. Приніс до того місця, де лежала недоїдена теличка, посадив бабу на пеньок, а сам став доїдати теличку. Баба сидить на пеньку і шепче:</p>
	<p>— Рости, рости, пеньку, вгору!</p>
	<p>Вовк пита:</p>
	<p>— Що ти кажеш?</p>
	<p>— Та кажу, щоб ти швидше їв та й мене з’їв.</p>
	<p>І знов баба каже:</p>
	<p>— Рости, рости, пеньку, вгору!</p>
	<p>Доїв вовк теличку, не наївся, хотів бабу їсти. Як гляне, а баба високо на пеньку сидить. Вовк розсердився, почав гризти пеньок. Поламав зуби і пішов до коваля, щоб вставити залізні. Баба сидить на пеньку і каже:</p>
	<p>— Рости, рости, пеньку, вниз!</p>
	<p>Пеньок зробився низенький, баба скочила і пішла. Іде, іде баба лісом, вже втомилася. Аж дивиться, стоїть хатка, зроблена з сиру та масла, колодка також зроблена з сиру та масла. Баба відірвала колодку і з’їла, а сама увійшла в хату.</p>
	<p>В хаті все було зроблено із сиру та масла. Баба вколупала з плити сиру та масла, наїлася, залізла під корито, яке стояло посеред хати і сидить. Коли це приходять господарі, дикі кози. Ввійшли й питають:</p>
	<p>— Хто був в нашій хаті? Хто поламав грубу?</p>
	<p>Їм ніхто не відповідає. Подоїлися кози, позаліплювали грубу, полягали спати. На другий день пішли пастись, а цапа залишили сторожувати.</p>
	<p>Баба сидить під коритом і шепче:</p>
	<p>— Спи, спи, цапуньку, на одне очко і на друге!</p>
	<p>Цап заснув. Баба вилізла з-під корита, наїлася сиру і знову сховалася.</p>
	<p>Прийшли вечором кози, набили цапа, що не встеріг хатки, подоїлися, позаліплювали дірки і полягали спати. А вдень залишили цапа з трьома очима.</p>
	<p>Баба сидить під коритом і шепче:</p>
	<p>— Спи, спи, цапуньку, на одне очко і на друге!</p>
	<p>Цап заснув на два, а на третє дивиться. Баба тільки вилізла, хотіла вколупати сиру і масла, а цап бабу цап за рукав і держить.</p>
	<p>Прийшли кози і хотіли бабу забити. Але вона відпросилася, сказала, що буде їм вірно служить.</p>
	<p>Баба все робила, а кози йшли пастися і залишали одного цапа стерегти, щоб баба не втекла. Потім звикли кози до баби і перестали стерегти.</p>
	<p>Баба і воду носила, і траву рвала, і хату підмітала. Добре було козам з бабою жить. Але скучно було бабі за дідом.</p>
	<p>Як тільки пішли кози пастись, баба наколупала сиру та масла в платок і пішла до діда. Приходить, залізла на горище і сидить над діркою.</p>
	<p>Дід наварив каші, сів у сінях на порозі і їсть. Баба взяла грудку масла та й вкинула в кашу. Дід подумав, що то щось погане впало і вилив кашу в цебрик. Ще було трохи в горщику, вилив у миску і їсть. Баба знов взяла і кинула грудку масла в кашу. Дід почав їсти, бо більше нема. Розкуштував дід, що каша була добра, то з’їв ще й ту, що з цебрика. Баба тоді й каже:</p>
	<p>— Дідусю, зніми мене!</p>
	<p>Дід зрадів, зняв бабу з горища. І живуть вони дружно, добро наживають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>244 (4503). Вовк-колядник. СУС порівн. 162А*. Записано 2008 року. Дерев’янко Олександра Іванівна (1925). Чернігівська область, Прилуцький район, Прилуки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
