<!--#include virtual="/-/inc/general__page_start.inc" -->
<title>Як наймит попа провчив ☼ Українська народна казка ☼ Народна творчість</title>
<meta name="Description" content="Українська народна казка Поділля «Як наймит попа провчив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як наймит попа провчив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як наймит попа провчив <br><span class="article__headerDescription">Українська народна казка Поділля</span></h1>
	<p>В одного попа служив у наймах молодий хлопець, звали його Петром. До чого ж розумним та кмітливим був хлопець. Ось послухайте, як він одного разу провчив свого хазяїна.</p>
	<p>Був у попа великий шмат землі. От їдуть піп і Петро у поле орати. А попадя збирає кожному торбу з їжею в поле. Попові торба білесенька. У торбі — біла паляниця, курка печена, редьочка червоненька, яблучка квашені.</p>
	<p>А для Петра — торба темна, як свята земля. А в торбі кожний день — чорний сухар та солоний оселедець.</p>
	<p>От приїдуть у поле та й круть до обіду. А підходить обідня пора, випрягає Петро воли, щоб паслися. А батюшка іде до кринички, водички поп’є, на природу полюбується.</p>
	<p>Сідають вони обідати — кожен до своєї торби. Пообідали. Піп лежить собі під вербою спочиває. А Петро, як з’їсть оселедця із сухарем, то від кринички відійти не може. Сонечко пригріває, а Петро кожний раз до кринички поспішає. А піп, знай собі, тільки пузо погладжує. І так щодня.</p>
	<p>От і вирішив Петро батюшку провчити. На другий день, як завжди, виїхали в поле орати. Не забула попадя їм торби з обідом дати. Попові — біла паляниця та курка печена, а Петрові — чорний сухар та солоний оселедець.</p>
	<p>От настала обідня пора. Став Петро воли випрягати, а піп, як завжди, пішов до кринички прогулятись. Петро швидко випряг воли, взяв попову білесеньку торбину та й почав їсти. Поки піп прийшов, то Петро уже закінчив трапезу, ліг в холодочку спочивати.</p>
	<p>Прийшов батюшка, побачив, що Петро з’їв його торбу, але нічого не сказав. Розв’язав Петрову торбу, з’їв.</p>
	<p>До вечора орали.</p>
	<p>— Постій, Петре, піду води нап’юся, — кожний раз просив піп.</p>
	<p>А Петро тільки посміхається. На другий день їхали піп з Петром у поле орати і була у них одна торба.</p>
	<p>З тих пір піп і наймит завжди обідали разом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>75 (7044). Як наймит попа провчив. СУС —. Записано 2009 року. Харків Віра Левківна (1927). Вінницька область, Погребищенський район, Чапаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
