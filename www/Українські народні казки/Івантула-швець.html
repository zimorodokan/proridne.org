<!--#include virtual="/-/inc/general__page_start.inc" -->
<title>Івантула-швець ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Івантула-швець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Івантула-швець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Івантула-швець <br><span class="article__headerDescription">Українська народна казка Гуцульщини</span></h1>
	<p>Був у селі бідний чоловік. Його називали Івантула-Швець. Він жив тим, що лагодив і шив людям різне взуття. Одного разу прийшов до него корчмар Мошко. І каже Іванови: — Ти би мені не наймився на один день? А Іван питає:</p>
	<p>— А що робити?</p>
	<p>— Орати.</p>
	<p>— Піду.</p>
	<p>На другий день прийшов Івантула до Мошка, взяв воли і пішов у поле орати. Оре до обіду, дивиться, плуг догори підоймило. Іван пригорнув землю, подивився, а там желізний котел. Забив Івантула на тому місці патик і думає: «Увечері прийду заберу». Пригнав він увечері до Мошка воли. Мошко каже:</p>
	<p>— Ходи, Іване, до хати. Будеш вечеряти. А Іван відповідає:</p>
	<p>— Зараз прийду. Іду подивлюся, як там у мене дома, помиюся і прийду.</p>
	<p>Та пішов додому, взяв мішок і відправився в поле дивитися, що там є в землі. Прогорнув землю і витягнув котел. Відкрив, а там золоті гроші. Забрав він ті гроші в мішок і поніс додому. Та викопав під печею яму і закопав. А собі лишив лиш два золоті. І пішов до Мошка на вечерю. Дав Мошко йому їсти, а він каже:</p>
	<p>— Дай мені щось випити. Мошко відповідає:</p>
	<p>— Я тобі не дам, бо в тебе нема грошей.</p>
	<p>— Дай, дай, я тобі заплачу.</p>
	<p>— Давай гроші, я тобі вже даю.</p>
	<p>І кинув Івантула Мошкови на стіл ті два золоті. Мошко добре напоїв його. Давав, кілко Іван хотів. Іван напився, а Мошко каже:</p>
	<p>— Іване, признайся, відки в тебе ці золоті.</p>
	<p>Іван не хотів признаватись. А відтак узяв та й признався.</p>
	<p>— Я в тебе орав і найшов ці гроші в земли. Цілий котел з грішми. А Мошко каже:</p>
	<p>— Ти позич мені ці гроші.</p>
	<p>— Я тобі позичу, але щоби ти мені віддав.</p>
	<p>— Я тобі за рік віддам не котел, а півтора кітла, — каже Мошко. Іван узяв та й позичив. Мошко прийшов, забрав гроші й поніс. Минає рік, а Мошко гроші не віддає. Іван іде до Мошка й каже:</p>
	<p>— Рік минув, а ти мені гроші не віддаєш.</p>
	<p>— Іди, Іване, я в тебе не брав ніякі гроші. Подавай мене в суд. Які я в тебе гроші брав? Та ж ти не маєш ніяких грошей, це всі знають.</p>
	<p>Іде Іван додому. Пропали гроші. «Що я маю робити з Мошком?» — думає Іван. І придумав.</p>
	<p>Зробив Іван велику драбину, приніс її вночі під Мошкову хату, приставив її так, що вона досягала вікна на другому поверсі, і виліз під то вікно. І питає:</p>
	<p>— Мошку, ти спиш? А Мошко каже:</p>
	<p>— Ні, не сплю. Хто це?</p>
	<p>— Бог. А Мошко питає:</p>
	<p>— Боже, що ти від мене хочеш?</p>
	<p>— Я потребую, аби ти віддав тому бідному чоловікови гроші, що ти в него позичив. А як не віддаш, то на місці твої хати зробиться озеро.</p>
	<p>І пішов Івантула з драбиною.</p>
	<p>На другий день рано приходить Мошко до Івана і будить його.</p>
	<p>— Іване, ти спиш?</p>
	<p>— Ні, не сплю. Що, хочеш, Мошку, мене вбити?</p>
	<p>— Ні, — каже, — в мене сеї ночі був бог.</p>
	<p>— Мені не в голові, хто в тебе був. Іди собі геть.</p>
	<p>— Іване, я тобі гроші приніс. Півкітла. А пів віддам другий раз, десь за дві неділи.</p>
	<p>— Добре, най буде.</p>
	<p>Минає дві неділи — не приносить Мошко гроші. Одного разу приходить він до Івана, а Іван точить дерев’яне яйце. Мошко питає:</p>
	<p>— Що ти, Іване, робиш?</p>
	<p>— Мені замовив один пан, щоби я йому зробив це яйце. Пані має сидіти на цім яйци чотири неділи і має з цего яйця вийти золотий кінь.</p>
	<p>А Мошко каже:</p>
	<p>— Може би, ти мені це яйце продав?</p>
	<p>— Ні, не продам. Ти мені так не заплатиш, як той пан.</p>
	<p>— Іване, я заплачу тобі більше. Кілко ти скажеш.</p>
	<p>Іван сказав, кілко то має коштувати, і Мошко пішов. І вернувся до Івана з грішми. Іван дав йому яйце і каже:</p>
	<p>— Покладеш це яйце у кобілку. І аби жінка сідала на то яйце і сиділа чотири неділи.</p>
	<p>Приніс Мошко додому то яйце і каже жінці:</p>
	<p>— Маєш сидіти на цім яйци і має з него вийти золотий кінь. А жінка каже:</p>
	<p>— Мошку, ти хоч’, аби я на цім яйци вмерла?</p>
	<p>— Не вмреш.</p>
	<p>Жінка сіла на то яйце і сидить. Сидить три неділи. Вже зовсім ослабла.</p>
	<p>— Мошку, я вже не годна сидіти.</p>
	<p>— Сиди ще тиждень.</p>
	<p>Посиділа вона ще тиждень. Мошко взяв то яйце і ковтає ним до підлоги — нема нічого, яке було, таке й є. Розлютився Мошко, узяв то яйце і кинув у кропиву. А в кропиві сидів заєць. Вискочив заєць і побіг. А то соненько сходило, і він росяний був. Та й блищався на сонці. Мошко кричить:</p>
	<p>— Не, не, лоша!</p>
	<p>А «лоша» втекло. Мошко прийшов до хати й свариться з жінкою:</p>
	<p>— Ти не могла ще зо два дни посидіти? Таке файне лоша втекло. Іде Мошко до Івана та й розказує йому:</p>
	<p>— От було золоте лоша! Але втекло. А Іван каже:</p>
	<p>— Най би була жінка ще сиділа. Вона лихо гріла. Іван сидить і робить макогін. Питає Мошко:</p>
	<p>— Чуєш, Іване, що ти таке робиш?</p>
	<p>— Молодило роблю одному панови, — каже Іван.</p>
	<p>— Та й що з цим молодилом робити?</p>
	<p>— Жінку відмолоджувати. Бо в того пана жінка стара, а він хоче, би була молода.</p>
	<p>Мошко каже:</p>
	<p>— В мене жінка така стара зробилася, на тім яйци сидючи. Я би хотів, аби вона відмолодла.</p>
	<p>— Як ти хоч’, то давай гроші.</p>
	<p>Мошко пішов до хати, взяв гроші і заплатив Іванови. І питає:</p>
	<p>— Що я маю з цим молодилом робити?</p>
	<p>Прийдеш додому і скажеш жінці, щоби вона зібралася так, як до школи. І би вона дивилася в дзеркало, чи файна, чи ні. А ти станеш ззаду жінки і цим молодилом вдариш її по голові. Але фест. І вона відмолодне.</p>
	<p>Взяв Мошко «молодило» і пішов додому д’жінці. І каже:</p>
	<p>— Ну, Сурко, збирайся так, як до школи. А Сурка питає:</p>
	<p>— Що ти хоч’ зі мною робити?</p>
	<p>— Нічого не хочу. Збирайся. Жінка зібралася, а Мошко каже:</p>
	<p>— Дивися в дзеркало.</p>
	<p>Жінка стала коло дзеркала та й дивиться. А Мошко став ззаду і ударив жінку макогоном по голові. Жінка впала і вмерла. Мошко сіпав її сюди-туди — жінка не рухається. Лишив Мошко жінку в хаті і побіг до Івана. Каже:</p>
	<p>— Йой, Іване, що я собі зробив!</p>
	<p>— Що, Мошку?</p>
	<p>— Я жінку вбив. Ти мене добре нарадив. А Іван каже:</p>
	<p>— Мошку, добре ти зробив. Тепер, — каже, — бери поховай жінку і женися другий раз. І буде в тебе молода жінка.</p>
	<p>Отак Мошко з Іваном виграв.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 8 березня 1983 року Грицюк Марія Дмитрівна (1944 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
