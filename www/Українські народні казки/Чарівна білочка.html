<!--#include virtual="/-/inc/general__page_start.inc" -->
<title>Чарівна білочка ☼ Українська народна казка ☼ Народна творчість</title>
<meta name="Description" content="Українська народна казка Поділля «Чарівна білочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна білочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна білочка <br><span class="article__headerDescription">Українська народна казка Поділля</span></h1>
	<p>В одному селі в убогій хатинці, що стояла під лісом, жила мати з трьома дочками. Ненька тяжко працювала, щоб нагодувати й одягнути дітей. Якось, граючись, дівчатка помітили, що на дереві сидить білочка й уважно спостерігає за ними. А потім білочка запитала в дітей:</p>
	<p>— Можна, я поживу у вас?</p>
	<p>— Звичайно, живи, — відповіли дівчатка, — будемо гратися разом.</p>
	<p>Відтоді білочка почала у них жити.</p>
	<p>Пройшло багато років. Дочки виросли. Кожного вечора мати просила Бога, щоб послав їм щасливу долю. А білочка слухала ці молитви і говорила:</p>
	<p>— Гарні у тебе дочки. Я допоможу їм. Мені відомо, де живе їхнє щастя.</p>
	<p>Незабаром усі три дочки вийшли заміж за гарних, добрих та працьовитих парубків із сусідніх сіл і залишили рідну домівку. Сумувала матуся за своїми дітьми, але й раділа їхньому щастю.</p>
	<p>Та одного разу тяжко захворіла. Вона не могла доглянути худобу, прати білизну, поратися на городі. Послала білочку покликати дочок.</p>
	<p>Прийшла та до старшої, а вона якраз мила посуд. Сказала, що залюбки пішла б, але не має часу. Тоді білочка перетворила її на ганчірку і побігла до середньої дочки. Та підмітала хату і відповіла так само, як старша сестра. Білочка розлютилась і перетворила її на віник.</p>
	<p>Молодшу дочку застала теж за роботою: вона місила тісто на хліб. Коли почула слова білочки про хворобу матері, відразу побігла до неньки. Лише по дорозі згадала, що забула помити руки.</p>
	<p>Дочка не відходила від матері, поки та не одужала. Білочка нагородила меншу дочку. З того часу люди говорять про неї тільки добрі слова, а Бог посилає її достаток та щастя.</p>
	<p>А середня та старша так і не розлучаються зі своєю роботою. Одна по цілих днях миє посуд, а друга — мете хату.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (5998). Чарівна білочка. СУС —. Записала Коваль Світлана (7 клас) 2008 року. Коваль Надія Дмитрівна (1924). Хмельницька область, Хмельницький район, Доброгорщі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
