<!--#include virtual="/-/inc/general__page_start.inc" -->
<title>Неслухняні три дочки ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Неслухняні три дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Неслухняні три дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Неслухняні три дочки <br><span class="article__headerDescription">Українська народна казка Бойківщини</span></h1>
	<p>Неслухняні дочки були в батька-жида. Ті три дочки дуже лінувались робити. Мав батько корову, а вони сказали: — Тату, продайте корову, а купіть козу. Він не хотів того робити, але вони все йому то повторювали, і він послухав. Заняв корову на базар і продав, а купив дві кози. Пригнав їх додому. Каже старша дочка:</p>
	<p>— Я піду кози пасти. А та собі:</p>
	<p>— Я піду кози пасти. А третя:</p>
	<p>— Я піду кози пасти.</p>
	<p>І погнала козу пасти старша.</p>
	<p>— Я, — каже, — буду там вишивати, гафтувати.</p>
	<p>Пасе вона, а кози йдуть та йдуть. Не може вона ні вишивати, ні гафтувати. Приганяє вона кози додому і нічого не каже.</p>
	<p>Іде друга дочка пасти кози. Вона хоче вишивати, не може й сісти, бо кози йдуть та йдуть. Приганяє вона кози додому. І нічого не каже.</p>
	<p>Іде третя дочка пасти. Пасе третя — кози йдуть далі й далі. Вже дороги знали. Нема коли ні вишивати, ні гафтувати. Приганяє вона кози додому і каже:</p>
	<p>— Я не піду більше пасти. Друга каже:</p>
	<p>— Я не піду пасти. Третя каже:</p>
	<p>— Я теж не піду пасти. А батько що? Батько їм:</p>
	<p>— Той піде кози пасти, котрий найраніше встане і слово скаже. Прийшлось рано вставати — ніхто не встає. Лежать усі три дочки, лежить батько. Дивляться одно на другого, ніхто не встає, ніхто не говорить.</p>
	<p>А до одної дочки ходив хлопець. Приходить до хати, кланяється.</p>
	<p>— Добрий день!</p>
	<p>А вони всі мовчать, ніхто нічого не каже. Усі мовчки дивляться. Хлопець підходить до батька й каже:</p>
	<p>— Подайте мені горівки.</p>
	<p>А той нич не каже. Тоді він іде до шафи, бере фляшку горівки, кладе на стіл, бере булку, бере масло. П’є горівку, їсть булку з маслом. Та й питає корчмаря:</p>
	<p>— Що заплатити?</p>
	<p>А жид нічого не каже. Він тоді що робить? Бере ту дочку, до якої він ходив, веде в другу кімнату й лягає з нею спати. І ніхто нич не каже. Його тото збундючило. Узяв він господареву маймурку, поставив серед хати і в ню, вибачте,...</p>
	<p>І тоді господар сказав, тато:</p>
	<p>— Не можу терпіти. Серце пукає. Ти випило горівки, виспалося... А дочки в долоні плещуть:</p>
	<p>— Тато підуть кози пасти! Тато підуть кози пасти! Жид пішов кози пасти і пасе їх по нешній день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Буковинка, Турківського району, Львівської області 18 серпня 1990 року Комарницький Віктор Несторович (1929)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
