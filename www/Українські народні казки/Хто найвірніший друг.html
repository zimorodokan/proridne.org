<!--#include virtual="/-/inc/general__page_start.inc" -->
<title>Хто найвірніший друг ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Хто найвірніший друг» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто найвірніший друг.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто найвірніший друг <br><span class="article__headerDescription">Українська народна казка Бойківщини</span></h1>
	<p>Колись люди бідували. Була панщина, ходили на панську роботу. Подумали селяни, що треба того пана вбити. Зібралися разом, прийшли до пана і кажуть: — Будемо його вбивати. А оден каже:</p>
	<p>— Не штука його вбити. Треба зробити, аби він так мучився, як мучилися ми. Роздягнемо його і відвеземо в ліс.</p>
	<p>Роздягли його, відвезли в ліс і зв’язали йому руки й ноги. А один мудрий чоловік каже:</p>
	<p>— А як він перегризе шнурок та й утече? Оде є пень. Зробимо клина, заб’ємо в пень і запхаємо його руки в щілину. Клин виб’єм, і пана зловить за руки, і він уже не втече.</p>
	<p>Так вони й зробили. Най пана мухи їдять. А один бідний чоловік рано встав і каже:</p>
	<p>— Жінко, я йду в ліс та врубаю патика, бо нема чим їсти зварити.</p>
	<p>— Та йди, — жінка йому.</p>
	<p>Пішов він у ліс і почав рубати. Чує ґвавт. Він — на той ґвавт. Думав, що там такий, як і він, і на него вовк напав. Вхопив патик, прибігає, а то — пан. Він каже:</p>
	<p>— Пане, та я нині перший раз рубаю, даруйте. Пан йому:</p>
	<p>— Будеш цілий свій вік рубати, лише рятуй. Я дам тобі ще за тото мішок грошей.</p>
	<p>Той чоловік забиває клина, пень розганяє, руки панові витягає, та й пошурував їх, аби кров розійшлася. Пообрізував на панови сокирою шнурки, дав йому з себе блюзку. Тоді пан йому каже:</p>
	<p>— Іди додому і приведи свого найвірнішого друга. Я дам тобі мішок грошей.</p>
	<p>Чоловік прийшов додому та й порубав того патика, що приніс, жінка зварила йому обід, дала йому їсти, і він став думати: хто його найвірніший друг. Кого взяти? А жінка підходить та й питає:</p>
	<p>— Чого ти, чоловічку, так задумався?</p>
	<p>А він їй каже:</p>
	<p>— Що тебе обходить?</p>
	<p>Але жінка його притисла, і він признався. Тоді жінка говорить йому:</p>
	<p>— А хто ж тобі найвірніший друг? Ти та й я — найвірніші. Як ми тоти грошики возьмем, купим собі поля, худоби, дітей уберем.</p>
	<p>А чоловік каже:</p>
	<p>— Добре ти кажеш, жіночко. Ти та й я — найвірніші. Зібралися вони і пішли обоє в ліс. Чоловік узяв з собою сокиру, аби ще врубав собі в лісі патика, як буде йти додому. Прийшли до того пня, чоловік ляг та й заснув. А баба вперта, чекає грошей. Дивиться — йде пан. Як завидів пан, що є двоє в лісі, покликав жінку. Вона підбігла. Пан питає її:</p>
	<p>— Що за чоловік там лежить? А жінка говорить:</p>
	<p>— То мій чоловік. Він врятував пана, а пан сказав, що дасть мішок грошей.</p>
	<p>Пан їй:</p>
	<p>— Якщо то ваш чоловік, ми йому відрубаєм голову, і я вас забираю до себе. Бо як дам вам гроші, то вас обох уб’ють. А як возьму вас до себе, то будете з дітьми коло мене жити і нічого не будете робити.</p>
	<p>Порадилися вони обоє, підходять до чоловіка, пан витягає з-за ременя в чоловіка сокиру і дає жінці.</p>
	<p>— Ти будеш відрубувати, а я буду за ноги його тримати.</p>
	<p>Пан тримає чоловіка за ноги, жінка звела сокиру, а пан потягнув чоловіка за ноги, і жінка забила сокиру в землю. Чоловік схопився, а пан каже йому:</p>
	<p>— Ти мене врятував уночі, а я тебе — вдень. Я тобі казав, аби ти взяв з собою найвірнішого друга, а ти — найтяжчого ворога взяв. Знай, чоловіче, що за гроші ніякого друга нема. Найвірніший друг — пес. А тепер я, чоловіче, беру тебе до себе, бо ти не маєш уже з ким жити.</p>
	<p>І пан забрав його до себе. Та й жиє він там і донині.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 22 жовтня 1994 року Фединяк Дмитро Федорович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хто найвірніший друг <br><span class="article__headerDescription">Українська народна казка Бойківщини</span></h1>
	<p>Був собі молодий чоловік. Робив лісником. Оженився він. Жили собі мирно. Пішов єдного разу в ліс на свій обхід. Ішов лісом, ішов і прийшов на єдну поляну. Там був пеньок. Сів він на той пеньок спочити і на нім заснув. А коло нього сидів собака. Він почув, що собака став брехати. Прокинувся, дивиться, а до нього йде якийсь панисько. Файно вбраний, в капелюсі, в плащі. Питається той пан:</p>
	<p>— Що ти, чоловіче, тут робиш? А він говорить:</p>
	<p>— Я гайовий, така моя робота. Дивлюсь за порядком, щоб хто щось не зрубав.</p>
	<p>Тоді пан говорить йому:</p>
	<p>— Ти жонатий? А він:</p>
	<p>— Так. Є в мене, — каже, — жінка.</p>
	<p>— Скажи мені, кого ти найліпше поважаєш?</p>
	<p>— Жінку.</p>
	<p>— А хто найвірніший друг людині? А він думав, думав і говорить:</p>
	<p>— Жінка, тому що я її люблю. Тоді пан говорить йому:</p>
	<p>— Я маю для вас завтра роботу. Возьми жінку, возьми сокиря мале, і я вам дам роботу. А собаку з собою не бери, бо вона вам помішає. А за ту роботу я вам дуже добре заплачу.</p>
	<p>Приходить він опівночі додому. Жінка питається:</p>
	<p>— Де ти так довго був?</p>
	<p>— Знаєш, у мене обходів багато. Всюди треба було подивитися. Був я на єдні поляні і сів на пеньок. Приходить до мене пан. І говорить мені, щоб ми обоє прийшли завтра на ту поляну. Дасть нам обом роботу. Робота довго тривати не буде. Десь коло півтори години.</p>
	<p>Жінка говорить:</p>
	<p>— Добре, підем.</p>
	<p>Рано встали і обидвоє пішли. Собаку з собою не брали, тілько взяли сокирятко мале, як пан сказав. Приходять на ту поляну, до того пенька. Він говорить:</p>
	<p>— Сядьме і трохи відпочинем. А то я щось замучився. Вночі не міг спати.</p>
	<p>Посідали. І він заснув на тім пеньку. Дивиться жінка, іде якийсь панисько. Несе на плечах міх. Підходить до них. Вона хотіла розбудити чоловіка, а він каже до неї, той панисько:</p>
	<p>— Не буди. Нехай спить. Він замучений. Видно, вночі не спав. Зняв він міх з плечей на землю. Жінка його питається:</p>
	<p>— Що ви за єден?</p>
	<p>Потиху питає, щоб чоловіка не розбудити. А пан питається:</p>
	<p>— А вам чоловік не розказував про мене?</p>
	<p>— Розказував про єдного пана. Казав, що пан нам дасть обом роботу. І добре нам за ту роботу заплатить.</p>
	<p>Пан каже:</p>
	<p>— То я сам. Говорить до жінки:</p>
	<p>— Ти знаєш, що є в тім міху?</p>
	<p>— Ніт, — каже вона.</p>
	<p>Він розв’язав міх, а там повний міх грошей. Пачками. Тоді каже до неї:</p>
	<p>— Як будеш зо мною згідна, дам тобі отой міх грошей. Маєш зробити єдну роботу. Скажи, будеш зо мною згідна?</p>
	<p>А вона не знає, що, яка робота. -...Ти видиш мішок грошей? А вона каже:</p>
	<p>— Виджу.</p>
	<p>— То буде твій. Якщо ти відрубаєш свому чоловікови голову, даю мішок грошей.</p>
	<p>Вона подивилась на мішок. То ж мішок грошей! Подивилася на чоловіка. Взяла сокиру. А чоловік поклав голову на пеньок. Вона піднесла сокиру і хотіла відрубати йому голову. Піднесла сокиру вгору, а пан хопив її за руку і держить над чоловіком. І тоді будить його помалу. Щоб він не напудився, що над ним сокира висить. Пробудив його і каже:</p>
	<p>— Я питав, що людині найвірніше. А ти сказав, що жінка. Якби ти був тут з псом, то він би мене до тебе не допустив, хоча було б і сто мішків грошей. А жінка хотіла відрубати тобі голову за мішок грошей.</p>
	<p>На тому вони розійшлися. Чоловік з жінкою пішли собі додому, але життя у них уже веселе не було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Коростів, Сколівського району, Львівської області 22 грудня 1990 року Стечак Федір Миколайович (1932)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
