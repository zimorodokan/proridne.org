<!--#include virtual="/-/inc/general__page_start.inc" -->
<title>Про лисичку ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Про лисичку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про лисичку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про лисичку <br><span class="article__headerDescription">Українська народна казка про тварин</span></h1>
	<p>Були собі дід та баба. Пішли вони у поле жита жать. На полудень вони собі взяли глечичок молочка. Прийшли вони на поле. Баба і каже до діда:</p>
	<p>— Де б оце глечичок з молочком поставити нам в спряту?</p>
	<p>— Постав, стара, цеє молочко в кущик.</p>
	<p>Баба послухала діда і поставила в кущик. От пішли вони жать. Жнуть та й жнуть. А лисичка прибігла та й випила молочко, та голови із глечика назад не вийме. Ходить лисичка, головою крутить та й каже:</p>
	<p>— Ну, глечичок, пошутив та й буде ж уже, випусти мою головоньку! Буде ж тобі, голубчик, буде!</p>
	<p>Не одстає глечик, хоч ти що хоч роби.</p>
	<p>— Подожди ж, проклятий глечик! Не одстаєш, ну, так я тебе утоплю.</p>
	<p>Побігла лисичка до річки глечика топить. Вбігла вона в річку, всунула голову в воду, — повен глечик і набрався води. Так глечик за собою в воду і лисицю потягнув.</p>
	<p>Хто казав, той медок лизав, а хто слухав, той медок нюхав. Ось тобі казка, а мені бубликів в’язка.</p>

	<figure class="illustration">
		<img class="illustration__image" loading="lazy" decoding="async" src="/-/i/Про лисичку — 01.png" alt="ПРО ЛИСИЧКУ — Українська Народна Казка Про Тварин" title="ПРО ЛИСИЧКУ — Українська Народна Казка Про Тварин">
		<figcaption class="illustration__caption">ПРО ЛИСИЧКУ — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про лисичку. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 64. Зап. В. Криницький у с. Гнідин Остерського пов. Чернігівської губ. Час запису не зазначений. Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 113—114.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>223 (6537). Про лисичку. СУС 68В. Записано 2009 року. Нечипоренко Валентина Іванівна (1939). Вінницька область, Козятинський район, Козятин</p>
			<p>292 (7430). Про лисичку. СУС 68А. Записано Шторц О. А. 2009 року. Литовченко Олена Давидівна (1971). Дніпропетровська область, Нікопольський район, Орджонікідзе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про лисичку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Принесли дід і баба в поле глечик з молоком.</p>
	<p>— Де ж це його поставити? — бідкається баба.</p>
	<p>— Постав, стара, це молоко в кущик.</p>
	<p>Баба послухала діда, поставила в кущик. От пішли вони жати. Жнуть та й жнуть. А лисичка прибігла та й випила молочко, але голови з глечика назад не вийме. Ходить вона, головою крутить та й каже:</p>
	<p>— Ну, глечичок, пожартував та й випусти мою головку! Буде ж тобі, голубчику, буде.</p>
	<p>Не одстає глечик, хоч що хоч роби.</p>
	<p>— Підожди, проклятий глечику, я тебе втоплю.</p>
	<p>Побігла вона в річку, всунула голову у воду і набрався повен глечик води.</p>
	<p>Так глечик за собою в воду і лисицю потягнув.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>40 (5237). Про лисичку. СУС 68В. Записано 2008 року. Горобець Анна Олександрівна (1953). Черкаська область, Монастирищенський район, Шабастівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про лисичку <br><span class="article__headerDescription">Українська народна казка Чернігівщини</span></h1>
	<p>Жили дід і баба. Перед постом каже баба дідові:</p>
	<p>— Ти знаєш, що скоро піст наступає?</p>
	<p>— Знаю, — отвічає дід.</p>
	<p>Баба йому й каже:</p>
	<p>— Поїдеш у неділю на базар, візьмеш крупи і муки, продаси і купиш різної риби.</p>
	<p>Запряг дід у неділю коня і поїхав на базар. Попродав те, що взяв і накупив риби майже мішок. Зібрався старий і поїхав додому. Проїжджає попід лісом, аж на дорозі лежить лисиця. Дід зупинився, підійшов до неї, а вона нежива. Він лисицю підняв, а вона й не ворушиться. Тоді він поклав її на сани і радіє, що буде бабі хороший комір, і баба буде рада. Їде собі та аж з радості співає. А лисичка запах риби почула, мішок тихенько прокусила і викидає рибку на ходу по дорозі. Викинула всю, а тоді сама зіскочила, а дід поїхав. Склала усю рибку в одну купу та почала їсти. Наїлася доволі, аж підходить вовк.</p>
	<p>Що се ти, кумо-лисонько їси?</p>
	<p>— Рибку.</p>
	<p>— А де ти її набрала?</p>
	<p>— Он бачиш озеро?</p>
	<p>— Бачу.</p>
	<p>— От і йди туди. Там є проруб, встроми у проруб свого хвоста і приказуй: ловись рибко, велика й маленька!</p>
	<p>Пішов вовк, посидів трошки, а рибка не ловиться. Він прибігає до лисички і каже їй:</p>
	<p>— Щось не ловиться рибка, лисичко!</p>
	<p>А вона йому:</p>
	<p>— Так треба було довго сидіти!</p>
	<p>Він знов вернувся до озера, устромив хвоста в проруб і приказує:</p>
	<p>— Ловись рибко, велика й маленька!</p>
	<p>А лисичка доїла всю рибку, підійшла до річки та й дивиться на вовка. А мороз був великий і вода почала замерзати. От хитруха й каже:</p>
	<p>— Сиди, скільки я тобі скажу, тоді й наловиш.</p>
	<p>А коли вода замерзла і вовчий хвіст примерз, лисиця й каже:</p>
	<p>— От тепер і витягуй рибу, вона вся твоя буде.</p>
	<p>Він почав тягнути, а хвіст не відривається. Лисиця й каже:</p>
	<p>— Зараз я покличу людей на допомогу.</p>
	<p>— Не треба людей, ти сама допоможи.</p>
	<p>— Я нічого не вдію, хвіст треба відрубувати сокирою.</p>
	<p>А сама побігла до села і стала кричати:</p>
	<p>— Люди добрі, ідіть вовка рятувати!</p>
	<p>Люди почули про вовка і стали брати хто коромисло, хто вила і побігли на озеро. Вовк як побачив, що люди біжать його бити, то з усіх сил як рвонув, та так, що хвіст одірвався. А сірий так побіг, що за ним аж курява піднялася. А лисичка стояла і сміялася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6 (4321). Про лисичку. СУС 1+2. Записала Гончар Аліна. Любімський Петро Іванович (1937). Чернігівська область, Городнянський район, Городня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
