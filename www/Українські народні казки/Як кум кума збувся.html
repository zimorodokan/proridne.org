<!--#include virtual="/-/inc/general__page_start.inc" -->
<title>Як кум кума збувся ☼ Українська народна казка ☼ Народна творчість</title>
<meta name="Description" content="Українська народна казка Буковини «Як кум кума збувся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як кум кума збувся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як кум кума збувся <br><span class="article__headerDescription">Українська народна казка Буковини</span></h1>
	<p>Кум прийшов до кума на друге село на празник. Попразникували, жінка з дітьми пішла додому, а кум лишився. Та й сидить, та й сидить, та й їсть, та й їсть. А хазяїн муси його годувати. Як його збутися? Пішов хазяїн до шефа поста та й розказує про своє горе:</p>
	<p>— ...Не можу збутися кума. А шеф говори:</p>
	<p>— Я його так випровадю, що більше його тут не буде. Він же не приписаний у нас сидить, то я йому добре дам.</p>
	<p>А румуни сильно тоді били. Вислухав хазяїн шефа та й каже:</p>
	<p>— Нє, треба так зробити, щоб я не був винен.</p>
	<p>— Добре, — каже шеф.</p>
	<p>І договорилися вони, як зробити.</p>
	<p>Хазяїн пішов додому і відкрив вікно. Стоїть він коло вікна, а шеф проходи попри хату. Привитався та й питає:</p>
	<p>— Що робите?</p>
	<p>— Наводю порядок в хаті після празника. А ви куди йдете?</p>
	<p>— Іду шукати тих, що не приписані після храму сидять. У мене є дома багато роботи. Я їх поставлю город копати.</p>
	<p>Почув це той, що сидів уже штири дні після празника, та й проси хазяїна:</p>
	<p>— Ви мене відвезіть за село, бо як встрітить мене шеф поста в селі, то буде бити.</p>
	<p>Хазяїн каже:</p>
	<p>— Добре. Я буду їхати до млина, то й тебе візьму.</p>
	<p>Наважили вони п’ять пудів кукурудзи. Хазяїн сказав, що треба точно важити, бо в млині крадуть. Поклали мішок з кукурудзою на візок, а коло мішка ляг кум, і хазяїн накрив його вереткою. Та й везе його попри пост, бо так договорився з шефом. Їдуть вони, а шеф виходи на дорогу.</p>
	<p>— Куди їдеш?</p>
	<p>— До млина. Везу п’ять пудів кукурудзи.</p>
	<p>— Хіба тут п’ять пудів? Тут багато більше, — каже шеф. Каже шеф «тут» та по кумови буком.</p>
	<p>— Нє, тут лиш п’ять, я сам важив. А шеф каже:</p>
	<p>— Нє, більше.</p>
	<p>Та й знов буком по веретці. Хазяїн усе твердить «п’ять», а шеф усе «більше», та все кума буком. Вибив його добре та й каже:</p>
	<p>— Ну, їдь.</p>
	<p>А кум такий збитий, що аж слабий. Приїхали вони до млина.</p>
	<p>— Ну, куме, беріть колачі та йдіть додому, а я буду молоти. А кум каже:</p>
	<p>— Кілко буду жити, більше у вас на празнику не буду.</p>
	<p>— Чого це?</p>
	<p>— Бо ви дуже вперті. Нащо ви твердили «п’ять» та й «п’ять»? Каже він «десять», то най би було «десять», аби лиш не бив. Не будьте такі вперті. Кілко буду жити, у вас не буду.</p>
	<p>Та й пішов битий кум додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 23 жовтня 1979 року Камінський Сергій Андрійович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
