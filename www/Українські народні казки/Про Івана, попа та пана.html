<!--#include virtual="/-/inc/general__page_start.inc" -->
<title>Про Івана, попа та пана ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про Івана, попа та пана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана, попа та пана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана, попа та пана <br><span class="article__headerDescription">Українська народна казка Бойківщини</span></h1>
	<p>Як оженився бідний Іван, то взяв і жінку бідну. І нічого вони не мали. Прожили вони рік, з’явилася в них дитина. Прийшлося ту дитину хрестити, куми не хотять іти кумувати, бо нема кому кумувати, бо він бідний. І післав його піп, би він пішов до пана, би пан йому пустив покумувати свиней. Він приходить до пана і просить:</p>
	<p>— Ніхто не хоче йти до мене кумувати. То пустіть своїх свиней, би покумували вони.</p>
	<p>Пан каже пані:</p>
	<p>— Пусти не лише свиню, пусти геть і пацята, най ідуть Іванови кумувати.</p>
	<p>Іван виходить від пана, жене свині. Люде дивляться, що пан тілько свиней дав Івану. І пішли до Івана кумувати, бо буде гостина. Іван каже сусідам:</p>
	<p>— Приходьте в куми. Мені пан дав свиней, щоб я різав, бив, би-м мав гостину, би люде мали ся чим гостити і мені кумувати.</p>
	<p>Поприходили сусіди, порізали ті свині, наварили всього, напекли — дуже файну гостину справив Іван на хрестини. Охрестили дитину, прийшов на ту гостину й піп. На другий день сходяться люде до церкви, піп сміється з пана.</p>
	<p>— Ну, — каже піп, — як ваші свині кумували?</p>
	<p>А пан каже:</p>
	<p>— Нічого. Кумували.</p>
	<p>Та стиснув пан плечима і пішов додому.</p>
	<p>І закликає пан Івана до себе додому і радить його:</p>
	<p>— Слухай, Іване, наш піп джуе молиться, він дуже святий, має зноситися на небеса. І він має золото. Треба щось зробити, би ти то золото від нього забрав. Ти, Іване, тото зроби.</p>
	<p>А Іван питається пана:</p>
	<p>— А як то зробити?</p>
	<p>А пан був на попа дуже злосний, що піп з нього за тоти свині сміявся. І навчив пан Івана, як він має зробити, аби пан посміявся з попа. І найшов пан для Івана попівські апарати.</p>
	<p>Коли люде виходили з церкви, Іван сховався в кут і лишився в церкві. Та перебрався в попівські апарати. І голосно мовив:</p>
	<p>— Господи помилуй! Дайте мені отця духовного. Він тої ночі буде зноситися на небеса! Най забирає у валізку своє золото і піде з ним на небеса.</p>
	<p>Увечері піп узяв свою валізку з золотом, узяв з собою попадю і прийшов до церкви. А Іван уже стоїть там з великим. А той Іван був дуже сильний. Бере він попа й попадю в міх, а валізку з золотом у руку. І потягнув він той міх догоди на дзвіницю. А попови в’ївся в бік мотуз, яким був перев’язаний міх, і піп голосно застогнав. А Іван крикнув:</p>
	<p>— Господи помилуй! У царстві таких не треба.</p>
	<p>Та й пустив той міх, і він покотився сходами донизу. А Іван з валізкою пішов геть.</p>
	<p>Прибігає Іван до пана, подає валізку з золотом і каже:</p>
	<p>— Я вже тото зробив!</p>
	<p>А на другий день приходить до церкви, піп править. Та й знов:</p>
	<p>— Господи помилуй! Пане, як ваші свині кумували?</p>
	<p>А пан у відповідь:</p>
	<p>— Господи помилуй! Як ви зносилися на небеса?</p>
	<p>На тім вони й розійшлися. І пан віддав Іванови за попівське золото весь свій маєток.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>124 (2379). Про Івана, попа та пана. СУС 1737. 4 грудня 1990 р. Чудак Михайло Петрович (1931). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
