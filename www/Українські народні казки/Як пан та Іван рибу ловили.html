<!--#include virtual="/-/inc/general__page_start.inc" -->
<title>Як пан та Іван рибу ловили ☼ Українська народна казка ☼ Народна творчість</title>
<meta name="Description" content="Українська народна казка Поділля «Як пан та Іван рибу ловили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан та Іван рибу ловили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан та Іван рибу ловили <br><span class="article__headerDescription">Українська народна казка Поділля</span></h1>
	<p>Вирішили пан та Іван, його наймит, порибалити. Закинули вудки і чекають. Ось поплавок, що на Івановій вудці, захитався і зник під водою. Іван швидко витягнув вудку і на гачку висів невеликий окунець. А в пана не клювало. Довго сиділи вони так більше нічого не впіймавши. Вже й додому збиралися йти, коли раптом щось потягло панову вудку на середину річки .</p>
	<p>— Оце, мабуть короп або щука! — викрикнув пан, але продовжував стояти на березі.</p>
	<p>А Іван прожогом кинувся у воду за вудкою, яку все щось тягло і тягло. Коли ж витягнув, дивиться, а на гачок зачепилася видра мордою. Віддає Іван видру панові, а пан каже:</p>
	<p>— Давай поміняємось. Ти мені даси окуня, а я тобі цю видру.</p>
	<p>Засміявся в душі Іван з панової недоумкуватості, але пристав на обмін. Приходить веселий пан додому. Думає, що обдурив Івана. Та далебі. Хвалиться перед панією:</p>
	<p>— Я перехитрив Івана .Мені попалась видра, а Іван зловив окунця. Я й обмінявся з ним. З риби юшка буде, а то якийсь звір.</p>
	<p>— Ну й дурень же ти! — каже пані. — З видри можна шапку пошити, або комір</p>
	<p>до шуби. Біжи мерщій і забери в Івана видру.</p>
	<p>Пішов пан, наказує віддати, але Іван не погоджується:</p>
	<p>— Ми ж чесно обмінялись. Ви ж самі цього захотіли, пане!</p>
	<p>Прийшов пан ні з чим додому. Тоді пані каже:</p>
	<p>— Подавай його до суду! Видра попалась на твою вудку, значить твоя.</p>
	<p>Іде суд. Допитує суддя пана:</p>
	<p>— Розкажіть. Як все було.</p>
	<p>А пан хотів перед судом показати свою вченість та й сказав слова на вчений манер:</p>
	<p>— Іван зловив окунь, а я видир (замість видру)</p>
	<p>А суддя не зрозумів його вченості і аж розсердився:</p>
	<p>— А то ти в нього видер. То ти ще й злодій! Ану марш в тюрму!</p>
	<p>Так і посадили пана у в’язницю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (6528). Як пан та Іван рибу ловили. СУС —. Записала Мельник Валентина. Чигирин Марія Андріївна (1900-1978). Вінницька область, Калинівський район, Панасівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
