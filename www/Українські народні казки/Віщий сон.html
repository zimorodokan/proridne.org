<!--#include virtual="/-/inc/general__page_start.inc" -->
<title>Віщий сон ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Віщий сон» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Віщий сон.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Віщий сон <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Не так це вже дуже давно було. Років з сорок або й може менше.</p>
	<p>Одна жінка розказала мені тепер, що у неї був брат, звався Володя. І той Володя мав дівчину. Та дівчина купалася і втопилася. Він дуже за нею сумував, сильно плакав. Довго ні з ким не гуляв з дівчат. Але одного разу він був на полях робив, орав у другому селі сусідньому і побачив там дівчину, яка йому дуже сподобалася. От він став до неї ходити. Але якщо він туди йшов, то через місток коло ставка.</p>
	<p>І от одного разу він іде і чує, що дуже хтось плаче в очереті хтось. І він рішив піти, думав, що це людина плаче. Захотів спасти ту людину і побіг в очерет шукати, хто ж там,думає, може, там хто покинув дитину. Але проходив по очереті і нікого не знайшов. Він став, злякався дуже, ноги так у нього задерев’яніли, що він не міг поступитися. Але нагадав, що колись йому мама казала: «Якщо не рукою, то хоч в думці перехрестися, і сатана від тебе відійде». От він так став молитися, перехрестився і відпустило йому, перестало плакати. Він вибрався з очерету і пішов на греблю, пішов додому. Прийшов додому, та не міг заснути до цілого ранку. А рано своїй сестрі каже, розказує про це все, що він бачив. Але сестра йому не повірила. Каже:</p>
	<p>— Ти тиняєшся ночами, то ще й не те тобі буде показуватися.</p>
	<p>І засміялася, і на цьому все. Але пройшов час і Володя пішов знов на те село. І повертався так же само додому пізно і знов же повторилося те саме( щось плакало дуже сильно в очереті). Але він туди вже не пішов рятувати, а прийшов додому і знов сестрі розказав і вона знову не хотіла повірити.</p>
	<p>Якось він робив на полі, орав трактором і теж вночі повертався додому. Тут же на цій греблі перекинувся. Він почув сильний плач у очереті, злякався, його торкнуло щось у душі, не справився з рулем і перекинувся. Там і помер.</p>
	<p>А сестрі, коли вже Володю похоронили, справили обіди, приснився сон, що мертва дівчина прийшла до сестри прийшла і каже:</p>
	<p>— Це я Володю забрала. Я його так сильно любила, що не могла його покинути для когось, для якоїсь дівчини. А тепер він зі мною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (5202). Віщий сон. СУС —. Записано 2008 року. Качалаба Олена Василівна (1937). Черкаська область, Маньківський район, Кищенці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
