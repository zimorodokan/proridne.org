<!--#include virtual="/-/inc/general__page_start.inc" -->
<title>Як ведмідь відганяв муху від цигана ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Як ведмідь відганяв муху від цигана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як ведмідь відганяв муху від цигана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як ведмідь відганяв муху від цигана <br><span class="article__headerDescription">Українська народна казка Кіровоградщини</span></h1>
	<p>Один циган упіймав малого ведмедика, приручив його і вимуштрував робити всякі витівки. Ведмідь виріс, звикся з чоловіком і слухався його. Циган ходив з ведмедем по селах, а той показував всякі комедії.</p>
	<p>Одного разу циган наморився, одійшов трохи від дороги і ліг спочити. А ведмедеві сказав:</p>
	<p>— Ти ж дивись, Михайле, щоб мені ніхто не заважав.</p>
	<p>— Нікого не підпущу, спи собі.</p>
	<p>Циган заснув, а ведмідь сів над ним і очей з нього не зводить. Не встиг циган добре заснути, як уже причепилась до нього муха. Спочатку муха сіла циганові на ніс. Ведмідь махнув лапою. Муха злетіла з носа і сіла на щоку. Ведмідь знову махнув лапою. Муха піднялася, повертілася і сіла йому на лоба. Ведмідь розсердився і каже:</p>
	<p>— Почекай же ти, я навчу тебе, як мене дратувати!</p>
	<p>Розмахнувся і з усієї сили як торхнув цигана каменюкою по лобі. Циган і не колихнувся.</p>
	<p>Ведмідь зажурився, жалко йому стало свого хазяїна. А муха почала з нього глузувати:</p>
	<p>— Ех ти, кудлатий дурень! Ти думав мене вбити, а в свого хазяїна попав. Ось так услужив, нічого сказати.</p>
	<p>Звідси приказки народилася: «Застав дурня Богу молитися, то він і лоба поб’є», «Послужливий дурень страшніший від ворога».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>188 (8084). Як ведмідь відганяв муху від цигана. СУС 163А*. Записав Новіков Віталій 2010 року. Кобилянська Олена Іванівна (1950). Кіровоградська область, Ульянівський район, Кам’яна Криниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
