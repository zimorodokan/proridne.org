<!--#include virtual="/-/inc/general__page_start.inc" -->
<title>Як женихів звірі з’їли ☼ Українська народна казка ☼ Народна творчість</title>
<meta name="Description" content="Українська народна казка Буковини «Як женихів звірі з’їли» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як женихів звірі з’їли.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як женихів звірі з’їли <br><span class="article__headerDescription">Українська народна казка Буковини</span></h1>
	<p>Брат Василь і сестра Ганя були сиротами. Брат дуже жалів сестру і все їй приносив. Але знайшлися в сестри два женихи. Стали вони до неї ходити, щоб вибрала когось із них собі за чоловіка. А брат не хотів її нікуди від себе давати, і вони боялися брата. Був він дуже сильний, і знала його вся звір у лісі: і заєць, і лисиця, і вовк, і ведмідь, і ще багато. Звірі ходили за ним, і стерегли його, і служили йому.</p>
	<p>Задумали ті двоє женихів убити брата, щоб їм не заважав. Наповіли вони сестрі, щоб післала його до млина. Пішов брат до млина, і з ним пішла вся звір. Вийшов брат з млина, а ті двоє заперли двері, і вся звір зосталася в млині заперта.</p>
	<p>Тоді наповіли женихи сестрі, щоб вона якось зв’язала братові руки. Врізала вона собі кіски і стала ними гратися з братом. І зв’язала йому докупи мізильні пальці обох рук. Як вона це зробила, то й женихи надійшли. Та й кажуть:</p>
	<p>— Доста тобі, братчику, ходити по світі — уб’ємо тебе.</p>
	<p>— Як маю я вмирати, то дай ми, сестро, мою сопілочку, най затужу, — сказав брат.</p>
	<p>Та й почав Василь грати на сопілку.</p>
	<p>А у звірів у млині був Василів канчук. Він дав його звірям і сказав: «Як буде з цего канчука капати кров, то знайте, що, може, застанете, а може, й не застанете мене живого». Як затужив Василь, то так і закапала кров з канчука. Заєць перший це повидів.</p>
	<p>— Дивіться, — крикнув він, — з канчука кров капає! Може, застанем нашого хазяїна живого.</p>
	<p>Почули це звірі, глянули на канчук та до дверей. А двері заперті. Ведмідь як навалився на них, то вони так і відпали. І побігли всі до свого хазяїна. Першим прибіг заєць. Скочив через вікно в хату, побачив, що в хазяїна зв’язані руки, скочив йому на коліна і перегриз кіску на пальцях. І вже йому руки вільні. А тут і всі інші звірі прибігли.</p>
	<p>Каже хазяїн звірям:</p>
	<p>— Порозривайте цих двох на кавальчики, а сестру лишіть: я сам буду її карати.</p>
	<p>Пішов він, подумав, а тоді вернувся, прив’язав сестру до дуба, поклав коло неї цебер і в’язку сіна.</p>
	<p>— Як з’їш цю в’язку сіна і наплачеш цей цебер сліз, тоді я тебе відпущу.</p>
	<p>Ходив він по лісі день, ходив другий. Тоді повернув до неї — нема в цебрі сліз, та й сіно лежить, як лежало. Повернув другий раз — нема сліз. А на третій раз прийшов — цебер повний. І хоч сіна вона не з’їла, пустив її брат.</p>
	<p>— Іди. І аби-с знала, як братови смерти шукати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Круглик, Хотинського району, Чернівецької області 11 січня 1977 року Шилін Николай Іванович (1901)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
