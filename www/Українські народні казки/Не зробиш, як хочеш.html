<!--#include virtual="/-/inc/general__page_start.inc" -->
<title>Не зробиш, як хочеш ☼ Українська народна казка ☼ Народна творчість</title>
<meta name="Description" content="Українська народна казка Буковини «Не зробиш, як хочеш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не зробиш, як хочеш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не зробиш, як хочеш <br><span class="article__headerDescription">Українська народна казка Буковини</span></h1>
	<p>Поштар возив пошту і потеряв велику суму грошей, двадцять тисяч. З того горя він пішов до панського ставу і скочив у воду, щоб утопитися. А в той час над’їхав пан. Він побачив чоловіка у воді і каже своєму їздовому: — Витягни з води чоловіка. Треба врятувати його. Їздовий скочив у воду і витягнув потопаючого чоловіка. Виляли з него воду, а він і каже:</p>
	<p>— Нащо ви мене витягли з води?</p>
	<p>— Чого так говориш? — спитав пан.</p>
	<p>— Бо в мене таке велике горе, що вже не можу на світі жити.</p>
	<p>— Розкажи, в чім діло, може, я тобі поможу.</p>
	<p>І поштар розказав, що він потеряв велику суму.</p>
	<p>— ...Прийдеться мені на каторгу йти. То я рішив покінчити із своїм життям.</p>
	<p>Пан сказав:</p>
	<p>— Як це правда, то я тобі допоможу. Я тобі цю суму дам. Поштар почав цілувати панови руки й ноги і сказав:</p>
	<p>— Не зробиш, як хочеш, а як бог дасть.</p>
	<p>Пан якраз закурював. Слова поштаря йому сподобалися і він записав їх на коробочці з сірниками. І дав йому пан грошей, стілко, скілко він загубив.</p>
	<p>А той пан дуже погано жив із своєю жінкою. І жінка рішила вбити його. Дала вона тисячу рублів парикмахеру і сказала:</p>
	<p>— Як будеш його брити, то заріж.</p>
	<p>Пішов пан бритися. Парикмахер брив, брив його і став гострити бритву, щоб зарізати. А пан перекурював і прочитав уголос на сірниковій коробочці слова: «Не зробиш, як хочеш, а як бог дасть». Парикмахер то вчув і подумав: «Пан знає, що я його маю рубати». Та й каже:</p>
	<p>— Ви думали, пане, що я вас хочу зарізати? Ви, видко, хотіли мене випробувати та сказали, щоби паня дала мені тисячу рублів. І щоб я вас зарізав.</p>
	<p>І віддав парикмахер панови ту тисячу рублів. Пан зрозумів, у чім діло, приніс ту тисячу рублів додому, дав жінці і сказав:</p>
	<p>— Оце ціна крові. Так Іуда продав Христа за тридцять срібняків. Я не хочу марати рук, але забирайся, щоб я тебе не видів.</p>
	<p>І вона забралася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 13 листопада 1979 року Твердохліб Петро Николайович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
