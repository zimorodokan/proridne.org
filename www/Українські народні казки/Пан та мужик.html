<!--#include virtual="/-/inc/general__page_start.inc" -->
<title>Пан та мужик ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Пан та мужик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пан та мужик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пан та мужик <br><span class="article__headerDescription">Українська народна казка Полтавщини</span></h1>
	<p>Якось їхав пан через село. А назустріч іде чоловік. От пан його і питає:</p>
	<p>— Скажи, мужик, хто село держить?</p>
	<p>— Хата за хату, тин за тин, так село і держиться, — відповів чоловік.</p>
	<p>— Ти дурень, мужик, я тебе не про те питаю! Скажи, хто у вашому селі найстарший?</p>
	<p>— Так би, пане, і казали. Он баба Шелестуха найстарша. Їй цього літа виповнилося 95 років! — відказує чоловік.</p>
	<p>Пан аж розгнівався і грізно заявив:</p>
	<p>— Ти дурень, мужик, я тебе питаю про те, кого у вашому селі слухають?</p>
	<p>— Так би, пане, і казали. Он у діда Лукапія син з війська прийшов. Він як заграє на гармонію, так усі люди і слухають! — весело відповів чоловік.</p>
	<p>А пан ще більше сердиться.</p>
	<p>— Ти дурень, мужик, я питаю, хто у вас з вищого коліна?</p>
	<p>А чоловік, усміхаючись, відповідає:</p>
	<p>— Так би, пане, і казали. Он бондар наш, перерубав собі ногу, так тепер одне коліно вище, а друге нижче.</p>
	<p>А пан аж піниться від люті:</p>
	<p>— Ти дурень, мужик, я тебе питаю, кого у вашому селі бояться?</p>
	<p>— Так би ви, пане, і казали. Он у попа є бугай, то він як вилетить, тоді його всі люди бояться!</p>
	<p>Пан уже зовсім вийшов з себе:</p>
	<p>— Ти дурень, мужик, я тобі зараз як заїду!</p>
	<p>— Заїжджайте, пане, покірно прошу вас! Моя жінка саме вареничків наварила, то я вас почастую! — радісно вигукує чоловік.</p>
	<p>Пан у відчаї схопився за голову та й повернув коней в інший бік. Тільки його і бачили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108 (4711). Пан та мужик. СУС — 2220***. Записала Скорик Наталя 2008 року. Луценко Пелагея Григорівна (1913). Полтавська область, Пирятинський район, Кейбалівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
