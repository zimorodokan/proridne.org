<!--#include virtual="/-/inc/general__page_start.inc" -->
<title>Що кому любе ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Що кому любе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що кому любе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що кому любе <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив давно-давно чоловік, який мав кота, гусей та кури. Як наступило літо й сонце добре припекло, гуси зібралися воду шукати. Ідуть, ідуть, ідуть. Зустріли курочку.</p>
	<p>— Куди йдете, гуси?</p>
	<p>— Шукаємо воду, бо велика спрага.</p>
	<p>— І я йду з вами, — каже курочка, бо ж і її сонце пригріло й дуже жарко їй було, що аж рот роззявила.</p>
	<p>— Ну, іди з нами.</p>
	<p>Ідуть, ідуть, ідуть. Зустріли кота.</p>
	<p>— Куди йдете? — питає кіт.</p>
	<p>— Шукаємо воду.</p>
	<p>— І я з вами піду, добре?</p>
	<p>— Іди.</p>
	<p>Ідуть, ідуть, ідуть. Нарешті побачили озеро. Гуси знялися на крила й полетіли у воду. Плавають, купаються, і так їм добре, що аж гогочуть.</p>
	<p>Курочка й кіт стали на березі й дивляться. Сонце пече. Дуже хотіли б залізти у воду, але бояться. Аж ось помітили у воді таких, як вони, кота й курочку.</p>
	<p>— Ну, коли вони не бояться, то чого нам боятися?</p>
	<p>І поскакали у воду. Але відразу ж почали тонути. Чудом вибралися на берег. Кіт глянув на озеро, й так йому недобре стало, що аж затрясся, втерся лапками та й каже:</p>
	<p>— Не буду я більше такий дурний, щоб лізти у воду. Помиюся я й на печі.</p>
	<p>А курочка собі:</p>
	<p>— І я не буду дурна лізти більше у воду. Ліпше попорпаюся у попелі.</p>
	<p>На цих словах зібралися і йдуть додому. Курочка скочила в купу пороху й од радості замахала крилами.</p>
	<p>— Це моя купіль! У сто разів краща, ніж вода!</p>
	<p>А кіт шмигнув до хати, скочив на піч, замурчав і почав лапками митися.</p>
	<p>— Не проміняю я піч на озеро. На печі не треба плавати.</p>
	<p>І від того часу гуси купаються у воді, коти миються на печі, а кури порпаються у поросі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>159 (5346). Що кому любе. СУС — 200Д**. Записано 2008 року. Дайнега Галина Степанівна (1949). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
