<!--#include virtual="/-/inc/general__page_start.inc" -->
<title>Лисичка і глечик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лисичка і глечик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка і глечик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка і глечик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба. Пішли вони у поле жито жати. На полудень взяли собі глечик молока. Прийшли вони на поле. Баба і каже дідові:</p>
	<p>— Де б оце глечик з молоком поставити?</p>
	<p>— Постав, стара, молоко в кущик.</p>
	<p>Баба послухала діда і поставила молоко в кущик. От пішли вони жати. Жнуть та й жнуть. А лисичка прибігла та й випила молоко, але голови із глечика назад не вийме. Ходить лисичка, головою крутить та й каже:</p>
	<p>— Ну, глечичок, пожартував та й буде уже, випусти мою головоньку. Буде ж тобі, голубчику, буде!</p>
	<p>Не одстає глечик, хоч ти що хоч роби.</p>
	<p>— Підожди ж, проклятий глечик! Не одстанеш, так я тебе утоплю!</p>
	<p>Прибігла лисичка до річки глечика топить. Вбігла вона в річку, сунула голову в воду і набрався повний глечик води. Так глечик за собою в воду і лисицю потягнув.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>176 (5224). Лисичка і глечик. СУС 68А. Записано 2008 року. Цапійчук Володимир Карпович (1930). Черкаська область, Уманський район, Юрківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка і глечик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу пішли чоловік з жінкою у поле жати. Взяли з собою глечик молока та ще дещо попоїсти. Прийшли вони на поле, що було коло лісу, та й почали жати. А вузлик з їжею та глечик молока лишили в кущах.</p>
	<p>З лісу вибігла лисичка, заглянула — смачненьке, та й до їжі. Поїла, що було, а потім всунула голову у глечик з молоком, випила його, а назад витягти ніяк не може. Лисичка і так і сяк головою крутить, а глечик її не відпускає. Почала лисичка просити глечика:</p>
	<p>— Відпусти мене, голубчику.</p>
	<p>А глечик ніяк не відпускає. Лисичка розсердилась на глечика та й ну кричати:</p>
	<p>— Ану відпусти, противний, а то втоплю тебе.</p>
	<p>А глечик і далі не відпускає. Тоді лисичка вже зовсім розізлилась, та й побігла до ставка глечика топити. Топить та кричить:</p>
	<p>— Негіднику ти, паскуднику....</p>
	<p>Тим часом вода наповнила глечик, та й потягнув він лисичку за собою на дно.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>219 (5458). Лисичка і глечик. СУС 68В. Записано 2008 року. Ткаченко Віра Пилипівна (1935). Черкаська область, Шполянський район, Лебедин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Лисичка і глечик <br><span class="article__headerDescription">Українська народна казка Чернігівщини</span></h1>
	<p>Пішли чоловік і жінка в поле пшеницю жати. Взяли глечик молока з собою, поставили під кущем у холодочку, а самі пішли жати. Жнуть і жнуть, біжить лисичка. Глянула, встромила голову в глечик, випила молоко, а голови назад ніяк не витягне.</p>
	<p>— Ну, глечик, не балуйся, давай мені голову!</p>
	<p>А глечик не оддає.</p>
	<p>Качалась вона, качалась під кущем, витягала, витягала — не витягне голови з глечика.</p>
	<p>— Ну, клятий же глечику, ось побіжу я до криниці і втоплю тебе!</p>
	<p>Пішла з глечиком, встромила глечик в воду, а глечик набрався води і шусть у криницю. Так потягнув лисичку за собою і втопилася вона.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>111 (4290). Лисичка і глечик. СУС 68В. Записала Сохань Наталя (7 клас) 2008 року. Цибань Антоніна Іванівна (1946). Чернігівська область, Новгород-Сіверський район, Бахмач</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
