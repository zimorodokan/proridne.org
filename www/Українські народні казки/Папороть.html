<!--#include virtual="/-/inc/general__page_start.inc" -->
<title>Папороть ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Папороть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Папороть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Папороть <br><span class="article__headerDescription">Українська народна казка Кіровоградщини</span></h1>
	<p>У давню давнину цвіла папороть на Купала вночі о дванадцятій годині. Її</p>
	<p>ходили шукать молоді люди. І тільки ті могли знайти, хто був закоханий уперше.</p>
	<p>Один молодий хлопець пішов уночі на Купала до лісу й знайшов ту папороть. Вона цвіла, як сонце і давала великий блиск.</p>
	<p>Знайшовши цвіт папороті, задумав стати великим ученим. Бо коли знайти той цвіт і тримати при собі, то що не задумаєш, все збудеться.</p>
	<p>Як забажав, так і сталося. Легко поступив, легко вчився, потім працював у чужих краях.</p>
	<p>Проходили роки, а йому хотілося все більше слави. Коли вже нажився, коли пройшов його вік, подумав: «Я цілий вік про себе дбав, ніколи не подумав, як там мої батьки живуть. Треба поїхати у рідні краї, подивитися, як там живе родина».</p>
	<p>Так і зробив. Приїхав та й питає, де живуть його батьки. Йому кажуть, що нікого нема. Хата розвалилася, батьки повмирали. Був у них син, та лишив їх, утік у світ і не давав про себе знати.</p>
	<p>Пішов він на своє подвір’я, дуже зажурився. Знав, що лише він сам винен. Думав тільки про славу, а про батьків зовсім забув. І його серце охопив великий жаль. Ліг він долілиць і сказав:</p>
	<p>— Свята земле, проступися, хай я під тобою пропаду.</p>
	<p>Земля проступилася і він провалився. То цвіт папороті останній раз сповнив його волю. І з тих пір більше папороть не цвіте1.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>129 (8012). Папороть. СУС —. Записав Панченко Сергій 2010 року. Панченко Зінаїда Антонівна (1946). Кіровоградська область, Маловисківський район, Злинка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
