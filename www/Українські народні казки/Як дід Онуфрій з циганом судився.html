<!--#include virtual="/-/inc/general__page_start.inc" -->
<title>Як дід Онуфрій з циганом судився ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як дід Онуфрій з циганом судився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід Онуфрій з циганом судився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід Онуфрій з циганом судився <br><span class="article__headerDescription">Українська народна казка Чернігівщини</span></h1>
	<p>Був один циган, який корчував ліс, а дід ходив туди на полювання. Побачив старенький вовка і стрілив у нього, а коли підстрелений вовк пробігав мимо цигана, той підняв мотику, прицілився й вигукнув «Плі-і-і!»</p>
	<p>— Що це ти, цигане, робиш?</p>
	<p>— Я знаю, що роблю…</p>
	<p>— Вовк мій!</p>
	<p>— Ой же, лишенько яке, мій!</p>
	<p>— Я подам на тебе в суд!</p>
	<p>Написав дід жалобу та й подав в суд. Зустрів цигана і каже:</p>
	<p>— Час іти до суду.</p>
	<p>Циган подивився на себе та й каже:</p>
	<p>— Мені соромно в такому дранті йти, не піду.</p>
	<p>— А як же воно тоді буде?</p>
	<p>— А як дасте мені свою одежу, то підемо.</p>
	<p>Дід почухав потилиця і задумався.</p>
	<p>— Ну, то ходи до мене, я знайду тобі якийсь одяг.</p>
	<p>Ось йдуть вони рознаряджені в місто до суду… Коли судді почали розглядати справу, питають цигана:</p>
	<p>— Так чий же був вовк?</p>
	<p>— Був і є мій!</p>
	<p>— А пан Онуфрій каже, що його…</p>
	<p>— Звідки ж його, коли моя рушниця стріляла!</p>
	<p>Судді переглянулись, засміялись.</p>
	<p>— Як мотика могла стріляти?</p>
	<p>— Шановні судді, коли Бог хоче, то й мотика стрілятиме, а коли не хоче, то й рушниця не стрілить.</p>
	<p>Дід же б’є себе в груди, що застрілена здобич його. Тоді циган каже:</p>
	<p>— Пан Онуфрій може сказати, що і ця одежа, що на мені — його.</p>
	<p>Тут дід як закричить:</p>
	<p>— Люди добрі, та моя ж!</p>
	<p>Судді засміялися:</p>
	<p>— Та неможливе то діло!</p>
	<p>Закінчили розглядати справу:</p>
	<p>— Право на цигановій стороні, виграв він.</p>
	<p>Вертаються дід та циган додому. І коли вже мали розходитися, Онуфрій і каже:</p>
	<p>— Цигане, то як же буде з одежею? Ходімо до мене і переодягнешся.</p>
	<p>— Діду, та хіба ви не чули, що проголосив суд? Одежа ж моя. А якщо ви щось задумали, щось крутите, то негайно повертаймося до суду.</p>
	<p>Почухав Онуфрій потилицю та й махнув рукою:</p>
	<p>— Чорт з тобою…</p>
	<p>Та й пішов засмучений додому.</p>
	<p>Тут і казочці кінець, а хто слухав — молодець!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22 (4150). Як дід Онуфрій з циганом судився. СУС (— 1585**). Записала Юрченко І. М. 2007 року. Сахно Євгенія Ігнатівна (1924). Чернігівська область, Бобровицький район, Бобровиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
