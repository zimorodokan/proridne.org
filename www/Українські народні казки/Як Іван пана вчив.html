<!--#include virtual="/-/inc/general__page_start.inc" -->
<title>Як Іван пана вчив ☼ Українська народна казка ☼ Народна творчість</title>
<meta name="Description" content="Українська народна казка Буковини «Як Іван пана вчив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван пана вчив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван пана вчив <br><span class="article__headerDescription">Українська народна казка Буковини</span></h1>
	<p>В одного пана був наймит Іван. Як пан посилав його куди в дорогу, то не давав ніяких харчів. А Іван і каже собі: «Почекай, пане, я тобі підроблю». Пішов Іван у лавку, купив ковбаси і хліба білого, заховав собі і чекає, коли пан пішле його де їхати. От пан і каже:</p>
	<p>— Запрягай, Іване, коні, ми десь поїдем.</p>
	<p>Іван виїхав з паном на поле і давай блудити. Блудив він, блудив, заки не стемніло. Тоді під’їхав до якихось копиць сіна та й каже панови:</p>
	<p>— Як собі хочете, пане, а я далі не маю куди їхати. Я вже геть збився з дороги.</p>
	<p>Розпряг Іван коні, взяв тихенько з воза свій хліб і ковбасу, пішов під копицю, сів і їсть. А пан питає:</p>
	<p>— Що ти там, Іване, жнякаєш?</p>
	<p>— Зголоднів, то беру та й сіно їм.</p>
	<p>— Ану-ко, Іване, вибери й мені, котре м’якеньке.</p>
	<p>А Іван не м’якеньке вибрав, а котре май тверде, і пан почав його їсти.</p>
	<p>— Ну як, пане, добре сіно?</p>
	<p>— Добре. А що робити, як хочеться їсти? Розвиднилося.</p>
	<p>— Шукаймо, пане, дорогу додому.</p>
	<p>— Так, так, Іване, їдьмо додому, бо хочеться їсти.</p>
	<p>З того часу пан змінився. Як відправляв Івана в дорогу, то все питав: «Іване, а хліб на дорогу маєш? Візьми хліба, щоб не був голоден, бо не знаєш, кілко забавишся в дорозі».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Круглик, Хотинського району, Чернівецької області 22 грудня 1976 року Луков Дьордій Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
