<!--#include virtual="/-/inc/general__page_start.inc" -->
<title>Мужик і пан ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Мужик і пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мужик і пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мужик і пан <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі чоловік і в нього було багато дітей. А їсти не було чого. От він вирішив піти заробити і пішов на заробітки. І заробив собі катеринку.</p>
	<p>Рано жінка вимела борошно все і спекла йому вихватня. Пішов він на базар. А катеринку поклав коло вихватня і ламав-ламав і відщепнув катеринку. Іде та й до себе промовляє:</p>
	<p>— Ніколи не буде, ніколи не буде так, як думаєш.</p>
	<p>А пан сидів на ґанку і ждав парихматера, що прийде його стригти. А жінка пана підмовила цього парихмахера, щоб зарізав пана.</p>
	<p>Ну; прийшов парихмахер і став його стригти, а пан продовжує говорити слова, що почув від мужика:</p>
	<p>— Ніколи не буде, ніколи не буде так, як думаєш.</p>
	<p>А парихмахер злякався та й каже:</p>
	<p>— Паночку-голубчику, я ж не хотів, це ж ваша пані сказала мені, щоб я вас зарізав.</p>
	<p>Тут пан кидає стригтись і наказав слугам, щоб догнали того чоловіка. Вони сіли на коні, догнали його. А він просив їх:</p>
	<p>— Я ж нічого не винен.</p>
	<p>Та все одно вони його привели до пана. А пан каже:</p>
	<p>— Ти скажи, що ти казав, як ішов біля моєї хати.</p>
	<p>Чоловік каже:</p>
	<p>— В мене сім’я велика, нема що їсти, і я заробив катеринку, щоб купити дітям корову. Але жінка спекла вихватня, і я разом з ним з’їв катеринку.</p>
	<p>Пан тоді зізвав своїх слуг і сказав, щоб запрягли коні найкращі і наклали на віз добра всякого. Сів з зерном для мужика, а пані вигнав з дому.</p>
	<p>Так і забагатів мужик. Привіз додому і хліб, і коні, й корову, і живуть вони собі і добра наживають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>246 (5312). Мужик і пан. СУС (910С). Записано 2008 року. Борова Марія Мусіївна (1930). Черкаська область, Лисянський район, Яблунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Мужик і пан <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись одному мужикові треба було кудись поїхати поїздом. Поїхав він, на другому вокзалі, де він пересідав на інший поїзд, захотілось йому попоїсти. Шукав, шукав місце коло столу, ледве знайшов, бо народу було багацько.</p>
	<p>Тільки почав їсти, як до нього підходить якийсь вертлявий панок із стаканом чаю в руці. Став біля мужика та й дивиться на нього, ніби промовляє:</p>
	<p>— А уступи-но, мужиче, місця для пана.</p>
	<p>Але мужик був собі не з боязких, їсть і ні гадки. Тоді панок і каже голосно, так, щоб мужик почув, до інших панків, що сиділи кругом:</p>
	<p>— А скажіть-но, вельможні панове, яка різниця між мужиком і свинею?</p>
	<p>І сьорбаючи чай навстоячки, дивиться на мужика. А мужик, не довго думаючи, та:</p>
	<p>— Різниця є, пане.</p>
	<p>— Яка?</p>
	<p>— Та така, що мужик їсть сидячи, а свиня стоячи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (5345). Мужик і пан. СУС —. Записано 2008 року. Гричуха Раїса Володимирівна (1949). Черкаська область, Канівський район, Пекарі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
