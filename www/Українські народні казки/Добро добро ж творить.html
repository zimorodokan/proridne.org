<!--#include virtual="/-/inc/general__page_start.inc" -->
<title>Добро добро ж творить ☼ Українська народна казка ☼ Народна творчість</title>
<meta name="Description" content="Українська народна казка Поділля «Добро добро ж творить» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добро добро ж творить.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добро добро ж творить <br><span class="article__headerDescription">Українська народна казка Поділля</span></h1>
	<p>Жили собі мати з сином. Мати була дуже скупа, а син — добрий.</p>
	<p>Сіли якось обідати, заходить жебрак до хати і просить хоч щось дати, хоч цибулину.</p>
	<p>Жінка каже:</p>
	<p>— Он пір’я з цибулі під лавкою.</p>
	<p>Дід поблагословив за нього і пішов.</p>
	<p>А як померла мати, то до сина зайшов дід. Він добре прийняв діда: нагодував, обігрів. На ранок дід каже:</p>
	<p>— Ото, сину, як ти мене так прийняв, то приїдь до мене в гості.</p>
	<p>— А де ж ви живете?</p>
	<p>— Та рано в неділю вийдеш без кашкета надвір. Буде стояти золотий кінь. Сідай на нього, він тебе привезе.</p>
	<p>От він так і зробив. Явився кінь, сідає хлопець на нього і везе. Як він їде, дивиться, то лежить чоловік на межі і в нього на ногах трошки землі. Просить він хлопця:</p>
	<p>— Скинь мені землю з ніг.</p>
	<p>А він:</p>
	<p>— Сам скинь!</p>
	<p>Та й їде далі. Стоїть чоловік у воді і просить води напитися.</p>
	<p>— Ти ж у воді, то напийся.</p>
	<p>Та їде далі. Лежить собака. Коло неї цуценята, а молока вона їм не дає. Приїхав до діда.</p>
	<p>— Ну що, сину, приїхав?</p>
	<p>— Приїхав.</p>
	<p>Ото дід каже:</p>
	<p>— На тобі ключі, відімкни всі кімнати, а там, де мичкою зав’язано — не заходь.</p>
	<p>Хлопець відімкнув всі кімнати, підійшов до останньої. «Цікаво, — думає, — що ж там?». Відв’язав мичку і зайшов. А там у смолі люди кипять, і мати його там. Просить вона:</p>
	<p>— Сину, врятуй!</p>
	<p>І хлопець зрозумів, що дідок — то був Бог. Прийшов він до діда і каже:</p>
	<p>— Допоможіть маму врятувати!</p>
	<p>А дід подає йому цибулиння, те, яким його жінка пригощала та й каже:</p>
	<p>— Хай вона вчепиться в те цибулиння та й вилізе.</p>
	<p>Син подав матері цибулиння, підтягнув. А вона руками, ногами впирається, всіх штовхає і кричить:</p>
	<p>— Це лиш мене син тягне!</p>
	<p>А цибулиння перегоріло і жінка назад впала.</p>
	<p>Бач, — каже дід, — яка в тебе мати. Хоче, щоб тільки її одну витягли, а другі теж хочуть врятуватися.</p>
	<p>Зажурився хлопець, але що поробиш. От він і питає:</p>
	<p>— А як я помру?</p>
	<p>— Людині не треба про це, але якщо хочеш, то я скажу. Жив ти по-чинному, людям добро робив, тому в раю будеш.</p>
	<p>Прийшов додому, знає, що помре, а все одно смерті боїться. Купив собі коляску, а тут і смерть за плечима. Тільки замахнеться, а чоловік викрутиться. А смерть каже:</p>
	<p>— Крутися, не крутися, все одно помреш.</p>
	<p>Ось така казочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (6028). Добро добро творить. СУС 804. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
