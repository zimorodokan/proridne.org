<!--#include virtual="/-/inc/general__page_start.inc" -->
<title>Материнська доля ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Материнська доля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Материнська доля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Материнська доля <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У жінки було троє дітей. Старші доньки, які жили в місті, і менший син, з яким вона жила. Невістка наготовить їсти, поставить на стіл: хочете їжте, хочете — ні.</p>
	<p>Одного разу приїхали до неї дві старші доньки, і їм не сподобалось, що невістка не ухажує за їхньою матір’ю. І сказали:</p>
	<p>— Мамо, хіба можна так жить? Їдьте до нас!</p>
	<p>Поїхала жити до старшої доньки. Живе вона день, два, тиждень. Одного разу донька каже:</p>
	<p>— Мамо, коли ви будете сидіти за столом і побачите, що я моргаю, знайте, що треба вставати. Бо моєму чоловікові не подобається, що ви довго сидите за столом.</p>
	<p>Ранком сідають до столу, а донька вже моргає. Вона ще не вспіла сісти і встала вже. Пожила так декілька днів, поїхала до середущої сестри.</p>
	<p>Живе вона тиждень, а потім їй дочка каже:</p>
	<p>— Мамо, якщо я буду штовхати, знайте, що треба вставати. Бо моєму чоловікові не подобається, що ви довго сидите за столом.</p>
	<p>Ранком сідають до столу, а донька вже під столом ногою штовхає. Вона на ранок встала, зібралася та й поїхала до свого села. Йде додому балкою, бо від людей соромно. Йде та співає:</p>
	<p>Була я і в моргушечки,</p>
	<p>Була я і в штовхушечки.</p>
	<p>Їду до сина, сукин-сина,</p>
	<p>Їсти з черепушечки.</p>
	<p>Почула я це від своєї бабусі, а та од мами своєї.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>107 (7257). Материнська доля. СУС —. Записали учні Губиниської ЗОШ І-ІІІ ступенів № 2 2009 року. Голуб Людмила Федорівна (1956). Дніпропетровська область, Новомосковський район, Губиниха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
