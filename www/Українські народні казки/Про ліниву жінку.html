<!--#include virtual="/-/inc/general__page_start.inc" -->
<title>Про ліниву жінку ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Чернігівщини, Закарпаття «Про ліниву жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про ліниву жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про ліниву жінку <br><span class="article__headerDescription">Українська народна казка Гуцульщини</span></h1>
	<p>Були молоді, такі, що пібралися. Та й молода не хотіла прясти. А давно всі пряли. Каже чоловік до неї:</p>
	<p>— Жінко, чого ти не прядеш? Та ж треба сорочки, треба верети якоїсь — усього треба. А вона каже:</p>
	<p>— Нема на чім прясти. Нема мотовила, нема кожівки&nbsp;<sup>*</sup>. Веретена нема.</p>
	<p>— Та я врубаю мотовило, — каже чоловік.</p>
	<p>— Ти що, дурний? Ти хочеш умерти? Та той, хто мотовило рубає, той умирає.</p>
	<p>А він каже до неї:</p>
	<p>— Якби так було, то всі люди вже вивмирали б. Бо всі рубають мотовила та кожівки.</p>
	<p>— А куди ти будеш іти рубати мотовило? — питає жінка.</p>
	<p>Він каже їй, куди буде йти. У ліс, де гущавина. А вона побігла в ліс, у те місце, де він мав рубати, засіла за кущ та й дивиться. Іде він. А вона з-за куща каже:</p>
	<p>— Хто мотовило втне, той умре.</p>
	<p>Він то вислухав та й спудився. Та й вертається додому без мотовила та й без нічого. А жінка скорше оббігла другою стороною, щоби була борше дома. Та зустріла чоловіка та й каже до него:</p>
	<p>— Чого ти, чоловіче, не врубав мотовила?</p>
	<p>— Та таке й таке, — каже, — якась біда кричала, що хто мотовило втне, той умре.</p>
	<p>— А я тобі казала, що таке буде.</p>
	<p>Порозносювала жінка все, що було, і вже не має що вбрати. А в сестри весілля готується. Та й каже жінка до чоловіка:</p>
	<p>— Треба йти на весілля, а я не маю в чім. А чоловік каже:</p>
	<p>— Ти бери печи хліб, а я йду до міста. Може, щось куплю, би ти мала що вбрати на весілля.</p>
	<p>Іде чоловік з міста і несе гуску соли. Бо давно клали гуску&nbsp;<sup>*</sup> соли, як ішли на весілля. Діти дивляться крізь вікно і кричать:</p>
	<p>— Мамо, тато несе гуску! А вона каже від печі:</p>
	<p>— Най буде вузька, я влізуся.</p>
	<p>Та скинула з себе дранку, та й спалила в печі. Зайшов чоловік та й каже:</p>
	<p>— Жінко, в чім ти тепер будеш іти? Я не купив нічого. Давай я тебе обгорну в околіт соломи та зав’яжу, та й возьму тебе на весілля. Лишу тебе десь там та піду до сестри. І сестра дасть щось убратися.</p>
	<p>Приніс він її до сестри на весілля, поклав під стріху, а сам пішов до хати. Випив там трохи та й забув за жінку, що вона під хатою в околоті. А п’яні люди все виходять з хати та все змочують той околот соломи. Вона там добре намокла та й замерзла, та й у тім околоті кричить:</p>
	<p>— Ко-ко-кожівка, верете-тено!</p>
	<p>А п’яні виходять та й чують, що ця там так каже. Та приходять у хату й кажуть:</p>
	<p>— Що то там в околоті кричить: «Ко-ко-кожівка, верете-тено»? А чоловік каже до сестри:</p>
	<p>— Мой, я лишив там жінку. Вона не мала в що вбратися, а я обмотав її в околіт соломи та й забув під хатою.</p>
	<p>Пішов чоловік, вніс той мокрий околіт з жінкою в хату, розмотав, висадив на піч, щоб нагрілася, перебрав. Та й відбулося то весілля. І жінка вже не казала більше: «Хто мотовило втне, той умре». Взялася до роботи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Кожі́вка — кужівка, кілок, на який намотують прядиво для прядіння.</p>
			<p><sup>*</sup> Гу́ска — тут: грудка.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 11 лютого 1985 року Фединчук Марія Григорівна (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про ліниву жінку <br><span class="article__headerDescription">Українська народна казка Закарпаття</span></h1>
	<p>Колись давно не було плаття. І жінки пряли, а одна не хотіла прясти, лінива була. А чоловік її питає: — Жоно, чому ти не прядеш?</p>
	<p>Вна казала, що не має мотовила. І загнала його в ліс рубати мотовило.</p>
	<p>Він пішов, а вона сперед нього пішла, вилізла на дерево й зачала кричати:</p>
	<p>— Кому треба мотовила, той умре! І його жінка вмре!</p>
	<p>Він пішов на друге місце рубати мотовило, а вона й туди пішла. І зачала кричати:</p>
	<p>— Хто рубає мотовило, того жінка вмре!</p>
	<p>Він далі пішов, на третє місце рубати. А вона й там пішла. І верещить:</p>
	<p>— Кому треба мотовила, того жінка вмре!</p>
	<p>Він побоявся. Як, має жінка вмирати через мотовило? Пішов дому. І вона прийшла дому. Вона його звідає:</p>
	<p>— Де є мотовило?</p>
	<p>— Но та я рубав, а хтось там гойкав, що хто рубає мотовило, того жінка вмре.</p>
	<p>Не хотіла вона робити. Мала веретено та напряла всього пару метрів ниток. А він каже:</p>
	<p>— Чому не прядеш?</p>
	<p>— А нись Сава.</p>
	<p>На другий день знов питає:</p>
	<p>— Чому не прядеш?</p>
	<p>— Нись Варвара.</p>
	<p>І не напряла нич. Та й трохи ще пожила і померла. І не було шаття, щоби на ню дати. Як померла, то він тоти нитки з веретена на неї намотав, кілько йому стало. І приходять її хоронити. Прийшов священик та й каже:</p>
	<p>— Та що то таке — без шаття? Чоловік відповідає:</p>
	<p>— Не хотіла нич робити. Не пряла. То савила, то варварила, та не є шаття.</p>
	<p>А піп кадить довкола її трупа та промовляє:</p>
	<p>— Савила, варварила, на другий світ себе голу спровадила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Тур’я Поляна, Перечинського району, Закарпатської області 31 березня 1991 року Малюк Юлія Юріївна (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про ліниву жінку <br><span class="article__headerDescription">Українська народна казка Чернігівщини</span></h1>
	<p>В одному селі жив чоловік і жінка. Жінка лінива була, не хотіла прясти. А в селі треба одягнутися, і прожити якось.</p>
	<p>Одного разу зайшов старець до хати. Вони обоє були вдома. Жінка в робочий день лежить на печі і відпочиває. То старець і питає:</p>
	<p>— Що це ви заболіли чи чого лежите?</p>
	<p>— Та ні, я нічого не роблю.</p>
	<p>— Як це так — не роблю?</p>
	<p>— А так не хочу, то й не роблю нічого.</p>
	<p>— Так не можна.</p>
	<p>Чоловік і каже, що ні шити вона не хоче, ні прясти. І він нічого сам не</p>
	<p>зробить.</p>
	<p>— Так, от, — каже старець, — коли я прийду вдруге, вона буде все робити.</p>
	<p>І пішов. Наступного разу заходить, а жінка знову ні пряде, ні шиє. Він тоді замотує коси на руку, бере велику пугу, б’є її і приказує:</p>
	<p>— У понеділок пряди, пряди, у вівторок пряди, пряди, в середу пряди, пряди, в четвер пряди, пряди, в п’ятницю ший та латай, а в суботу рідних поминай! В неділю до церкви сходи та й віддихай!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (4007). Про ліниву жінку. СУС —1370D*. Записав Микола Зінчук 27 жовтня 2007 року. Компанець Євдокія Сергіївна (1919). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Закарпаття/">Фольклор Закарпаття</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
