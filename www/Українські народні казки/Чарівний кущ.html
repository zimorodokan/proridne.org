<!--#include virtual="/-/inc/general__page_start.inc" -->
<title>Чарівний кущ ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чарівний кущ» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівний кущ.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівний кущ <br><span class="article__headerDescription">Українська народна казка Кіровоградщини</span></h1>
	<p>Не за синіми морями, не за чорними лісами, а тут, на нашій славній Україні, жили мужні козаки. Вони дуже любили свою землю, захищали її від ворогів.</p>
	<p>Так і того разу. Попрощалися вони зі своїми дружинами, дітьми, матерями і пішли боронити Батьківщину від злих татар.</p>
	<p>Ідуть степом, сонце пече, пити хочеться, сили вже покидають…Коли дивляться, розкинувся біля шляху кущ, а на ньому сяють червоні, як краплі крові, ягоди.</p>
	<p>Підійшов козак до куща і каже іншим:</p>
	<p>— Хлопці, яка краса! Ягоди, немов чарівні!</p>
	<p>Раптом озвався до них розкішний зелений кущ:</p>
	<p>— Сини мої, з’їжте моїх ягід!</p>
	<p>Здивувалися хлопці.</p>
	<p>— А що, скуштуємо, — сказав один козак.</p>
	<p>Поїли козаки ягід тих і раптом сталив відчувати, як силою почали наповнюватися їхні груди, куди й поділася втома і спрага. Вклонилися козаки рослині і пішли далі.</p>
	<p>Почався бій, жорстокий бій. Летіли голови ворогів, текла рікою кров, а козакам хоч би що. І зрозуміли вони, що поїли чарівних ягід рідної землі.</p>
	<p>Повертаючись з перемогою, прийшли до того куща, вклонилися низенько.</p>
	<p>— А що, смачні мої ягоди? — озвався кущ ніжним жіночим голосом. — Мої ягоди чарівні. Вони продовжили вам життя за те, що ви мужньо захищаєте рідну землю.</p>
	<p>Це була калина. З тих пір калина вважається святою і є символом України.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (7995). Чарівний кущ. СУС —, новотвір. Записала Лавренюк Анастасія 2010 року. Жосан Валентина Федорівна (1938). Кіровоградська область, Олександрійський район, Грузьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
