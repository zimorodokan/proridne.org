<!--#include virtual="/-/inc/general__page_start.inc" -->
<title>Царський син і змій ☼ Українська народна казка ☼ Народна творчість</title>
<meta name="Description" content="Українська народна казка Буковини «Царський син і змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царський син і змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царський син і змій <br><span class="article__headerDescription">Українська народна казка Буковини</span></h1>
	<p>Був цар. Була у него керниця з молоком. Весь город ішов до царя за молоком. Хто хоче, бере собі казан молока, а воно далі прибуває. Знали про ту керницю і інші царі. Встав цар їдного разу рано, подивився — керниця порожня: хтось забрав усе молоко. На другу ніч кладе цар коло керниці варту. І побачили вартові, як прилетів до керниці змій. Випив усе молоко та й полетів. Розказали це вартові цареви. Як того змія зловити? Багато раз прилітав змій і випивав молоко, а цар усе думав: «Як його зловити?» І надумався.</p>
	<p>— Наливайте, — каже, — повну керницю горівки. Змій нап’ється, вп’яніє — і ми піймем його.</p>
	<p>Так вони й зробили. Налляли повну керницю горівки. Змій прийшов, випив усю горівку, вп’янів, упав і лежить п’яний. Тоді вони взяли залізні ланцюги, закували змія, поклали його в залізну кімнату і замкнули там. А на дверях і вікнах були ґрати. Як змій протверезився, то побачив, що піймився.</p>
	<p>І сидів там запертий змій місяць. А що робить цар? Просить інших царів до себе на бал, щоб показати їм, яке він чудо піймив. Посходилися царі на такий і такий день, щоб побачити те чудо. Зібралися вони, і цар зачав їх угощати.</p>
	<p>А в царя був хлопчик. Може, літ п’ятнадцять йому було. Грався він надворі з м’ячем і кинув м’яч через ґрати до змія. Просить хлопець змія:</p>
	<p>— Дай м’яч. А змій йому:</p>
	<p>— Принеси ключі, щоб відомкнути ці двері, і я дам тобі м’яч. Хлопець пішов, приніс ключі і подав змійови, а змій дав йому м’яч.</p>
	<p>Відомкнув він двері, вийшов і втік. А цар виходи з гостями, щоб показати чудо, яке в него є. Ідуть туди, де був змій, а кімната відкрита і змія нема. Сміються царі з господаря:</p>
	<p>— Обманив ти нас.</p>
	<p>Цар подумав: «Це лиш хлопець міг зробити». Викликає він сина і питає:</p>
	<p>— Ти пустив змія? Хлопець признається:</p>
	<p>— я.</p>
	<p>— Нащо пустив?</p>
	<p>— Бо він не хотів мені м’яч дати, як я не принесу ключів. Я дав йому ключі, а він мені — м’яч. Відомкнув двері й полетів.</p>
	<p>Цар розсердився, що зостався перед гостями в брехні. Та й думає: «Що робити з цим хлопцем?» Їден цар каже:</p>
	<p>— Таку кару треба йому дати... Інші царі кажуть інше. А батько:</p>
	<p>— Розстріл йому.</p>
	<p>Але царі не допустили до цего.</p>
	<p>— Ви його лучче прогоніть світом, — кажуть вони царю. Він так і зробив.</p>
	<p>— Іди, — каже, — куди хочеш, і більше до мене не повертайся. А той хлопець мав царську корону, вибиту на медалі. Ту медаль він носив на ланцюжку на шиї, і її не було видно.</p>
	<p>Пішов хлопець. Ішов він, ішов і зайшов у ліс. І далі йшов він, скілко йшов лісом, та й здибає його той змій, що він його пустив. Питає хлопця:</p>
	<p>— Що сказав тобі тато за те, що ти мене пустив? А він бере та каже:</p>
	<p>— Тато вигнав мене і сказав, щоб я ніколи не повертався додому. А змій йому:</p>
	<p>— Як тато вигнав тебе, то живи у мене.</p>
	<p>Пішов хлопець до змія і жиє в него. Жиє, як удома. І дуже добре йому. Жив він у того змія, може, п’ять років, а може, й десять. І вже був він у роках. Та й каже змійови:</p>
	<p>— Хочу женитися. А змій йому:</p>
	<p>— Тут є цар. Він має дочку, дуже гарну дівчину. Йди до того царя і сватай її.</p>
	<p>Дав змій хлопцеви царську одежу і відправив до царя сватати дочку. Прийшов він до царя, а цар питає його:</p>
	<p>— Хто ти такий? Чий ти син?</p>
	<p>— Я такого й такого царя син. Давно було таке діло. Тато піймив змія, а я того змія випустив, і він утік. А цар, мій батько, за таке діло вигнав мене з дому.</p>
	<p>— Правильно, — каже цар. — Я був тоді в твого батька. Він хотів тебе розстріляти, а ми сказали йому, щоб не робив цего.</p>
	<p>Але не віриться цареви, що це таки той хлопець.</p>
	<p>— Є в тебе якісь документи? — питає він хлопця.</p>
	<p>— Документів ніяких нема, але є в мене на медалі царська корона. Подивився цар на ту корону — правильно. Повірив цар і погодився дати за него дочку. Та й написав його татови: «Твій син сватає в мене дочку». А тато думав, що хлопець його вже пропав. Як дізнався, що цар віддав за него дочку, то дуже зрадів. А ті два царі сильно дружили. Приїхав цар до свого товариша. Домовилися вони, замовили весілля. І питає тато сина:</p>
	<p>— Де ти находився до цего часу? А хлопець йому:</p>
	<p>— Я був у того змія, що його пустив.</p>
	<p>Просили вони на весілля змія, хлопець звав його татом. Але змій не погодився, щоб весілля робили царі. Сказав:</p>
	<p>— Цей хлопець був у мене стілко років. Він мій син, і весілля роблю я. І зробив весілля краще, ніж царі робили. І на цім казка скінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 22 травня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
