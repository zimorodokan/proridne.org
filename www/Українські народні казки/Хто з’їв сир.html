<!--#include virtual="/-/inc/general__page_start.inc" -->
<title>Хто з’їв сир ☼ Українська народна казка ☼ Народна творчість</title>
<meta name="Description" content="Українська народна казка Поділля «Хто з’їв сир» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто з’їв сир.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто з’їв сир <br><span class="article__headerDescription">Українська народна казка Поділля</span></h1>
	<p>Жив на світі один жид. Батьки його повмирали і йому потрібно було самому себе прогодувати. Став жид і думає: «Сіяти, орати, жати, молотити я не вмію, і працювати біля землі не хочу. А їсти щось треба».</p>
	<p>Думав жид, думав, і вирішив він йти по світу просити милостиню. Ходив від хати до хати, від села до села, але ніхто жидові не подавав. Йде він, голову опустив і журиться, а назустріч йому старенький дідусь. Розповів йому жид свою біду, а старенький йому каже:</p>
	<p>— Йди зі мною, будеш моїм поводарем, може нам подадуть.</p>
	<p>Пішли вони разом. Заходять до однієї хати, а там жінка сир відціджувала. Попросив старий в неї сиру, вона подала йому, а дід і каже:</p>
	<p>— Дайте хазяєчко ще моєму поводареві.</p>
	<p>— Жінка ще жидові подала. Пішли вони далі. Заходять в другу хату, а там хазяйка коржі пекла. Попросив старий, вона дала йому корж, а він знову:</p>
	<p>— Дайте хазяєчко ще моєму поводареві.</p>
	<p>Подала жінка ще жидові. Пішли вони далі. Настала обідня пора. Сіли вони в полі під дубом, біля криниці, обідати. З’їв старий частину сиру і коржа, а частину залишив, і жидові так порадив зробити. Пообідали і дід заснув. А жид ще не наситився. З’їв все своє, і все йому мало. Вирішив він ще дідову частку з’їсти. Так і зробив. Коли ж дід проснувся, а йому сиру нема. Він тут же до жида, а той відмовляється. Дід його за шию мотузкою і в воду та й знову питає:</p>
	<p>— Хто сир з’їв! А жид відповідає.</p>
	<p>— Не я!</p>
	<p>Дід його з головою в воду і знову питає:</p>
	<p>— Хто сир з’їв?</p>
	<p>— Не я. — відмовляється жид.</p>
	<p>Так дід і не змусив жида признатись. Пішли вони далі разом. Заходять в одне село. Дивляться біля однієї хати багато людей зібралось і всі плачуть. Заходять вони в той двір і чують, що померла єдина дочка в хазяїв. Дід зайшов до хати і каже господарям:</p>
	<p>— Залишіть мене на самоті з померлою, я її оживлю.</p>
	<p>Повірили йому, залишили. Дід підійшов до дівчини, подув на неї раз, в друге, в третє. Дівчина відкрила очі. Зайшли батьки, радіють, частують діда і жида, дають йому мішок золота. А дід і каже:</p>
	<p>— Ні, не треба стільки.</p>
	<p>Взяв у жменю трохи і каже, що досить йому. А жид став набирати і в кишені, і в рукави, і за пазуху. От пішли вони далі. Вийшли за село та й каже дід:</p>
	<p>— Давай порахуємо золото і поділимо порівну, адже це я його заробив, а не ти.</p>
	<p>Вийняв жид все своє золото, і дід кинув своє на одну купку та й став ділити на три рівні купи. Жид дивиться і ніяк не зрозуміє, навіщо дід ділить натроє. Не витримав, та й запитує:</p>
	<p>— Діду, а кому ж третя купа.</p>
	<p>Дід і відказує:</p>
	<p>— А тому, що сир з’їв.</p>
	<p>— Та це я, це я ж сир з’їв .- вигукнув жид.</p>
	<p>— Добре, — каже дід, — забирай собі золото, але більше зі мною не підеш.</p>
	<p>Жид залишився знову сам, золото скоро закінчилось і йому знову довелося заробляти самому на прожиття. І лише брехні та крутійство допомагало йому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5 (5957). Хто з’їв сир. СУС —. Записала Свиридова Олена (11 клас) 2008 року. Шістка Марія Олександрівна (1917). Хмельницька область, Деражнянський район, Яблунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
