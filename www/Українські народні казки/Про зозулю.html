<!--#include virtual="/-/inc/general__page_start.inc" -->
<title>Про зозулю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про зозулю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про зозулю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про зозулю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У густому дрімучому лісі зозулька звила гніздо. В нього нанесла яєчок і вивела маленьких пташенят. їх було двоє: дівчинка і хлопчик. Маленьку зозульку звали Лада, а бешкетника — Якубком.</p>
	<p>Зранку до ночі мати носила їм їстоньки, шукала черв’яків, учила літати, але в них ще не зовсім добре це виходить. Діти з кожним днем підростали на радість матері. Але трапилося горе...</p>
	<p>У синім високім небі пролітав орел. Він побачив серед дерев гніздечко і вхопив одне пташеня, ним був Якубок.</p>
	<p>Повернулася мама з полювання і побачила, що немає Якубка. Вона вся знервована полетіла його шукати. Зозуля літає і шукає свого синочка і по цей час чути:</p>
	<p>— Якубку! Якубку! Якубку!.</p>
	<p>Якщо прислухатися, як співає зараз зозуля, то це звучить так: «Ку-ку! Ку-ку! Ку-ку!».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>248 (7393). Про зозулю. СУС —, новотвір. Записала Юрченко Наталія 2009 року. Ненашко Олександра Олександрівна (1942). Дніпропетровська область, Межівський район, Новопавлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про зозулю <br><span class="article__headerDescription">Українська народна казка Чернігівщини</span></h1>
	<p>Кажуть, що в одному селі жила дівчина, яка називалася Зозуля. Не дурна була, а розумна, красива, тільки лінива здорово. Якось послала мати свою Зозулю брати льон під лісом. А вона не льон брала а вилізла на високого дуба, сіла собі на велику гульку і до хлопців:</p>
	<p>— Ку-ку! Ку-ку!</p>
	<p>А мати уже зварила їсти да й понесла дочці у поле, щоб їй ще й помогти. Підходить ближче і бачить, що її Зозуля сидить на дубі і до хлопців кує. А мати тоді каже:</p>
	<p>— А кувала б ти, доню, доки світу і сонця!</p>
	<p>І тут сталося диво. Од материного прокльону у Зозулі почали рости крила. Заплакала вона, знялася і полетіла. Але і птицею Зозуля осталась лінивою: гнізда не в’є, на яйцях не сидить, дітей не годує. Тільки літає лісами і борами, людям роки рахує, сміється з тих, хто скоро вмре. А дівчатам каже, коли вони заміж підуть.</p>
	<p>А ще старі люди кажуть, що коли зозуля плакала, як її рідна мати прокляла, то сльози упали на землю. Від тих сліз виросли невеличкі зелені паросточки, які стали називаться зозулиними сльозами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>200 (4382). Про зозулю. СУС —. Записали Мормоленко Світлана Анатоліївна та Мормоленко Оксана Михайлівна 2008 року. Василенко Катерина Михайлівна (1934). Чернігівська область, Ніжинський район, Кукшин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
