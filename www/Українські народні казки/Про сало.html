<!--#include virtual="/-/inc/general__page_start.inc" -->
<title>Про сало ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про сало» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про сало.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про сало <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили три бандити. Разом вони ходили красти. Потім один відійшов від них, одружився. Побудував хату, та й живе удвох із жінкою. Розжив хазяйство, викормив кабанчика. По осені зарізав його, посолив, сало склав у мішок та й повісив на горище на бантині. А в хаті були сіни без потолка. Прочули ті два бандити, що він зарізав кабанчика та й вирішили провідати його.</p>
	<p>Прийшли до нього, а він саме пішов у ліс по дрова. Жінка сама дома, вони питають:</p>
	<p>— Де хазяїн?</p>
	<p>— Нема.</p>
	<p>А вони в сіни тільки ввійшли, то побачили — на бантині висить сало. Жінка пита:</p>
	<p>— А що ви хотіли?</p>
	<p>— Раз господаря нема, будемо ми йти. Та ми хотіли побриця.</p>
	<p>Та й пішли. На вечір прийшов чоловік, а жінка й розказує, що були гості, хотіли по бриця. Та й пішли, бо тебе нема.</p>
	<p>А чоловік відповідає:</p>
	<p>— Та це вони хотіли мене оббрить.</p>
	<p>Поліз на горище, зняв сало та й поклав на ліжку під подушки. А на те місце повісив сито.</p>
	<p>Та й полягали спати. Вночі прийшли бандити по сало. Один виліз на кришу, а другий внизу. Хата була крита соломою. Він дірку розгріб та й заліз. Другий чекає унизу. Цей, що на горищі й каже:</p>
	<p>— Нема сала, саме сито.</p>
	<p>— Нічого, що сите, з хлібом поїмо.</p>
	<p>Надумали в хату пробратися. Думали, думали та й придумали. Постукали у вікно та й гукають:</p>
	<p>— Хазяїн, корова одірвалась, капусту їсть.</p>
	<p>Хазяїн вискочив на двір. І жінка за ним, а один у хату, схватив сало та й тікать.</p>
	<p>Жінка пита:</p>
	<p>— Вигнав корову?</p>
	<p>— Нема ніякої корови... Це вони напевне по сало приходили?</p>
	<p>— Нема сала.</p>
	<p>Побіг слідом. Доганяє. Чує, вони балакають:</p>
	<p>— Ти йди свисни попереду, що все спокійно, а я буду сало нести.</p>
	<p>Підходе хазяїн до того, що ззаду та й каже:</p>
	<p>— Давай я буду нести, а ти свисти.</p>
	<p>Кинув мішок на плечі та й пішов додому.</p>
	<p>А бандити говорять:</p>
	<p>— Іване, ти свистиш?</p>
	<p>— Свистю.</p>
	<p>— І я свистю.</p>
	<p>— А де ж наше сало?</p>
	<p>— Просвистіли.</p>
	<p>А чоловік приніс сало, кинув на порозі та й пішов до корови. А ті ззаду побачили, схватили сало та й тікають. Чоловік заходе у хату, пита:</p>
	<p>— Де ти сало діла?</p>
	<p>— Та я й не виходила.</p>
	<p>Знову побіг доганяти. Доганяє, чує вони балакають.</p>
	<p>— Ходім у ліс, там є пуста хатка. Там нажаримо сала.</p>
	<p>А хазяїн обігнав їх, забіг у ту хатку й чекає їх. Приходять бандити, один розтопляє, а другий пішов дровець підсобирать. Тільки той вийшов з хати, а хазяїн як закричить. Бандит вискочив:</p>
	<p>— Давай тікать, там нечиста сила живе.</p>
	<p>А хазяїн узяв сало та й прийшов додому. Нажарив з жінкою та й їдять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>174 (7309). Про сало. СУС —. Записано 2009 року. Томенко М. Ф. Дніпропетровська область, Криничанський район, Гуляйполе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
