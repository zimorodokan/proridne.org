<!--#include virtual="/-/inc/general__page_start.inc" -->
<title>Дідова і бабина дочка ☼ Українська народна казка ☼ Народна творчість</title>
<meta name="Description" content="Українська народна казка Поділля «Дідова і бабина дочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідова і бабина дочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідова і бабина дочка <br><span class="article__headerDescription">Українська народна казка Поділля</span></h1>
	<p>Жили собі дід і баба, і була у них дочка Горпинка. Захворіла баба і невдовзі померла. Важко було дідові жити самому з дочкою. Він оженився і привів у свій дім нову господиню зі своєю дочкою. Незлюбила мачуха дідову дочку. Давала їй найтяжчу роботу. Зовсім мало давала їсти. Горпинка ходила в недоносках від бабиної дочки, але дівчинка росла доброю, милою дитиною. Чим кращою вона ставала, тим більше ненавиділа її мачуха. І почала вона гризти діда, щоб вивіз свою дочку з дому. Дід довго відмовлявся це робити. Але не стало сили терпіти знущання мачухи. Хоч надворі вже настала зима, одного дня дід посадив свою дочку на сани. Мати дала їй котика і півника. Дід повіз свою дочку до лісу. В лісі він прив’язав колодочку до дерева, підвішавши її на мотузку. Вітер гойдне колодочку, а вона «стук, стук» по дереву. Дочці сказав:</p>
	<p>— Сідай ось тут на пеньочку, а я піду дров нарубаю.</p>
	<p>Колодочка по дереву стукає, а дівчина думає, що це батько дрова в лісі рубає. Почало смеркати. Горпинка дуже змерзла. Котик скрутився на її колінах і грів їй руки, а півник походжав навколо і кукурікав. Дівчинка йому каже:</p>
	<p>— Не кукурікай, ще рано. Чуєш, он тато дрова рубає. Ще почекаємо.</p>
	<p>Тут зовсім стемніло вже, мороз став ще сильнішим, і вона відчула, що замерзає. Аж тут з’явився перед нею дідусь Мороз. Запитує дівчину:</p>
	<p>— Чи холодно тобі, дівчино?</p>
	<p>А вона каже:</p>
	<p>— Ой холодно, дідусеньку, холодно.</p>
	<p>Він кинув їй шубу. Походив навкруг неї дід, а мороз такий надворі, що аж гілля потріскує, та й знову питає:</p>
	<p>— Ой чи холодно тобі, дівчино?</p>
	<p>Вона відповідає:</p>
	<p>— Дуже холодно, дідусю, дуже холодно.</p>
	<p>Дав їй дід хустку пухову, рукавиці хутрові, валянки. Дуже дякувала дівчина дідусеві. Третій раз обійшов навколо дівчини і став мороз ще сильнішим. Третій раз запитує:</p>
	<p>— Чи холодно тобі, дівчино?</p>
	<p>А дівчина відповідає:</p>
	<p>— Ой холодно, дідусеньку, холодно.</p>
	<p>Подарував дід Мороз дівчині скриню повну різного багатства: золота, срібла, різного одягу. Тут і ранок настав.</p>
	<p>Мачуха проснулася раненько, в печі затопила, замісила на пампушки та й виганяє діда з дому:</p>
	<p>— Їдь, старий, до лісу, хоч кісточки привези.</p>
	<p>А собака під столом:</p>
	<p>— Гав-гав! Дідову дочку в сріблі-золоті привезуть, а бабину женихи не візьмуть.</p>
	<p>Вона кинула пампушку собаці та й каже:</p>
	<p>— На, дурний, їж пампушку, та так кажи: дідової дочки кісточки привезуть, а бабину дочку женихи візьмуть.</p>
	<p>Аж тут скрипнули ворота .Баба вибігла надвір і остовпіла: заїжджає дід на</p>
	<p>подвір’я, а на возі сидить його дочка жива-живісінька, одягнена в дорогу</p>
	<p>шубу та ще й повна скриня добра. Ще з порога почала кричати на діда, щоб</p>
	<p>коня не випрягав:</p>
	<p>— Вези і мою дочку на те саме місце.</p>
	<p>Зібрала дочку, одягнула тепло, зав’язала у вузлик пампушок і провела до</p>
	<p>воріт. Покинув дід бабину дочку у лісі на тому ж самому місці .Посиділа вона трохи на пеньочку, змерзла. Аж тут приходить дід Мороз. Обійшов навколо дівчини і запитує:</p>
	<p>— Чи холодно тобі, дівчино?</p>
	<p>А вона з криком до нього:</p>
	<p>— Тобі що, діду, повилазило? Та у мене вже зуб на зуб не попадає.</p>
	<p>Другий раз дід Мороз обійшов навколо дівчини і запитує:</p>
	<p>— Чи холодно тобі, дівчино?</p>
	<p>А вона з криком до нього:</p>
	<p>— Та холодно, холодно. Давай вже мені шубу та скриню.</p>
	<p>Все зрозумів дід Мороз і третій раз обійшов навколо дівчини, а вона замерзла.</p>
	<p>На ранок баба в печі топить .Знову пече пампушки. А собачка під столом:</p>
	<p>— Гав-гав! Бабиної дочки кісточки привезуть, а дідову дочку женихи візьмуть.</p>
	<p>Баба схопила рогачі і давай собаку бити, виганяє надвір .Аж тут дід на подвір’я заїжджає, та на возі щось нічого не видно. Все зрозуміла баба. І тут-таки на порозі і вмерла.</p>
	<p>Поховавши бабу з дочкою за народним звичаєм, а дід невдовзі приймав сватів і одружив свою рідну дочку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>83 (7047). Дідова і бабина дочки. СУС 480. Записано 2009 року. Завірюха Ялина Хомівна (1917). Вінницька область, Оратівський район, Вербівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
