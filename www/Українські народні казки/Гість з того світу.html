<!--#include virtual="/-/inc/general__page_start.inc" -->
<title>Гість з того світу ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Гість з того світу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гість з того світу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гість з того світу <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили-були собі дід і баба. Був у них син, та молодим помер. Якось старий на базар поїхав, а тут солдат до них зайшов, поїсти у старої просить. Каже вона:</p>
	<p>— Нема в нас нічого. А ти сам-то звідки будеш?</p>
	<p>— З того світу я, — відказав солдат.</p>
	<p>— Синочок у нас там, — мовить стара, — чи ж не стрічав бува?</p>
	<p>— Аякже, ми стадо з ним разом пасемо.</p>
	<p>Тут-то стара заметушилась, на стіл збирає, годує, напуває солдата.</p>
	<p>— Я б, синочку, гостинчика йому через тебе передала. — каже. — Чи</p>
	<p>візьмеш?</p>
	<p>— Чом би й не взяти, — згоджується солдат, — тільки хутчій, ніколи мені.</p>
	<p>— Я і грошенят для нього дала б.</p>
	<p>— Добре, добре, тільки хутчій, — підгонить солдат.</p>
	<p>Боїться він, що старий вернеться. Взяв солдат добро й був такий. Тут старий з базару повертається. А та все йому переповіла.</p>
	<p>— До нас з того світу чоловік приходив.</p>
	<p>— То й що?</p>
	<p>— А то, що він там з нашим синочком стадо пасе. Я гостинчиків з ним відправила.</p>
	<p>— От дурна стара! — розсердився дід та батогом її як шмагане спересердя.</p>
	<p>—...В яку сторону пішов? — питає.</p>
	<p>Випряг він коняку, сів верхи і за тим брехуном погнався. Тільки догнав солдата, батіг на дорогу випав. Не знав дід, що обманщик і є цей солдат. Та й каже йому:</p>
	<p>— Придержи-но коня.</p>
	<p>Поки ходив старий по батога, солдат скочив на коня і помчав щодуху. Побіг за ним старий та куди йому! Нема що робити, пішов додому.</p>
	<p>— То що? — питає баба.</p>
	<p>— Він, жінко, правду тобі казав, справді прийшов з того світу. Я дав йому ще й коняку, — мовить дід.</p>
	<p>— Атож! — радіє баба. — Дарма на мене нападаєш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68 (5124). Гість з того світу. СУС 1540. Записано 2008 року. Жук Марія Федорівна (1931). Черкаська область, Монастирищенський район, Зюбриха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
