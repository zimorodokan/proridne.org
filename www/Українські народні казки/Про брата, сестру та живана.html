<!--#include virtual="/-/inc/general__page_start.inc" -->
<title>Про брата, сестру та живана ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про брата, сестру та живана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про брата, сестру та живана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про брата, сестру та живана <br><span class="article__headerDescription">Українська народна казка Закарпаття</span></h1>
	<p>Єден цар показав на другого війну. Як пішли на ту війну й войовали, там того царя вбили. А на війну він з сином пішов. Син прийшов дому та й каже матері, що тата вбили. А вона впала і з жалю вмерла. І вже синови царя не було в тій державі місця, бо вже інший цар був. Сіли вони з своєю сестрою на коня й пішли до лісу. Там найшли вони хату. В хаті вшитко було.</p>
	<p>А то була хата живанів. Позирає, а живани йдуть до хати на обід. Дванадцять їх. А він став за вугол, пістоль у руки й стріляє їх, убиває. Як вони йдуть по одному, так він убиває. А позаду йшов їх бригадир, тих живанів. Та просить:</p>
	<p>— Не вбивай мене, даруй ми ще світа.</p>
	<p>Він його побив, дуже його побив, але на смерть не вбивав. І запер його до єдної хати малої, замкнув. Прорізав вікно, та сестра туди давала йому їсти, тому живанови. А він там погоївся, живан, та й з сестрою помалу спізнався. Спізнався з нею до любови.</p>
	<p>Та й питає їй той живан:</p>
	<p>— Чи моцний він, твій брат?</p>
	<p>— Моцний.</p>
	<p>— На тоту нитку та зв’яжи му руки. Ану ци врве? Зв’язала йому тою ниткою руки, а він раз і врвав.</p>
	<p>Тоді дав їй той живан моцну шпаргу. Зв’язала йому тою шпаргою руки — вже не годен урвати. І вна йому руки не розв’язує, лем у кишеню, та взяла ключ, та пустила того живана. Живан прийшов та й дивиться:</p>
	<p>— Но, камарад, ти-сь в руках.</p>
	<p>— Вбивай ня, — говорять, — вбивай ня. А живан каже сестрі так:</p>
	<p>— Я його не вбиваю, бо він мене не вбив. Роби з ним, що хочеш. А вона що робить? Бере желізо та йому випікає очі. А там на полі була студня-керниця. Вони понесли його і там верли, в ту керницю.</p>
	<p>Раз ішли тайники й хотіли води пити. А там води не було, в тій студни. Висхла вода. Чують тайники, а там чоловік йойкає. Вони до чоловіка:</p>
	<p>— Що ти за єден?</p>
	<p>— Я, — кричить, — такий і такий. Йой, — благає, — витягніть мене відци.</p>
	<p>Вони пішли, витяли дрюк та й опустили в ту керницю, і він тим горі дрюком вийшов. Бо він був сильний, лем не видів, очей не мав. Але сестра не зовсім їх випекла, а лиш зверху попекла, а унну очі не дістала.</p>
	<p>Тоді він каже тим тайникам:</p>
	<p>— Ведіть мене до царя.</p>
	<p>— А чого?</p>
	<p>— Я хочу там іти. Так треба.</p>
	<p>Повели його до царя. І він там познайомився з царською дівкою. Але що? Він сліпий.</p>
	<p>А циганка прийшла увечір до царської дівки:</p>
	<p>— Пані, кіби ви ходили з ним д’ріці, рано, коли роса є. Аби-сте йому промивали тою росою очі, і він би прозрів.</p>
	<p>І вона ходила з ним, і прозрів він од тої роси. І він уже видів.</p>
	<p>Як він уже став видіти, подумав: «Іду я д’свої сестрі. Чи сестра так і зосталася з тим живаном?» Та й зробився жебраком. Виростив собі бороду, вуса та й іде. А назустріч йому йде справжній жебрак. Він каже жебраку:</p>
	<p>— Дай мені тото своє шаття, а я тобі дам своє. Помінялися. Жебрак зняв своє шаття та взуття й дав йому, а він дав жебракови своє. Та взяв паличку й пішов до сестри. І прикинувся німим. Прийшов до сестри жебрак, ще й німий. Прийняла вона його на ніч. Та й поклала його десь там спати. А живан прийшов і звідає:</p>
	<p>— То хто такий?</p>
	<p>— Та жебрак якийсь.</p>
	<p>Полягали вони на постіль. А він мав і пістоля коло себе, той «жебрак». Як заснули вони, він встав і загойкав:</p>
	<p>— Встать!</p>
	<p>Ті посхоплювалися, а він такой вбив того живана. А сестрі каже:</p>
	<p>— А ти що зробила зо мною?</p>
	<p>Та й її вбив. А сам пішов до царя, д’тій дівці. І там зостався жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Дубриничі, Перечинського району, Закарпатської області 30 березня 1991 року Бабич Гаврило Васильович (1906 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
