<!--#include virtual="/-/inc/general__page_start.inc" -->
<title>Лисичка і горобчик ☼ Українська народна казка ☼ Народна творчість</title>
<meta name="Description" content="Українська народна казка Поділля «Лисичка і горобчик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка і горобчик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка і горобчик <br><span class="article__headerDescription">Українська народна казка Поділля</span></h1>
	<p>Жила собі у лісі лисичка. Дуже хитра вона була. Кожного ранку виходила на полювання і без здобичі не поверталася.</p>
	<p>Одного ранку Лисичці пощастило зловити горобчика. Вона вже хотіла його з’їсти, а горобчик проситься:</p>
	<p>— Лисичко, я виконаю три твої бажання, тільки залиши мене живим.</p>
	<p>— Добре, — сказала лисичка, — перше моє бажання — нагодуй мене, бо я голодна.</p>
	<p>— Гаразд. Пішли в поле.</p>
	<p>У цей час маленька дівчинка несла батькові сніданок. Батько у полі косив горох, тому пішов із дому ще на світанку. Сніданок знаходився у горщиках-близнятах: в одному смачненький борщик, а в другому — кашка. Все було щойно з печі, тому смачно пахло на все поле. Дівчинка поспішала.</p>
	<p>Але у цей час на стежинці біля неї з’явився горобчик. Дівчинка вирішила його зловити. Поставила горщики на землю і заходилась ловити пташку. Горобчик сидить, тільки дівчинка підбіжить до нього, а він втече далі. Ось-ось дівчинка зловить його, а він знову випурхне з її рук.</p>
	<p>І так він забавляє малу, так поспішає, ніби грається з нею. А лисичка тим часом борщик і кашку з горщиків виїла, заховалася за копу пшениці і дожидає горобця. Горобчик уздрів, що лисичка вже добре поїла і полетів собі до неї. А дівчинка повертається до посуду, аж там пусто. Заплакала вона і повернулася назад додому.</p>
	<p>А лисичка загадує друге бажання :</p>
	<p>— От горобчику, ти мене нагодував, тепер ще насміши.</p>
	<p>— Добре. Пішли у село.</p>
	<p>Приводить горобчик лисичку до одного господаря на подвір’я. А господар у цей час із сином молотить ціпом пшеницю. Стоять один перед одним і по черзі стукають ціпами по спорах.</p>
	<p>Горобчик заховав лисичку за купою вимолочених снопів, а сам взявся за справу.</p>
	<p>Стояв полудень, жарко. Батько весь мокрий, скинув капелюха та працює. А голова геть лиса і проти сонця виблискує. От горобчик, недовго думаючи, сів на батькову лисину. У цей час син замахнувся ціпом по снопу, коли глядь — горобець на батьковій лисині. От він і вирішив його зігнати, да як ударить батька ціпом. Посеред лисини вискочила здоровенна ґуля, а горобець полетів далі. Батькові стало погано, син плаче, а лисичка сміється регоче, аж за живіт ловиться.</p>
	<p>— Ну й горобчик, ну й молодець! От ти мене нагодував, насмішив, а тепер ще налякай і будеш вільний.</p>
	<p>— Гаразд. Пішли на вигін.</p>
	<p>На вигоні з усього села зібралася зграя собак, щось собі обговорювали. Горобчик привів лисичку, а вони як занюхали її та за нею.</p>
	<p>Лисичка біжить, землі ногами не торкається. А собаки ось-ось наздоженуть. Ось вже й ліс. Десь тут і нора її. Лисичка із всього маху у нору шусть. А собаки поставали біля нори, нюхають, гавкають, а флору не можуть потрапити. Сидить лисичка у норі та й питає свої ніжки:</p>
	<p>— Ніжки, ніжки, що ви робили, як я від собак тікала?</p>
	<p>— Ми швидко бігли, щоб собаки тебе не наздогнали!</p>
	<p>— Ото я вам за це куплю червоні черевички.</p>
	<p>— Вушка, вушка, а ви що робили, як я від собак тікала?</p>
	<p>— А ми все слухали, чи далеко ще ті собаки. Допомагали тобі врятуватися.</p>
	<p>— Оце я вам куплю золоті сережки. А ти що робив, хвостище?</p>
	<p>— А я все поміж ногами мотався, заважав тобі втікати. Хотів, щоб тебе собаки зловили.</p>
	<p>— О який ти поганий. Я тебе покараю! І лисичка виставила хвоста із нори і каже:</p>
	<p>— Їжте, собаки, цього поганого хвоста!</p>
	<p>А собакам цього тільки треба. Вони за хвоста витягли лисичку із нори та розірвали.</p>
	<p>А горобчик все те бачив і каже:</p>
	<p>— Ото тобі, лисичко, плата за твої погані справи. Ти всім коїла тільки лихо і з цього раділа.</p>
	<p>От і казочці кінець, а хто слухав — молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>151 (7861). Лисичка і горобчик. СУС порівн. 56В*. Записала Рудак Алла 2010 року. Боровська Анна Григорівна (1918). Хмельницька область, Волочиський район, Яхнівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
