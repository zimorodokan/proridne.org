<!--#include virtual="/-/inc/general__page_start.inc" -->
<title>Дід та онук ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дід та онук» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід та онук.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід та онук <br><span class="article__headerDescription">Українська народна казка Чернігівщини</span></h1>
	<p>Жив колись дуже старий дід. Від старості він був майже глухим і сліпим, а руки та ноги тремтіли. Коли він сидів за столом, то кашляв і ледве тримав ложку. Суп розливався з ложки на всі сторони.</p>
	<p>Набридло це невістці і сину. Посадили вони старого діда за піч, щоб на нього не дивитися, а їжу стали давати у глиняній мисці. Дід сидів за піччю охав і тужив. Він був уже немічний. Але невістці і сину було не до нього. Діду жилося в них дуже важко. Але байдужість невістки і сина були більшими за страждання діда. Вони навіть забували інколи нагодувати діда.</p>
	<p>Раз онук гуляв у світлиці та й почув тяжкий стогін діда. Він заглянув за піч. На діда подивилися допитливі очі маленького Івасика. Онук запитав:</p>
	<p>— Дідусю, ти чого плачеш?</p>
	<p>— Мені важко жити, я голодний.</p>
	<p>— Не плач, дідусю, я тобі допоможу.</p>
	<p>— Мій гарний хлопчику, чим ти мені допоможеш?</p>
	<p>Ось увечері прийшли син і невістка. Вони були дуже стурбовані. Всі посідали за стіл вечеряти. Їжа була смачною і пахла на всю оселю. Знову почулися схлипи за піччю.</p>
	<p>Івасик підійшов до батька й матері і сказав:</p>
	<p>— Нагодуйте за піччю дідуся.</p>
	<p>А йому у відповідь:</p>
	<p>— Не втручайся не в свої справи.</p>
	<p>Розсердився Івасик і каже:</p>
	<p>— Не ображайте дідуся! Коли я виросту, то буду так вас доглядати, як ви мого дідуся.</p>
	<p>Після цих слів невістка й син подобрішали. Вони забрали дідуся у світлицю. Дуже гарно доглядали його. Дідусь дожив до 100 років і дякував своєму онуку Івасику.</p>
	<p>Щастя поселилося в оселі. Добро перемогло зло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>253 (4526). Дід та онук. СУС 980А. Записано 2008 року. Плошко Марія Єлисеївна (1921). Чернігівська область, Прилуцький район, Погреби</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
