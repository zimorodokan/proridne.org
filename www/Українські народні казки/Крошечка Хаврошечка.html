<!--#include virtual="/-/inc/general__page_start.inc" -->
<title>Крошечка Хаврошечка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Крошечка Хаврошечка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Крошечка Хаврошечка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Крошечка Хаврошечка <br><span class="article__headerDescription">Українська народна казка Бойківщини</span></h1>
	<p>Жила сирітка Крошечка Хаврошечка. Взяла її годувати жінка, що мала свої три дочки: Одноочку, Двоочку й Триочку. І свої дочки вона захищала, а Крошечці Хаврошечці не давала їсти. А як підросла вона, та й усе сама робила: і пряла, і ткала, і шила — все сама робила. І гонила пасти коровицю Рябушку. А коровиця Рябушка її пожалувала та й каже:</p>
	<p>— Ти так мучишся, не можеш все поробити, я тобі буду помагати. Улізеш мені в ліве вухо, а в праве вилізеш — усе буде зроблене. Буде й напрядено, й наткано, і в туби звито полотно, й пошито — все, що подумаєщ, тото й буде зроблено.</p>
	<p>Залізе вона Рябушці в ліве вухо, а в праве вилізе — все є зроблене. Все, що вона мала зробити, готове. Напасе коровицю та й прижене і принесе домів усе готове.</p>
	<p>І тоді стала мачуха сердитися, що їй хтось помагає робити. Хотіла, би дівчина сама все робила й мучилася. І вона післала свою дочку Одноочку, щоб дивилася, хто сироті Крошечці Хаврошечці помагає робити. Пішла тота, сиділа, сиділа в полі та й заснула. Крошечка Хаврошечка підійшла та ще її покивала: «Спи, спи, Одноочка». Тота спала, а Крошечка Хаврошечка влізла коровиці в ліве вухо, а в праве вилізла, і вже все зроблене. Що мала зробити, все є. і принесла все домів.</p>
	<p>Прийшла Одноочка домів, а мати питає її:</p>
	<p>— Ти виділа, хто їй помагав робити?</p>
	<p>— Я не виділа.</p>
	<p>Тоді післала мати Двоочку. Прийшла Двоочка та й пильнує, та й пильнує, та й доста, що захотіла спати. Задрімала. Крошечка Хаврошечка д’ній підійшла та й покивала: «Спи, спи, Двоочка. Спи, спи, Двоочка». Та заснула, а вона влізла коровиці в ліве вухо, а в праве вилізла — все було зроблене.</p>
	<p>Принесла Крошечка Хаврошечка все домів, і Двоочка прийшла домів.</p>
	<p>1Цю казку розповідач почув від одного українського переселенця в Киргизії, в околиці Фрунзе (тепер Бішкек), а районі Алмадін.</p>
	<p>Мачуха звідається:</p>
	<p>— Хто сироті помагав робити?</p>
	<p>— Я не знаю, бо я спала. Я не виділа.</p>
	<p>Тоді післала мачуха Триочку. Прийшла Триочка, дивиться, пильнує, пильнує. Та й заснула. А Крошечка Хаврошечка підійшла д’ній і киває. Та забула за третє око. Всього два рази сказала: «Спи, Триочка. Спи, Триочка». Не повіла три рази, а Триочка на два ока заснула, а на третє виділа. Та й прийшла домі і мачусі повіла, що Хаврошечці помагає робити корова Рябушка. Тоді мачуха каже газді:</p>
	<p>— Заріж корову Рябушку, та заріж.</p>
	<p>Газда каже:</p>
	<p>— Чо’ я буду різати корову Рябушку? Корова добра, молода. Я не буду різати корову.</p>
	<p>А вона:</p>
	<p>— Заріж та заріж.</p>
	<p>Та й доти доїла, що газда мусів іти за різником, аби зарізав корову. Він пішов за різником, а Крошечка Хаврошечка прибігла до корови Рябушки та й каже:</p>
	<p>— Тебе хотять різати.</p>
	<p>— Як ня заріжуть, би ти мого м’яса не їла, а мої кісточки би ти визбирала і би закопала їх у городі.</p>
	<p>Крошечка Хаврошечка так і зробила. І з тих кісточок виросла прекрасна яблінка. Та такі яблука мала, яких не було ніде, ні в чиїм саду. Над’їхав попри той сад купець і каже:</p>
	<p>— Хто би мені зірвав пару яблук з тої яблінки, якби котра дівчина зірвала, то я би взяв її за жінку.</p>
	<p>Пішла рвати яблука Одноочка — гілля піднялося вверх, не дає рвати. Пішла Двоочка рвати — піднялося гілля вверх, не дається рвати. Пішла Триочка — піднялося гілля вверх — не дається рвати. А підійшла Крошечка Хаврошечка — гілля зігнулося вдолину. Набрала вона яблук і подала купцеві а купець узяв її за руку, та на кучію, та й її повіз домів. Та й зробили весілля, та й з тою сиротою Крошечкою Хаврошечкою він оженився. І жили вони та й жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>87 (2373). Крошечка Хаврошечка. СУС 511. 3 грудня 1990 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
