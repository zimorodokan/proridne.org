<!--#include virtual="/-/inc/general__page_start.inc" -->
<title>Як пан балакав ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як пан балакав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пан балакав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пан балакав <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одна удова проста жінка та оддала дочку за поганецького панка. От раз той зять і поїхав до тещі у гості. Та й каже своєму наймитові:</p>
	<p>— Я балакатиму до тещі не по-нашому .А як вона спитає в тебе, чого я так балакаю, так ти скажи, що я вже забув по-своєму балакати, а тільки по-німецькому вмію. А як я що скажу по-німецькому, так ти їй по нашому переказуй.</p>
	<p>Той каже:</p>
	<p>— Добре!</p>
	<p>От приїхали . Теща така рада, що зять приїхав, вітається до нього, а він :</p>
	<p>— Вухри-мохри! Вухри-мохри!</p>
	<p>Так вона й злякалась, та й питає парубка:</p>
	<p>— Що це панові таке сталося, що мови йому одібрало?</p>
	<p>А парубок каже:</p>
	<p>— Та то він уже забув по-своєму балакати, а навчився по-німецькому .</p>
	<p>От теща почала про дочку розпитувати та про онуків, він усе:</p>
	<p>— Вухри-мохри! Вухри-мохри !</p>
	<p>Та їй аж його страшно стало. От тоді питає вона в зятя:</p>
	<p>— Може, вже обідати будете?</p>
	<p>А він:</p>
	<p>— Вухри-мохри! Вухри-мохри!</p>
	<p>А наймит каже:</p>
	<p>— То він каже, що не хоче обідати.</p>
	<p>Пан сердиться, що наймит так каже, та аж кричить:</p>
	<p>— Вухри-мохри!</p>
	<p>Бо їсти здорово хоче. А наймит:</p>
	<p>— Ідіть, — каже, — паніматко, од його, а то бачите, аж сердиться, що ви з обідом докучаєте .</p>
	<p>Теща з наймитом пообідали, а пан зостався, не ївши.</p>
	<p>— Може, вже вечерятимемо?</p>
	<p>А він:</p>
	<p>— Вухри-мохри! Вухри-мохри!</p>
	<p>Наймит каже:</p>
	<p>— Не хочу вечеряти, каже, щоб дали тільки шматочок хліба та кухоль води.</p>
	<p>Так теща дала йому шматочок хліба та кухоль води, а сама повечеряла з.наймитом. Зять уже так сердиться на наймита, а таки не хоче по-своєму балакати.</p>
	<p>От уранці лагодиться вже він їхати. Теща й того й сього несе на віз дочці та онукам на гостинець. А він радий, що такого багато, та:</p>
	<p>— Вухри-мохри! Вухри-мохри!</p>
	<p>А наймит:</p>
	<p>— Не несіть нічого! Пан не хоче брати, каже, щоб забрали геть.</p>
	<p>Теща й позабирала усе назад.</p>
	<p>От як виїхали за слободу, пан як узяв наймита лаяти і каже:</p>
	<p>— Я через тебе голодний сидів і додому нічого не везу. Коли так, чого ж я сюди й приїздив?</p>
	<p>А наймит каже:</p>
	<p>— А хіба ж я знаю? Може, щоб поговорить по-німецькому? А я думаю, як слід переказував.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>123 (5328). Як пан балакав. СУС —. Записано 2008 року. Рибалка Микола Олександрович (1939). Черкаська область, Черкаський район, Сагунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
