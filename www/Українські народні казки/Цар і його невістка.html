<!--#include virtual="/-/inc/general__page_start.inc" -->
<title>Цар і його невістка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Цар і його невістка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар і його невістка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар і його невістка <br><span class="article__headerDescription">Українська народна казка Гуцульщини</span></h1>
	<p>Був собі цар і мав дурного сина. І думав він, як він має передати державу на дурного сина. Треба його вженити з розумною дівчиною. Післав цар посли по цілій державі, щоби шукали таку дівчину, яка могла би з попелу всукати мотузок. Ходили, шукали — такої дівчини не найшли. Нема такої, аби з попелу мотузок всукала. Уже йдуть посли додому, а там хата, така бідна, така перекривлена стоїть. Вони вже до тої хати й не заходили, аж тут вибігла дівчина.</p>
	<p>— Чого ви до мене не заходите?</p>
	<p>— А ми не маємо до чого коні присилити&nbsp;<sup>*</sup>.</p>
	<p>— Присиліть або до зими, або до літа.</p>
	<p>А вони подивилися на дівчину та й думають: «Це дурна дівчина». Та й поїхали. Приїхали додому і сказали цареви все, що виділи. Тоді цар сказав:</p>
	<p>— Що ви виділи коло тої бідної хати? Може, там були сани поломлені, може, віз? І ви би були присилили коні.</p>
	<p>— Ні, не було там нічого. Ми не виділи.</p>
	<p>— То поведіть мене до тої дівчини.</p>
	<p>Вони повели царя. Приходять до дівчини. А вона варить пшоняну кашу. Нема нічого в хаті, нічого-нічого, лиш той горнець пшона. І тато й мама старі. Ну що робити? Цар каже:</p>
	<p>— Дівчино, ти би мені всукала з попелу мотузок, бо мені треба щось зав’язати. А як не всучеш, то я тебе заберу з собою.</p>
	<p>Старі плачуть, не пускають її, просять царя. А дівчина каже:</p>
	<p>— Буде зараз мотузок.</p>
	<p>Та побігла надвір. Та взяла соломи, заплела з неї кіску, принесла перед піч, запалила — згоріло.</p>
	<p>— Ось, — каже, — вам мотузок. Беріть собі.</p>
	<p>Є мотузок з попелу, але якби його рушив, то вже й нема мотузка. І цар подумав: «Це розумна дівчина». Та й каже:</p>
	<p>— Знаєш що, дівчино? Я тобі дам десять варених яєць, а ти мені виведи з них курята. На завтра би вони були, ті курята. Я хочу мати кури.</p>
	<p>А дівчина каже:</p>
	<p>— Добре. Я вам даю цей горщик пшона, аби його посіяти і на завтра було з него просо, бо треба курята годувати.</p>
	<p>А він уже дівчину не лишає, таки бере дівчину. Старі плачуть, а він каже:</p>
	<p>— Я вам хату нову покладу, я вас дотримаю.</p>
	<p>І забрав дівчину. І зробили весілля. А другої днини по весіллю цар з сином поїхали в ліс на кози. Старий убив козу і каже синови:</p>
	<p>— Будеш варити м’ясо, а я піду другу козу вб’ю. Пішов цар, а син не зварив. Старий вернувся злосний.</p>
	<p>— Уже будемо дома їсти.</p>
	<p>Та й їдуть додому. Старий їде скоро, а син поволі. Батько каже:</p>
	<p>— Бери коня та й тягни за хвіст.</p>
	<p>А той узяв та й тягне. І старий набив сина. Набив, приїхали додому, і син пішов поскаржився жінці, що його батько набив. А вона каже:</p>
	<p>— Було тобі наткнути м’ясо на шпагу й печи.</p>
	<p>Другої днини цар поїхав до другого царя попробуватися розумом. Приходить до того, а в того іменини. Питає той цар:</p>
	<p>— Чого ти до мене приїхав?</p>
	<p>— Я хочу попробуватися розумом, у кого розум ліпший.</p>
	<p>— Та як будемо пробуватися?</p>
	<p>— Загадками.</p>
	<p>Цей цар загадує загадку, а той відгадує. І не вміє відгадати. Тоді той загадав. А цей відгадав. А той цар узлостився, сказав зв’язати цего царя і покласти на траву.</p>
	<p>— Будеш лежати тут п’ять день, а в п’ять день я тобі відрубаю голову.</p>
	<p>— А що тобі з мої голови? Може, би я дав тобі викуп?</p>
	<p>— А ти маєш що дати?</p>
	<p>— Маю, я дам, що ти хочеш. Але мушу листа написати, бо як я дам викуп, як я тут зв’язаний лежу?</p>
	<p>І той написав листа: «В нашім домі виростуть три ясені. То два ясені зрубайте, а один ясень най росте. Дайте прочитати цего листа невістці. А я лежу на зеленому килимі і вкритий синьою ковдрою».</p>
	<p>Посли приїхали з тим листом і зразу почали вимагати викупу, би відвезти свому цареви. Почали забирати худобу, гроші. А невістка прочитала того листа і сказала своїм людям:</p>
	<p>— Він лежить на зеленій траві. А вкритий синьою ковдрою, небом укритий.</p>
	<p>І вона поїхала з військом і визволила старого царя. А того царя зв’язали, як барана, і на коні привезли до себе.</p>
	<p>А ті три ясені — то були три посли. То двох послів убили, а третього не вбили, би показував дорогу. І як вернулися відти, цар передав на невістку цілу державу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Присили́ти — прив’язати.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 16 липня 1987 року Стовп’юк Анна Лук’янівна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
