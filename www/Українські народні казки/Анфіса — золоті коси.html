<!--#include virtual="/-/inc/general__page_start.inc" -->
<title>Анфіса — золоті коси ☼ Українська народна казка ☼ Народна творчість</title>
<meta name="Description" content="Українська народна казка Поділля «Анфіса — золоті коси» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Анфіса — золоті коси.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Анфіса — золоті коси <br><span class="article__headerDescription">Українська народна казка Поділля</span></h1>
	<p>Жила бідна стара. Сім років мріяла вона поїсти сочевичної юшки, але їй усе не вдавалося. Роздобуде сочевицю, немає в неї цибулі, роздобуде цибулю, немає в неї олії, роздобуде олію, немає води, пересох у спеку ближній струмок. Недаром говорять: «Задумав бідняк зіграти весілля, та музиків ніде не знайде».</p>
	<p>Але ось вона всім запаслася. Насипала в глиняний глечик сочевиці і пішла до струмка помити її. А в той час до берега під’їхав молодий королевич, щоб напоїти свого коня. Побачив кінь глечик із сочевицею, злякався, заіржав і не став зі струмка пити. Розсердився королевич, пхнув ногою глечик, і сочевиця посипалась в воду.</p>
	<p>Не стерпіла бідолашна стара й закричала:</p>
	<p>— Ось який ти недобрий! Так знай же: як я мріяла сім років поїсти сочевичної юшки, так і ти будеш сім років шукати Анфісу з золотими довгими косами.</p>
	<p>А королевич саме надумав женитися, та не було до душі нареченої. Скочив він тут на коня й помчався шукати Анфісу з золотими волоссям, довгими косами. Але кругом йому відповідали, що й не чули, й не бачили такої дівчини.</p>
	<p>Одного разу приїхав королевич в глухе-преглухе село, що стояло на краю світа, й питає:</p>
	<p>— Чи не тут живе Анфіса з золотим волоссям, довгими косами?</p>
	<p>І раптом почув у відповідь:</p>
	<p>— Тут вона живе. Он у тому будинку.</p>
	<p>Під’їхав королевич, дивиться, вікно високо, а дверей немає. Як потрапити до будинку? Побачив він недалеко високу сосну і забрався по ній. Раптом бачить, іде відьма.</p>
	<p>— Анфіса з золотим волоссям, довгими косами, вигляни у вікно. Де твоя краса, довга коса?</p>
	<p>Показалась у вікні дівчина краси незвичайної; довгу свою золоту косу звісила, й забралася по ній відьма в будинок. Поїла, попила й знову спустилася вниз.</p>
	<p>Як тільки вона зникла, зліз королевич з сосни, підійшов до вікна й став кликати:</p>
	<p>— Анфіса з золотим волоссям, довгими косами, вигляну у вікно. Де твоя краса, довга коса?</p>
	<p>Почула Анфіса, підійшла до віконця, косу спустила, і королевич забрався по ній в будинок. Сподобалася йому дівчина, і вирішив він назвати її своєю дружиною. А вона говорить:</p>
	<p>— Я не проти. Але тобі треба заховатися. А то повернеться моя мачуха і з’їсть тебе.</p>
	<p>Загорнула Анфіса королевича в ковдру й закрила у великій скрині. Потім прибрала в будинку, підлогу вимила, щоб людським духом не пахло.</p>
	<p>Коли стало смеркатися, повернулася мачуха й стала принюхуватися.</p>
	<p>— Щось, — говорить, — людським духом пахне!</p>
	<p>А падчерка їй відповідає:</p>
	<p>— Ти, мабуть, серед людей була, от тобі і здається.</p>
	<p>На світанку пішла відьма, а Анфіса відчинила скриню й випустила королевича. Стали вони думати та гадати, як їм утекти від відьми. У будинку і стільці, і стіл, і ложки — усе вміло говорити. І для того, щоб Анфісу з королевичем ніхто не видав, вони всім зв’язали роти й скоріше пішли геть. Тільки вони зникли, як з’явилася стара відьма і стала кричати:</p>
	<p>— Анфіса з золотим волоссям, довгими косами, вигляни у віконце. Де твоя краса, довга коса?</p>
	<p>Ніхто їй не відповів. Набридло відьмі чекати, випустила вона свої довгі кігті й видряпалася по стіні в будинок.</p>
	<p>А в будинку тиша: роти ж зав’язані. Тільки про ступку забула Анфіса. Відкрила ступка рот і говорить:</p>
	<p>— З’явився вчора сюди королевич, а сьогодні втекла з ним разом і Анфіса.</p>
	<p>Розлютилася відьма. Кинулася до конюшні, де стояла ведмедиха, осідлала її і в погоню. Скакала, скакала вона, майже наздогнала втікачів.</p>
	<p>Бачить королевич, що справи кепські, спіймав молодого оленя, який пасся поблизу, скочив на нього, посадив попереду себе Анфісу, й понеслися вони щодуху.</p>
	<p>Догнала їх відьма, учепилася оленю за хвіст, але він залишився в неї в руках, а олень помчався далі. Згадала тут Анфіса, що в неї з собою є гребінь, і кинула його за спину. Відразу ж виріс ззаду цілий ліс з колючих кущів. Довго продиралася через нього відьма на ведмедиці, подерлася вся. Але все ж таки вибралася на узлісся й пустилася що було сили. Ось-ось знову наздожене втікачку з королевичем.</p>
	<p>Побачила Анфіса, що мачуха близько, кинула позад себе рушник — розлилося широке море. І довелося відьмі на човні переправлятися через нього. Раптом піднялася буря, перекинула човен і потонула відьма разом зі своєю ведмедихою.</p>
	<p>А королевич з Анфісою благополучно добралися до свого дому. Згуляли вони веселе весілля й стали жити-поживати і добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (6496). Анфіса — золоті коси. СУС 313Н*. Записала Гилюк Марина 2009 року. Гуменюк Надія Наумівна (1924). Вінницька область, Калинівський район, Калинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
