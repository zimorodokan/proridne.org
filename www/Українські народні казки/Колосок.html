<!--#include virtual="/-/inc/general__page_start.inc" -->
<title>Колосок ☼ Українська народна казка ☼ Народна творчість</title>
<meta name="Description" content="Українська народна казка Поділля «Колосок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Колосок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Колосок <br><span class="article__headerDescription">Українська народна казка Поділля</span></h1>
	<p>Жив у великому місті хлопчик Мишко. Він був спокійний, розумний, красивий і в нього було дуже багато відданих друзів. Одного разу, коли хлопчик ішов допомагати матері, він почув, як королівський гінець оголошував страшну новину.</p>
	<p>— Увага, увага! Сьогодні з королівського замку зникла принцеса Марійка. Хто її знайде отримає винагороду — пів королівства.</p>
	<p>— Яке горе сталось! Мамо, а принцесу знайдуть?</p>
	<p>— Авжеж, синку!</p>
	<p>Хлопчик довго стояв у натовпі людей, думаючи про слова гінця, і вирішив знайти принцесу. Вийшов з міста і помітив стареньку бабусю, яка несла три важких кошики.</p>
	<p>— Давайте допоможу, бабусю, адже вам важко нести.</p>
	<p>— Дякую, синку!</p>
	<p>Мишко узяв корзину. І хоч як йому важко нести, він це не показував. Коли вони прийшли до старої хатини, бабуся сказала:</p>
	<p>— У цих корзинах знаходиться щастя, успіх і колосок.</p>
	<p>— Колосок? А навіщо колосок?</p>
	<p>— Цей колосок не простий, він виконає три твоїх бажання.</p>
	<p>— Дякую, бабусю.</p>
	<p>Хлопець вийшов, узяв дарунки і рушив далі. Ішов три дні і три ночі і зустрів гусочку. У неї було переламане крило, вона жалібно дивилася своїми блакитними очима і плакала. Мишко підніс колосок і сказав:</p>
	<p>— Я хочу розуміти, що вона говорить.</p>
	<p>Сталось диво, вона заговорила людською мовою:</p>
	<p>— Я принцеса Марійка. Зла відьма перетворила мене на гусиню і хотіла віддати на королівську кухню, але я втекла і зламала крило.</p>
	<p>— Можливо, вона казала, як тебе вилікувати?</p>
	<p>— Вона тільки казала, що на острові Орхідея є криниця і я можу стати знову принцесою.</p>
	<p>— Потрібно спробувати.</p>
	<p>Вони узяли колосок і сказали:</p>
	<p>— Вперед на острів.</p>
	<p>І опинилися там, де забажали. Це було чудове місце, скрізь були квіти — троянди, лілії і, звичайно, орхідеї. Мишко і Марійка знайшли чудо-криничку. Вода в ній була прозора, чиста, і всі навколо були щасливі. До кринички прискакала бридка жаба. І коли вона напилася води, то стала прекрасною дівчиною. Гусеня, тремтячи, й саме попило води. Знову сталось диво — вона стала прекрасною царівною Марійкою. Вони обнялись, взяли колосок і промовили:</p>
	<p>— Нехай цей острів буде нашим прекрасним будинком, в якому ми проживем довго-довго і помрем в один день.</p>
	<p>Так і сталося, на острові піднісся великий палац і закохані щасливо пішли туди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10 (5962). Колосок. СУС —. Записано 2008 року. Шовдра Галина Лукашівна (1951). Хмельницька область, Деражнянський район, Заньківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
