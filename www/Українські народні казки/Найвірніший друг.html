<!--#include virtual="/-/inc/general__page_start.inc" -->
<title>Найвірніший друг ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Найвірніший друг» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Найвірніший друг.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Найвірніший друг <br><span class="article__headerDescription">Українська народна казка Полтавщини</span></h1>
	<p>Пропали в селянина воли, і він пішов розшукувати їх. Забігає наперед нього чорт і каже:</p>
	<p>— 3наєш що, приходь зі своїм другом, то твої воли і знайдуться.</p>
	<p>Повернувся він додому й міркує собі:</p>
	<p>— Хто ж у мене найкращий і найвірніший друг? Жінка!</p>
	<p>Бере жінку, і йдуть вони. Прийшли в ліс на те ж місце, сіли собі й сидять, очікують. Невдовзі чоловік заснув. Прийшов чорт, розряджений по-панськи, й каже до жінки:</p>
	<p>— На тобі грошей, зарубай за це свого чоловіка, і житимеш зі мною.</p>
	<p>Тоді дав їй шаблю й додав:</p>
	<p>— 3арубай його!</p>
	<p>Жінка хотіла було вже зарубати чоловіка, та чорт не дав. Коли чоловік прокинувся, він йому й каже:</p>
	<p>— Так от який твій вірний друг, хотів тебе зарубати! То йди додому і приходь сюди знову зі своїм справжнім другом. Бо жінка — твій найлютіший ворог.</p>
	<p>Чоловік повернувся додому й каже:</p>
	<p>— Піду я в ліс, буду сидіти там, поки не знайду там собі друга.</p>
	<p>Йде, а за ним біжить собака. Прийшов на те ж саме місце, сів та й заснув знову. Іде чорт, а собака до нього і чоловік прокинувся.</p>
	<p>— Ось твій вірний друг — собака, — каже тоді чорт, — а он твої воли стоять, прив’язані в лісі.</p>
	<p>Так чоловік знайшов волів, а собака виявився найвірнішим його другом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (4837). Найвірніший друг. СУС 921В. Записала Забара Вікторія 2008 року. Гриценко Н. І. (1956). Полтавська область, Кременчуцький район, м</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
