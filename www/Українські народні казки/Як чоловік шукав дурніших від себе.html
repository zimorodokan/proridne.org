<!--#include virtual="/-/inc/general__page_start.inc" -->
<title>Як чоловік шукав дурніших від себе ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як чоловік шукав дурніших від себе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік шукав дурніших від себе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік шукав дурніших від себе <br><span class="article__headerDescription">Українська народна казка Закарпаття</span></h1>
	<p>Шили раз чоловік і жона, котра була не дуже розумна. Чоловік ходив по роботах і заробляв гроші. Раз він купив свинятко і каже:</p>
	<p>— Жоно, помалу годуй свинятко, а потім заріжемо і будемо мати солонину й м’ясо.</p>
	<p>Час минав. Жона годувала свинятко і все звідала свого чоловіка:</p>
	<p>— Коли вже заріжемо годівника?</p>
	<p>— Заріжемо, як прийде білий чоловік, — фіглював чоловік. Він думав про сніг, про новий рік, а жона не порозуміла.</p>
	<p>Все чекала, коли вже прийде білий чоловік. Одного разу вона увиділа на вулиці мандрівника в білій одежі. Дуже зраділа, вибігла на міст і гойкає:</p>
	<p>— Чи ото ви білий чоловік?!</p>
	<p>Хитрий вандрівник зрозумів, що жона не повного розуму і сказав:</p>
	<p>— Я, я — білий чоловік.</p>
	<p>— Йой, як добре, що ви прийшли. Давно вас чекаємо. У нас є свиня, і мій ґазда сказав, що як ви появитеся в селі, заріжемо свиню. Будьте добрі, поможіть мені зарізати.</p>
	<p>Вандрівник зарізав годівника, поносив м’ясо і солонину до хижі. Ґаздиня насмажила свіжатини і гостяться. Як погостилися, жона схопилася і побігла до сусіди:</p>
	<p>— Вповім їм, що ми уже зарізали свиню. Вандрівник мало почекав, а далі спакував солонину і м’ясо у міх і пішов собі путем.</p>
	<p>Вернувся ґазда з роботи і жона нараз похвалилася:</p>
	<p>— Ну, приходив білий чоловік, і ми зарізали нашого годівника:</p>
	<p>— Як зарізали?! Іду поникати. — І побіг у кутець. І, справді, свині нема. Вернувся до хижі, хоче видіти, чи товста солонина:</p>
	<p>— Ну, чи красна на нім солонина, ану покажи! Зайшли в комору — а корито пусте.</p>
	<p>— Украв, украв! — закричала.</p>
	<p>— Коли був тут?</p>
	<p>— Пару хвилин перед сим.</p>
	<p>Ґазда вискочив із хижі і давай доганяти вандрівника. Біжить путем і дивиться, чи не видно його.</p>
	<p>А білий чоловік втямив, що його доганяють, і швидко перемінив піджак, взяв на себе чорний, солонину сховав у кущі і став під тополю.</p>
	<p>Коли ґазда приближався, взяв тополю в обі руки і держить.</p>
	<p>— Чи ти не видів: ішов сюди білий чоловік?!</p>
	<p>— Ішов, ішов. Айбо ти його не догониш, не впізнаєш.</p>
	<p>— Та покажи мені, я добре заплачу.</p>
	<p>— Бо у мене робота: мушу держати сю тополю. Якщо її лишу, упаде на землю і цілий світ пропаде.</p>
	<p>— Я подержу тополю, лиш ти догони білого злодія.</p>
	<p>— Ну, держи, держи добре! І побіг геть.</p>
	<p>А ґазда держав тополю до вечора. Як йому надоїло стояти під тополею, сердито закричав:</p>
	<p>— Як пропала свиня, хай пропаде цілий світ! — і пустив тополю, а сам впав на землю. Полежав, полежав, і видить, що тополя стоїть, лиш вітер нею колише.</p>
	<p>— Тепер я вижу, що не лише моя жона дурна, але і я нерозумний.</p>
	<p>Встав і заганьбився.</p>
	<p>— Піду світом і не вернуся, доки не знайду дурніших від себе.</p>

	<figure class="illustration">
		<img class="illustration__image" loading="lazy" decoding="async" src="/Український фольклор Книги/Петро Лінтур ☼ Зачаровані казкою/ілюстрації/Петро Лінтур ☼ Зачаровані казкою ☼ Як чоловік шукав дурніших від себе — 01.png" alt="ЯК ЧОЛОВІК ШУКАВ ДУРНІШИХ ВІД СЕБЕ — Українська народна казка Закарпаття" title="ЯК ЧОЛОВІК ШУКАВ ДУРНІШИХ ВІД СЕБЕ — Українська народна казка Закарпаття">
		<figcaption class="illustration__caption">ЯК ЧОЛОВІК ШУКАВ ДУРНІШИХ ВІД СЕБЕ — Українська народна казка Закарпаття</figcaption>
	</figure>

	<p>Ішов день і ніч, і приходить в одну хащу, де люди рубали дерево на церков. Все вирубують пряме дерево, сажають через інші дерева і так виносять із хащі. Страшно мучаться, бідують.</p>
	<p>— Ну, це дурніші від мене, — думає ґазда. Підійшов до людей і говорить:</p>
	<p>— Люди чесні, що ви так мучитеся?</p>
	<p>— А що робити?</p>
	<p>— Не треба саджати кожне дерево через хащу.</p>
	<p>— А як треба? Научи нас, і ми тобі добре заплатимо.</p>
	<p>Ґазда показав їм, як рубати хащу по порядку.</p>
	<p>Дуже зраділи і дали йому сто золотих.</p>
	<p>Ґазда подякував і попросив від них ще когута.</p>
	<p>Іде далі, іде, іде. Надибав на мале село.</p>
	<p>— Тут мало перепочину.</p>
	<p>І повернув у перший двір.</p>
	<p>— Добрий день.</p>
	<p>— Добрий день.</p>
	<p>— Чи не прийняли би ви мене на ніч, бо здалеку вандрую.</p>
	<p>— Приймемо, чому ні?</p>
	<p>Хазяїн тої хижі був староста. Зайшли до хижі, посідали, а наш ґазда держить когута під плечем.</p>
	<p>— Що у вас там під піджаком?</p>
	<p>— Віщівник.</p>
	<p>— Та що знає віщувати?</p>
	<p>— Віщує, коли настане день.</p>
	<p>— Та ото би нам придалося, бо у нашім селі кожну ніч мусить один чоловік ходити за днем далеко у ліс. Продайте нам сього віщівника.</p>
	<p>— Продам, але раз перевіримо його, чи правду віщує. Полягали спати. Спали до півночі. Лиш раз когут запів:</p>
	<p>— Що каже віщівник?</p>
	<p>— Каже, що день уже встав і миється, і скоро буде рушати у путь.</p>
	<p>Лежать і чекають далі. А тут когут знов запів.</p>
	<p>— А тепер що каже?</p>
	<p>— Каже, що день уже рушився в путь і іде сюди. Лежать далі. Через годину когут знову запів.</p>
	<p>— Що віщує?</p>
	<p>— Віщує, що день уже тут. Ану подивіться на двір. Староста і челядь вибігли на двір і видять: день приходить!</p>
	<p>Зраділи, що тепер будуть знати, коли приходить день, не треба буде йти чекати його всю ніч за селом. Заплатили добре за се подорожньому.</p>
	<p>Прийшов він із грошима додому, сів на стілець, тут і казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як чоловік шукав дурніших від себе. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1541+1530+1245. Друкується вперше. Варіанти: Плешинець — Архів П. В. Лінтура.; Лазар — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
