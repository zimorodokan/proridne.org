<!--#include virtual="/-/inc/general__page_start.inc" -->
<title>Чабан Василько і золота гора ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чабан Василько і золота гора» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чабан Василько і золота гора.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чабан Василько і золота гора <br><span class="article__headerDescription">Українська народна казка Кіровоградщини</span></h1>
	<p>Жив собі бідний парубок. Звали хлопця Васильком. Аби вилізти з бідності, пішов у світ, куди очі дивилися. Але не міг ніде найти роботу. Одного дня він дізнався, що можна найнятися у багатого пана. Але йому казали:</p>
	<p>— Не йди до нього. Він не дає наймитам їсти</p>
	<p>Василько звик до всякої біди, тому не злякався. А коли прийшов, пан здивувався:</p>
	<p>— Ти, хлопче, хочеш у мене робити?</p>
	<p>— Хочу.</p>
	<p>— То роби за їду. Будеш пасти овець. Але як десь одну загубиш, то здеру з тебе шкуру.</p>
	<p>Вигнав парубок на пасовисько тисячу овець. Їх було, як зірок в небі. Пас цілий тиждень, потім ще один. Якось перед вечором неподалік сів орел та й каже:</p>
	<p>— Дай мені одну ягничку, бо я такий голодний, що не можу літати.</p>
	<p>Шкода стало орла, і відповів Василько:</p>
	<p>— Вибирай ягнятко, але знай, що коли пан здере з мене шкуру, то ти будеш винен.</p>
	<p>— Не журися, нічого тобі не буде.</p>
	<p>Орел схопив ягня і полетів. А хлопець боявся і довго не гнав овець додому. Вернувся пізно ввечері, і пан став овець рахувати. Два дні підряд прилітав орлик і просив ягнятко. На третій день прилетів і каже:</p>
	<p>— Добрий ти, Васильку, хочу я тобі віддячити. Сідай на мене, понесу тебе на золоту гору та шовкову траву. Але не бери багато золота, бо як зійде сонце, то спалить тебе.</p>
	<p>— Добре, орлику.</p>
	<p>Василько взяв трохи золота, сів на орла і повернувся по панських овець. А ввечері пригнав їх додому і ліг спати. Ніч була темна, а біля хлопця було видно, як удень. Пан подумав, що горить палац, а й почав кричати:</p>
	<p>— Горимо! Горимо! Уставайте, люди!</p>
	<p>Василько схопився і гайда тікати. Пан кричить:</p>
	<p>— Чекай, не тікай!</p>
	<p>Чабан зупинився. Пан підійшов до нього і спитав:</p>
	<p>— Що світиться з твоєї пазухи?</p>
	<p>— Золото, пане.</p>
	<p>— Звідки взяв?</p>
	<p>— Орлик дав.</p>
	<p>І розповів Василько йому все. Пан сказав:</p>
	<p>— Завтра я сам вижену отару.</p>
	<p>Уранці пан устав і вигнав овець. Походив по пасовиську, а перед ним сів орел.</p>
	<p>— Що ти робиш? — питає орел.</p>
	<p>— Овець пасу, орлику.</p>
	<p>— Дай мені ягня, бо я голодний.</p>
	<p>— Дам, але понеси на золоту гору.</p>
	<p>Орел відповів:</p>
	<p>— Даси ягня — понесу.</p>
	<p>— Дам.</p>
	<p>Сів він на орла, понеслися попід хмари. Сів орел на золоту гору та й каже:</p>
	<p>— Не набирай багато золота, бо сонце тебе розтопить.</p>
	<p>Пан і чути нічого не хотів. Як кинувся до золота, то про все забув. Але вийшло сонце і розтопило його разом із золотом. Ось так буває з зажерливими.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>206 (8104). Чабан Василько і золота гора. СУС порівн. 936*. Записала Бойко Руслана 2010 року. Видмиж Тетяна Платонівна (1956). Кіровоградська область, Гайворонський район, Гайворон</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
