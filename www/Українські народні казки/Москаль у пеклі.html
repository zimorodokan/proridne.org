<!--#include virtual="/-/inc/general__page_start.inc" -->
<title>Москаль у пеклі ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Москаль у пеклі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Москаль у пеклі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Москаль у пеклі <br><span class="article__headerDescription">Українська народна казка Чернігівщини</span></h1>
	<p>Був собі одставний москаль і пішов на той світ. Ходить, ходить, та й нема йому пристані. Приходить до пекла, а там три чорти сидять.</p>
	<p>— Не дайте пропасти, нечистий дух, нечиста сило!</p>
	<p>— Іди собі! Чого ти хочеш? Тут тобі не можна бути, — одказують ті.</p>
	<p>— Дайте хоч мені розкластися.</p>
	<p>Забив кілочки на стіні та й каже:</p>
	<p>— Це на ранець, це на муніцію, це на шинель, а це на ружжьо.</p>
	<p>Повісив та й знову каже:</p>
	<p>— А де це я?</p>
	<p>— У пеклі, — кажуть чорти.</p>
	<p>— Та й добре, що тепло. А то що кипить?</p>
	<p>— Душі.</p>
	<p>— Слава Богу, що галуші. Дайте і мені миску.</p>
	<p>Дали йому миску, а він як почав їсти. Чорти розсердилися та й кричать:</p>
	<p>— Що ти робиш? Іди собі звідси!</p>
	<p>А він питає:</p>
	<p>— А як звідси на вулицю дібратися?</p>
	<p>Чорти погодилися йому показати. Вийшли, а москаль закрився в пеклі.</p>
	<p>— Відчини! — кричать ті.</p>
	<p>А він не відкриває. Сіли чорти та й сидять. Вже позамерзали, а він все не відкриває. Раптом іде баба та й питає:</p>
	<p>— А чого це ви тут сидите?</p>
	<p>— Та москаль закрився в пеклі і не пускає нас.</p>
	<p>Каже баба:</p>
	<p>— Убийте собаку, здеріть з неї шкіру і зробіть барабан.</p>
	<p>Вони так і зробили. Сіли та й грають у барабан. Москаль вибіг подивитися, що там, а вони швиденько та в пекло.</p>
	<p>— Обдурили, бісові сини! — сказав москаль та й пішов далі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (4340). Москаль у пеклі. СУС —. Записано 2008 року. Самійленко Марія Степанівна (1949). Чернігівська область, Городнянський район, Старосілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
