<!--#include virtual="/-/inc/general__page_start.inc" -->
<title>Як Іван панським зятем став ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Іван панським зятем став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван панським зятем став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван панським зятем став <br><span class="article__headerDescription">Українська народна казка Бойківщини</span></h1>
	<p>В одному селі жили чоловік і жінка і мали сина, вже підходящого до женячки. І сказав він, що буде женитися. Він уже навіть мав на прикметі одну панночку. Думав, що з нею ожениться. А та дівчина була донькою пана. Одного разу зібрався він, взяв із собою товаришів і пішов до того пана. Підійшов до його двору і договорився з товаришами, що коли він буде вночі у пана, то вони запалять солому.</p>
	<p>Попросився він у той двір, щоб зайти до пана, а слуги його не пустили. Але як звечоріло, йому вдалося прохопитися в двір. А потім він непомітно проскочив до кімнати, де жила панночка, і заліз під ліжко.</p>
	<p>Приходить панночка зі своїм нареченим, і вони там говорять між собою, жартують. А Іван, який сидів під ліжком, кинув на панночку тіста. Воно розлізлося по спідниці, а кавалір тої панночки погладив її, намацав тісто і не зрозумів, що то. Та й питає її:</p>
	<p>— Що то в тебе таке? А вона говорить:</p>
	<p>— А що в мене таке? То ти мене чимось замазав. І почали вони між собою сперечатися.</p>
	<p>А тут зовсім стемніло, і побачили вони полум’я надворі. Панночка перед тим скинула свою замазану тістом спідницю і кинула під ліжко. Коли вони побачили, що надворі горить, вихопилися обоє з хати і почали бігати по дворі.</p>
	<p>А в той час Іван виліз з-під ліжка, спідницю під паху, прибіг до своїх хлопців і показує, що він з панни стягнув спідницю. Пожар, крик в подвір’ї, гармидер. Випустили коні, худобу. Іван та його товариші вловили по коневи і хотіли тікати. А Іван в тому замішанні вхопив панночку, посадив на коня, і вони всі втекли. Втікають вони через ліс, гори і приїжджають до якогось села. Панночці сподобався такий геройський вчинок хлопця, і вони одружилися. Та й пан мусив погодитися з тим, що вони повінчалися, і бідний хлопець став зятем такого великого пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 27 жовтня 1994 року Поташник Микола Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
