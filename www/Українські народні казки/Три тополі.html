<!--#include virtual="/-/inc/general__page_start.inc" -->
<title>Три тополі ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Три тополі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Три тополі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Три тополі <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила одна старенька бабуся. Вона була самотня. Та бабуся перетворювала сухі гілочки на зелененькі деревцята. У неї було дуже багато лісових друзів: вовчиків, ведмежаток, лисичок, зайчиків. Тому вона була частим гостем лісу.</p>
	<p>Одного разу йшла вона лісом, бачить, на пеньочку лежить маленька дівчинка, зовсім малесенька. Очі в дитинки, наче тернинки, щічки рожеві, вуста червоні, волоссячко чорняве та ще й в’ється. Рученята маленькі і тягнуться до бабусі.</p>
	<p>Защеміло у старої серденько, взяла вона до себе ту дитину. А щоб цей день пам’ятати, посадила коло двору три тополі. Дівчинку ж назвала Тополиною.</p>
	<p>Проходять роки, дівча росте. І така гарна стає Тополинка. Була гарною помічницею бабусі. Але людський вік недовгий. Не стало бабусі. Залишилась Тополинка сама-однісінька. Лише тополі були її відрадою. Увібрали в себе вони бабусину чарівну силу. Плаче Тополина, а вони її приголублять, засумує, то розвеселять.</p>
	<p>Одного разу проїжджав біля струмка красень-козак, саме води захотів напитись, та й побачив Тополину. Каже:</p>
	<p>— Ти така гарна, не бійся, підійди.</p>
	<p>Підійшла до нього. А зблизька її врода ще чарівніша. Познайомилися молодята і закохались один в одного. Пообіцяв козак, що через рік з служби приїде до неї та й одружиться.</p>
	<p>Промайнув рік. Чекала нареченого Тополина і дочекалась. Приїхав на бравому коні, веселий дужий. Побралися нареченні жили вони довго та щасливо.</p>
	<p>А тополі їх оберігали, дарували щастя, мир і злагоду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>165 (7367). Три тополі. СУС —, — новотвір. Записала Хом’якова Валерія 2009 року. Головко Валентина Іванівна (1949). Дніпропетровська область, П’ятихатський район, Савро</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
