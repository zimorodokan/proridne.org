<!--#include virtual="/-/inc/general__page_start.inc" -->
<title>Циган і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Циган і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган і чорт <br><span class="article__headerDescription">Українська народна казка Бойківщини</span></h1>
	<p>Наймився циган до чорта служити. Дав йому чорт велику бочку, щоб води приніс. А то така бочка, що циган її навіть рушити не міг. Подивився циган і що робить? Бере роскаль і обкопує керницю. А чорт чекав і чекав. Води вже було дуже треба. Чорт роззлостився, узяв ту бочку, набрав води і сам відніс. А циган лишився обкопувати. Каже він чортови:</p>
	<p>— Я всю керницю обкоплю і принесу разом з водою.</p>
	<p>А чорт йому каже, би не обкопував, най керниця буде. Післав чорт цигана дров принести.</p>
	<p>— Принеси, цигане, дров, бо треба палити в пеклі.</p>
	<p>А циган узяв довгий шнур і зв’язує кільканадцять буків, би за раз принести. Чорт чекав — дров нема. Біжить у ліс і каже:</p>
	<p>— Неси.</p>
	<p>— Нє, я всі разом занесу.</p>
	<p>Чорт роззлостився, вирвав дуба і сам поніс, а циган пішов за ним без нічого, бо вже дрова є. Сказав чорт циганови:</p>
	<p>— Ану хто голосніше свисне в палець? Чи я, чи ти? Чорт як свиснув, то аж листя з дерева попадало.</p>
	<p>— Тепер, — каже, — ти свищи, цигане. А циган йому:</p>
	<p>— Як я свисну, то ти оглухнеш.</p>
	<p>І зав’язує чортови голову платом. Ударив якимось колом по голові, та й чорта приголомшив. А чорт подумав, що то він так свиснув, і каже:</p>
	<p>— Ану подуши, цигане, камінь, щоби з него зробилася в руці мука. А той каже:</p>
	<p>— Ти подуши. Най я виджу.</p>
	<p>Чорт подушив, і зробилася з каменю мука. А циган йому:</p>
	<p>— Я так подушу, що з каменю аж вода потече.</p>
	<p>Циган взяв кусник сиру, так, щоб чорт не видів, потиснув, і потекла вода. Бо сир був вогкий. Чорт здивувався дуже. Тоді підняв ключ від пекла і каже:</p>
	<p>— Хто вище верже?</p>
	<p>Чорт як вер той ключ, то аж не видно було, де він ся дів. І так брунів він, і довго не було його. Але вернувся ключ. Дуже високо підлетів і впав на землю.</p>
	<p>— Тепер, — каже чорт циганови, — ти мечи.</p>
	<p>А той ключ такий великий, затяжкий для цигана. Він лиш трошки рушив його, і каже циган:</p>
	<p>— Петре, Павле, отворіть двері, бо я мечу ключ!</p>
	<p>А чорт подумав: «Як він там верже, то вже нам ключ не віддадуть». І каже:</p>
	<p>— Не мечи.</p>
	<p>І нагнав цигана геть від служби.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Підгородці, Сколівського району, Львівської області 15 грудня 1990 року Якуц Петро, син Матія і Катерини</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
