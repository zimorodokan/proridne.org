<!--#include virtual="/-/inc/general__page_start.inc" -->
<title>Про хитрого бідняка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про хитрого бідняка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про хитрого бідняка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про хитрого бідняка <br><span class="article__headerDescription">Українська народна казка Гуцульщини</span></h1>
	<p>В одному селі жив-був хлопець. Задумав він женитися, але його ніхто не хтів, бо він дуже біден був. І пішов він на друге село. Там найшов дівчину і вженився. Вони жили вбоє дуже бідно. І каже він жінці:</p>
	<p>— Давай я піду в ліс. Може, якусь здобич піймаю.</p>
	<p>І зловив зайця. Приносить його додому і каже жінці:</p>
	<p>— Я піду на ярмарок. Може, продам його та й розбагатіємо. На ярмарку підійшли д’нему віт, писар і поштар. І кажуть:</p>
	<p>— Що це в тебе таке?</p>
	<p>— Поштарик. Такий, що за годину може на край світу забічи. А поштар каже вітови:</p>
	<p>— Давайте купимо.</p>
	<p>Заплатили вони йому гроші, взяли зайця і пішли. Писар пише, віт печатку б’є, а поштар прив’язав зайцеви на шию листа й пустив. Заєць утік у ліс і не вертався.</p>
	<p>А за той час чоловік зловив вовка. І повів його на ярмарок. А ці три — віт, писар і поштар — побачили його та й зразу до него.</p>
	<p>— Ти нам якого поштарика продав? Що втік? А чоловік їм відповідає:</p>
	<p>— Я так і знав. З дурнями лиш зв’яжися. А ви йому казали, щоб він вернувся, як посилали?</p>
	<p>А вони подивилися один на другого.</p>
	<p>— Та ні, не казали. А що це ти знов привів на ярмарок? А він каже:</p>
	<p>— Та я з вами не хочу діла мати. Ці зачали його просити. А він каже:</p>
	<p>— Це погінчик до овець.</p>
	<p>— Продай нам.</p>
	<p>— Добре, — каже він. — Одну ніч погінчик з вівцями побуде, і вже є ягнята малі.</p>
	<p>Купили вони того «погінчика» і повели додому. І радяться, хто має брати його перший до своїх овець. А віт каже:</p>
	<p>— Я старший, я беру.</p>
	<p>Завів він «погінчика» в дах і ляг з жінкою спати. Чують — в даху гримотить, дубонить. А віт каже до жінки:</p>
	<p>— О, видиш, жінко, який погінчик добрий?</p>
	<p>Рано встали, віт відкриває помаленьку — всі вівці подушені, а вовк сидить у куті. Прибігає до віта писар. І питається:</p>
	<p>— Як погінчик? Добрий? А віт каже:</p>
	<p>— Дуже добрий. Такі ягнята кучеряві народилися. Вже хлопець займив їх пастушити.</p>
	<p>Узяв писар «погінчика» до себе. Пустив його д’вівцям. І лягли з жінкою спати. Чують — уночі бубонить. А писар каже:</p>
	<p>— Видиш, жінко, який добрий погінчик?</p>
	<p>Рано встав писар, відкрив двері, а то всі вівці подушені.</p>
	<p>Тоді до писаря приходить поштар. І теж узяв «погінчика». Але в него було лиш дві вівці. Він пустив «погінчика» д’вівцям, рано виходить, відкриває двері — овець не видно. Відкриває двері ширше, а вовк скочив попри него і втік.</p>
	<p>Зійшлися вони всі три і кажуть:</p>
	<p>— Треба його їмити, того чоловіка.</p>
	<p>А за той час чоловік виготовив булаву. Та наміняв дрібних грошей, зав’язав їх у тоненьку хустину, поклав жінці ті гроші на голову, і пішли вони вбоє на ярмарок. А віт, писар і поштар побачили його там та й кажуть:</p>
	<p>— Ну, ми тобі зараз дамо. А він їм каже:</p>
	<p>— А ви погінчикови їсти давали, як пускали д’вівцям? Вони подивилися один на другого та й кажуть:</p>
	<p>— Та ні, не давали. І питають чоловіка:</p>
	<p>— А що то в тебе за булава? А він каже:</p>
	<p>— Така булава, що як ударити нею жінку по голові, то гроші сиплються.</p>
	<p>— Ану покажи нам, як це робиться.</p>
	<p>Він розмахнув булавою і жінці попри голову. Хустина розірвалася й посипалися копійки. Він каже:</p>
	<p>— Забирайте собі гроші, бо я вже маю багато.</p>
	<p>Ці порадилися й кажуть:</p>
	<p>— Продай нам цю булаву.</p>
	<p>Він продав, і ті понесли булаву додому. І говорять:</p>
	<p>— Хто перший має брати булаву? Віт каже:</p>
	<p>— Я старший, я беру.</p>
	<p>Узяв віт булаву і приходить додому. І каже жінці:</p>
	<p>— Розбирайся. Зараз будемо мати гроші. Жінка зачала просити. А він каже:</p>
	<p>— Ти дурна, нічого не розумієш.</p>
	<p>Як махнув булавою та як ударив, то так і вбив жінку. Та й сховав її в скриню. А до него приходить писар.</p>
	<p>— Ви грошей наробили?</p>
	<p>— Та наробив.</p>
	<p>— Покажіть, які гроші. А віт каже:</p>
	<p>— Гроші в скрини. Жінка забрала ключі і десь пішла. Тоді писар бере булаву і йде додому. І каже жінці:</p>
	<p>— Розбирайся.</p>
	<p>Жінка проситься. А він кладе її, розмахує булавою, вдаряє по голові і вбиває. І закрив у скриню. А тут приходить до него поштар і питається:</p>
	<p>— Ти наробив грошей?</p>
	<p>— Йо.</p>
	<p>Взяв поштар булаву і побіг додому. Він був біден, не мав коли багато говорити, бо дуже грошей хотів. Ударив жінку булавою і вбив. Побіг поштар до писаря й до віта та й каже:</p>
	<p>— Йой, я жінку вбив. А тоти кажуть:</p>
	<p>— Не кажи того нікому, бо й ми вбили. Ми підемо на ярмарок, імемо його і йому дамо.</p>
	<p>Поїхали вони на ярмарок, дивляться — іде він з жінкою. Вони кинулися його ловити. А він уздрів поліцію та й каже:</p>
	<p>— Ідіть заберіть цих людей, бо вони дома своїх жінок повбивали.</p>
	<p>І віта, писаря й поштаря забрали й засудили. А той з жінкою добре жив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 9 січня 1986 року Васкул Василь Васильович (1945 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
