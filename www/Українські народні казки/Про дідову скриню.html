<!--#include virtual="/-/inc/general__page_start.inc" -->
<title>Про дідову скриню ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про дідову скриню» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дідову скриню.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дідову скриню <br><span class="article__headerDescription">Українська народна казка Бойківщини</span></h1>
	<p>Був господар. Мав велику господарку. А заслаб він, покликав віта та й записав весь свій маєток на обох синів. Священик його висповідав, але він не вмер, поздоровів. Єден син був у него добрий, а невістка — погана. А друга невістка була добра, та син був поганий.</p>
	<p>— Ідіть, тату, вже трохи до Івана, подивіться, як там і що. Прийшов він до Івана, побув тиждень.</p>
	<p>— Та йдіть уже трошки до Петра.</p>
	<p>Прийшла до його невістки сусіда, а невістка й каже:</p>
	<p>— Наварила-м доста та думала-м, що буде й на вечерю, та й мушу ще раз варити, бо старий з’їв.</p>
	<p>Пішов старий на відпуст і здибався з товаришем, з яким колись при війську служив. Той товариш мав коні і добре виглядав. А цей був дуже худий, погано вбраний і прийшов пішки. Каже той товариш:</p>
	<p>— Чого ти такий бідний?</p>
	<p>— Я записав усе на синів та й тепер не маю де голови приклонити.</p>
	<p>— А я так ся тобі постараю, що сини будуть просити тебе: «Будьте, тату, в мене».</p>
	<p>Продав товариш дві пари волів і каже:</p>
	<p>— На тобі тоти гроші. І в того сина будь, котра невістка погана. Сиди й рахуй на столі гроші.</p>
	<p>Прийшов дід домі і рахує гроші. Невістка позирає, що старий доста грошей має. А дід такий був, що сам до себе говорив. Та й каже:</p>
	<p>— Вже ми єден віддав. Ще коби ті два віддали, то й мені до смерти буде.</p>
	<p>А невістка то все слухає. Сховав дід гроші у свою скриню. Приїжджає увечір син, а вона вийшла надвір.</p>
	<p>— Іване, кому тато так доста грошей зичили? Бо хтось віддав повний стіл грошей! Та ще два мають віддати.</p>
	<p>А син каже:</p>
	<p>— Жоно, розпрягай коні, а я йду татови щось принести.</p>
	<p>Купив тютюну, купив горівки й булок. І цукерків купив. Та й каже:</p>
	<p>— Де ви, тату? Та встаньте. Та, може, би-сте випили порцію горівки. Їжте ковбасу, булки, цукерки. Тут маєте тютюн.</p>
	<p>Отаке все дав дідови. А діти кажуть:</p>
	<p>— Дайте мені булку.</p>
	<p>— То дідови. Ти можеш бульбу їсти.</p>
	<p>Діти того брата здибаються зі стриковими дітьми.</p>
	<p>— Ага, наш дідо має доста грошей. Повний стіл, і ще два винні дідови. Ми купимо коні, купимо поле, а ви не будете мати.</p>
	<p>На другий день приходить брат, той другий син.</p>
	<p>— Де ви, тату?</p>
	<p>А старий на печи був.</p>
	<p>— ...Та чо’ до мене не прийдете? Мала Галя за вами плаче: «Де дідо? Чи не вмер дідо?» Та прийдіть до мене.</p>
	<p>А він каже:</p>
	<p>— Слабий-їм, не можу, не можу.</p>
	<p>На другий день відніс він гроші до свого товариша. Та й прийшов до другого сина. А там всього доста, як на Великдень. Переночував. Невістка рано дала теплу воду, рушник і мило.</p>
	<p>— Мийтеся, тату, та, може, би-сте трохи їли. Старий умився, поснідав. А тут приходить другий син.</p>
	<p>— Тату, чого ви втікли від мене? Ходіть.</p>
	<p>І так дідо два роки ходив. То в того, то в того був по дневи, по два. І в кінци дідо заслаб. Закликав віта й писаря. І дав вітови ключ від свеї скрині.</p>
	<p>— По мої смерти, віте, би-сте відомкнули скриню і поділили синів. Бо в мене два сини, як дві оці в голові.</p>
	<p>Та й помер старий. Наймив єден син священика, і другий наймив. Поховали, справили комашню. Віт п’є і п’є. А невістки єдна й друга кажуть чоловікам:</p>
	<p>— Кажи вітови, най відкриває скриню, най поділить нас. А віт не квапиться, п’є та й п’є. Та нараз кличе синів:</p>
	<p>— Ходіть сюди, най вас поділю.</p>
	<p>Відкрив віт скриню і витягає стару торбу й старі ходаки. Підняв і каже:</p>
	<p>— Нате. Тому торбу, а тому ходаки. Або так, або так. Котрий що хоче взяти.</p>
	<p>А то й те пусте, і те пусте. Невістки зачали кричати:</p>
	<p>— Аби йому ворони кости порозносили! Я два роки жалувала дитині дати, а старому чортови давала їсти! І на тім закінчилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Підгородці, Сколівського району, Львівської області 13 грудня 1990 року Якуц Петро, син Матія і Катерини</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
