<!--#include virtual="/-/inc/general__page_start.inc" -->
<title>Як жид з Василем у спілку увійшов ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жид з Василем у спілку увійшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жид з Василем у спілку увійшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жид з Василем у спілку увійшов <br><span class="article__headerDescription">Українська народна казка Гуцульщини</span></h1>
	<p>Був бідний чоловік і мав багато дітей. Він не мав з чого жити, а лиш все ловив рибу. Наловить, щось зварить, щось спече, а дещо продавав. Одного разу пішов він рано на ріку, дивиться, а там у воді велика риба пливе. І не має куди вийти, бо спала вода. Він ту рибу зловив, узяв під паху й каже:</p>
	<p>— От попало мені щастя. Вторгую файні гроші, буде за що купити дітям їсти.</p>
	<p>Іде він попри корчму, а там сидить жид.</p>
	<p>— Чуєш, Василю, що ти несеш?</p>
	<p>— Рибу.</p>
	<p>— Де ти імив її?</p>
	<p>— У ріці.</p>
	<p>— Ходи в корчму, дам тобі чарку випити. Пішов Василь, випив чарку. А жид каже:</p>
	<p>— Ти знаєш що? Сьогодні нашому панови день рожденія. Занесім йому ту рибу в подарунок, і він нам файні гроші заплатить, і ми поділимося.</p>
	<p>Пішов Василь з жидом до пана. А пан ще спить. Каже жид служниці:</p>
	<p>— Виклич мені пана.</p>
	<p>Розбудила вона пана, і пан вийшов. Поклонилися вони панови, і каже жид:</p>
	<p>— Пане, купіть у нас на ваш день рожденія цю рибу. Жид говорить, а Василь мовчить та слухає.</p>
	<p>— Що дати за цю рибу? — питає пан.</p>
	<p>— П’ятьдесять злотих.</p>
	<p>— Добре, я дам п’ятьдесять злотих, — каже пан. А Василь каже:</p>
	<p>— Пане, я цю рибу імив, а не жид. Я не хочу грошей. Я хочу, щоб ви дали по двадцять п’ять гарапників на голий зад мені та й цему моєму спільникови.</p>
	<p>Каже жид:</p>
	<p>— Василю, що ви робите? Та не ліпше взяти по двадцять п’ять злотих, як по двадцять п’ять буків?</p>
	<p>А Василь каже:</p>
	<p>— Як я сказав, так і буде. Моя риба.</p>
	<p>І пан на це пристав. Викликає він двох гайдуків. А третій має рахувати.</p>
	<p>— Хто перший? — питають.</p>
	<p>— Та мій спільник, — каже Василь.</p>
	<p>Жид не хотів, не хотів, але мус. І дістав двадцять п’ять на зад. А пан каже:</p>
	<p>— Василю, сідайте на крісло. Дадуть і вам.</p>
	<p>— Він у мене добрий товариш, дає мені в корчмі горівки. Я дарую йому й своїх двадцять п’ять буків.</p>
	<p>І дістав жид ще двадцять п’ять. І жида ледве додому занесли. А Василеви пан заплатив п’ятьдесять злотих за рибу. І більше жид не шукав з Василем спілки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 30 березня 1985 року Федюк Ярослав Федорович (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
