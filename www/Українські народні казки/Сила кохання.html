<!--#include virtual="/-/inc/general__page_start.inc" -->
<title>Сила кохання ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Сила кохання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сила кохання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сила кохання <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила в одному селі дівчинка. Справжньою красунею була: ставна, білолиця, синьоока. Не було в селі хлопця, який би не закохався в неї. Але нікому не віддавала красуня свого серця . Хлопці одружувалися з іншими, а горда красуня залишалася для них лише мрією. Мати дуже хвилювалася за доньку.</p>
	<p>І от одного разу дівчина сказала, що вона бачила віщий сон. Нібито є на світі гарний добрий парубок, але дуже нещасливий. За якісь давні гріхи зачаклувала його зла чаклунка, повеліла, щоб жив він у високій горі і лише раз на десять років виходив з неї. А якщо знайдеться дівчина, яка піде за ним і проживе десять років, то зникнуть чари. І так сподобався красуні той парубок, що тільки про нього й мріяла.</p>
	<p>Проходив час… І от одного літнього вечора в селі з’явився вершник на білому коні, гарний, як місяць. Недовго він тут був, навіть не заговорив ні до кого, швидко й зник. Та разом з ним зникла і дівчина.</p>
	<p>Гукала мати доньку, а на другий день пішла шукать. Ішла полем, лісом, битим шляхом… І от на її шляху стала висока гора. Не могла мати обминути цю гору, бо була вона величезна. Почала плакати мати, гукати свою доньку, просити, щоб та хоч якийсь знак подала.</p>
	<p>І раптом гора вкрилася квітами синіми, як доньчині очі, і білими, як її лице. І зрозуміла мати, що знайшла дівчина своє кохання, що щаслива вона.</p>
	<p>З того часу кожної весни мати приходила до цієї гори, милувалася квітами і ніби говорила з донькою. А через десять років до материної хати прийшла красуня-донька з гарним молодим чоловіком і двома дітками, хлопчиком та дівчинкою, синьоокими та білолицими.</p>
	<p>І зажили вони дружно та щасливо, бо вибороли своє щастя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>215 (5411). Сила кохання. СУС —. Записано 2008 року. Нікітенко Наталя Василівна (1929). Черкаська область, Чорнобаївський район, Іркліїв</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
