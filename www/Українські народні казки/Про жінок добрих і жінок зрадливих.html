<!--#include virtual="/-/inc/general__page_start.inc" -->
<title>Про жінок добрих і жінок зрадливих ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про жінок добрих і жінок зрадливих» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про жінок добрих і жінок зрадливих.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про жінок добрих і жінок зрадливих <br><span class="article__headerDescription">Українська народна казка Бойківщини</span></h1>
	<p>Три колеги пішли на австрійську війну. Перебули війну і вертаються всі три додому. Повернули в якімось селі в корчму випити. Аж з’явилася баба, така чорна. Не виділи вони, відки вона з’явилася. І каже єдному:</p>
	<p>— Як прийдеш додому і побачиш у хаті іншого чоловіка, ти не спішися. Вважай, щоби ти не стрілив. Перше треба переконатися, що то є.</p>
	<p>А другому баба не казала нич. А третьому каже:</p>
	<p>— Ти вважай, бо тебе жінка зрадить. Пильнуйся, бо вона тебе труйкою знищить. Вона не дуже тішиться, що ти вернувся.</p>
	<p>І пішли вони далі. На роздоріжжу порозходилися. Тому, що йому баба сказала: «Щоби ти не хапався стріляти», — було найближче. Приходить він під хату, вже смерклося. Це було восени. Дивиться він у вікно, а в хаті за столом сидять гості, п’ють, їдять, і жінки, й чоловіки сидять. А жінка по хаті ходить, подає їсти на стіл. Він хоче стріляти у вікно, але нагадав, що йому казала баба: треба перше переконатися, що то є.</p>
	<p>Входить він до хати, кланяється.</p>
	<p>— Добрий вечір! Та й каже:</p>
	<p>— Що то у вас за гостина? А жінка каже:</p>
	<p>— Сідайте, сідайте. Нате щось трохи їжте. Бо, може, десь і чоловік мій голоден.</p>
	<p>Не спізнала вона його.</p>
	<p>— ...А то в нас нині була служба Божа за сина. Син вивчився на священика і мав сьогодні першу службу Божу. Я скликала людей, що бог допоміг мені його навчити.</p>
	<p>Тоді він вер свій пістолет до землі. І повідає, хто він такий, і що хотів стріляти. Але згадав, що баба повідала йому таке не робити. Тоді за сина бавилися день, а за батька пили й їли два дни.</p>
	<p>А той другий приходить до хати і застав другого чоловіка, що з його жінкою жиє. Проситься він на ніч, аби знав, як тут є. Як ішов на війну, лишив два хлопці, а жона має ще двоє дітей, уже з другим. Він проситься, би переночував, а вона й каже:</p>
	<p>— Де будеш спати? Четверо дітей, нас двоє, а хата мала. Він їй:</p>
	<p>— Постелите мені на землі, аби-м якось переночував. А той другий чоловік каже:</p>
	<p>— Най переночує. Де будеш уночі відпроваджувати? Варить жінка на вечерю чир. Та й каже чоловік:</p>
	<p>— Дай вечеряти й тому чоловікови. А вона:</p>
	<p>— Що дам, як нас шестеро, а недоста зварила?</p>
	<p>Тоді взяла в миску води і сипле на воду той гарячий чир, щоб вечеряти. Тим хлопцям, що від першого чоловіка, на воді розпущає, лиш трошки молоком закаламутила. А своїм, тим малим, на молоці розпущає, не на воді. А тому, що прийшов на ніч, першому чоловікови, їсти не давала. А він і каже:</p>
	<p>— Що то? То діти, а то що? Чому неоднаково їсти даєте? А вона нич не каже. Він тоді:</p>
	<p>— ...Бери лахи свої і свої діти і з тим чоловіком забирайся. А ці діти будуть зо мною тут.</p>
	<p>Серед ночі виганяє їх. А жінка:</p>
	<p>— Що ви мене виганяєте з хати?!</p>
	<p>— Якби ти було давала їсти моїм дітям так, як тим, я би не казав ніц. Я батько цим дітям, і я прийшов знати, як вони тут жиють і що тут ся робить.</p>
	<p>І серед ночі вигнав їх. Найшов собі іншу жінку.</p>
	<p>Приходить домі той третій. Входить до свого дому, вклоняється, дивиться — жінка сама. Ні другого чоловіка, ні дітей нема. Поздоровкався файно, втішився, що вона сама, не має другого чоловіка.</p>
	<p>А як ішов додому, то повернув до знайомого аптекаря. Зачали вони балакати. Той повідає, де був, як жив. Дав йому аптекар випити чаю, і пішов він додому. То вже недалеко було, але в іншім селі.</p>
	<p>Прийшов додому і не забував, що баба казала, би він вважав. Переночував, а рано жінка каже:</p>
	<p>— Я йду в місто, може, щось дагди куплю.</p>
	<p>А він що буде казати? Йде то йде. А жінка приходить до того аптекаря, де він повертав. Аптекар знав, чия то жінка. Та й каже йому жінка:</p>
	<p>— Чи є у вас труйка? В мене щури завелися і не можу з ними порадити.</p>
	<p>— Є.</p>
	<p>Але він знав, що прийшов її чоловік. І ніколи вона не ходила за труйкою, а тепер прийшла. Зразу подумав, що тут щось є. І що він робить? Дає їй замість труйки поташ. Аби не вийшло нічого поганого, дав поташ.</p>
	<p>Приходить вона додому, переночували вже другу ніч. Тоді він каже:</p>
	<p>— Я йду, хочу подивитися на місто, давно був-им там. Ти була вчора, а я йду нині.</p>
	<p>Він пішов, а вона варить їсти. Наварила пирогів, намішала того поташу. А вона не знала, що то поташ. Чоловік зайшов до того аптекаря, і той повів йому, що дав його жінці поташу, не труйки.</p>
	<p>— ...Безпечно, — каже, — їж.</p>
	<p>Прийшов він додому, жінка поставила перед ним велику миску пирогів і сметану, він наївся тих пирогів — їв безпечно, і хоче бачити, що буде далі. І він удав, що заслаб, що йому пошкодило. Зачав сильно стогнати.</p>
	<p>— Бери мене до сіней, надвір.</p>
	<p>А в сінях темно. Вона що робить? Виводить його до сіней, бере шнур, засиляє йому на шию і зачинає перемітувати шнур через балку вгорі і підтягувати його. Ніжень вона той шнур переверла, він шнура з шиї зняв і засилив на товчку. Товчка була тяжка. Вона підтягнула її догори та й думала, що то чоловіка підтягує. Хотіла себе виправдати і показати, що він сам з собою таке зробив. Повісила товчку, а чоловік стоїть за дверми.</p>
	<p>Тоді вона вихапується надвір, на обору, і кричить:</p>
	<p>— Чоловік ся повісив! Ідіть рятувати, люде!</p>
	<p>Люде летять з лямпами стаєнними, прилітають, освітили, а то товчка висить, а чоловік стоїть у сінях живий. Та й каже тоді чоловік:</p>
	<p>— Люде, щоб ви задурно не бігли і мали на що подивитися, то я повішу жону. Вона мала зо мною таке зробити, а я з нею зроблю.</p>
	<p>І повісив жону. І на тім скінчилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Підгородці, Сколівського району, Львівської області 15 грудня 1990 року Чиряк Іван Іванович (1916)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
