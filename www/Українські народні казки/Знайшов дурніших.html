<!--#include virtual="/-/inc/general__page_start.inc" -->
<title>Знайшов дурніших ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Знайшов дурніших» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Знайшов дурніших.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Знайшов дурніших <br><span class="article__headerDescription">Українська народна казка Гуцульщини</span></h1>
	<p>Жив чоловік з жінкою. Та жінка була трохи дурнувата. Поїхав чоловік у місто, продав пару волів. Жінка його встрічає та й питає:</p>
	<p>— Що ти купив мені? А він каже:</p>
	<p>— Нічого не купив. Я гроші складаю про біду.</p>
	<p>Другим разом поїхав знов у ярмарок, продав корову. Їде з ярмарку, а жінка знов його питає:</p>
	<p>— Що ти купив мені?</p>
	<p>— Та нічого, жінко, тобі не купив, бо тримаю гроші про біду. А вона каже:</p>
	<p>— А коли ти мені щось купиш?</p>
	<p>— Бери, жінко, каже, гуску, продай її і щось купиш собі.</p>
	<p>— Та скільки маю за то правити, за цю гуску?</p>
	<p>— Або сімнадцять, або вісімнадцять. Будеш видіти по других. Жінка вбрала новий кожух, нові чоботи, взяла гуску під плече та й пішла на ярмарок. А там її запитали, що вона за гуску хоче. Вона каже:</p>
	<p>— Сімнадцять та й вісімнадцять треба дати.</p>
	<p>Вона стояла довго — ніхто не купував. Аж підходить до неї один у дрантивій куфайці та й питає:</p>
	<p>— Що хочеш за цю гуску?</p>
	<p>— Сімнадцять та й вісімнадцять треба дати. Він каже:</p>
	<p>— Я дам ці гроші. Але я зараз грошей з собою не маю. Я гуску вже беру, а гроші зараз принесу.</p>
	<p>А вона каже:</p>
	<p>— А як я тебе пізнаю? Тоді той чоловік стяг з себе дрантиву куфайку та й дав їй на плечі. А її кожух натяг на себе.</p>
	<p>— Ти, — каже, — пізнаєш мене по своїм кожуху, а я тебе по моїй куфайці.</p>
	<p>Жінка ждала аж до вечора, але той чоловік з грішми не приходив. Нарешті пішла додому. Прийшла, а чоловік у неї питає:</p>
	<p>— Ти продала гуску?</p>
	<p>— Продала, — каже.</p>
	<p>— А що за гуску взяла?</p>
	<p>— Та так, як ти казав, сімнадцять та й вісімнадцять.</p>
	<p>— А чого ти в такій дрантливій куфайці?</p>
	<p>— Бо я, — каже, — дала якомусь незнаному чоловікові гуску, а він пішов додому за грішми. Я дала йому на плечі свій кожух, аби його пізнала, як принесе гроші. А він мені дав цю куфайку.</p>
	<p>Чоловік трохи погікав&nbsp;<sup>*</sup> її за гуску та й кожух. А через невеликий час пішов сам у місто, взяв коня продавати. А жінку лишив дома. Приходить до хати якийсь бідний чоловік і просить:</p>
	<p>— Дайте мені пару копійок, бо я біда крайня. А жінка каже:</p>
	<p>— То ти біда?</p>
	<p>— Я.</p>
	<p>— А ми про біду гроші тримаєм.</p>
	<p>Та й виносить жінка всі гроші і подає цему жебракови. Чоловік приходить додому, а жінка питає:</p>
	<p>— Ти що купив мені?</p>
	<p>— Я нічого не купив тобі, про біду гроші тримаю.</p>
	<p>— А я, — каже, — гроші біді віддала.</p>
	<p>— Та якій біді ти гроші віддала?</p>
	<p>— Та був, — каже, — у нас чоловік один, жебрак, і я йому гроші подала.</p>
	<p>Чоловік зачав тікати жінку і сказав:</p>
	<p>— Іду я в світ. Як найду дурнішу від тебе, то вернуся до тебе. А як не найду, то жити з тобою не буду.</p>
	<p>Ішов він довгий час, та зайшов до магазину і купив курмей та й колачі. Насилив на курмей колачі, а сам перебрався в біле вбрання, яке мав коло себе, і тягне колачі дорогою. Люди стуряються. Чи цей чоловік не змилив? Питаються в него, а він каже:</p>
	<p>— Я з того світу. Зараз назад злітаю до неба. Небо відкривається, і я зараз буду на тім світі.</p>
	<p>Прибігли жінки і питають у него:</p>
	<p>— Як там, на тім світі? Там у нас родичі є.</p>
	<p>— Там уже біда, бо студено. Грошей треба. За гроші там можна купити все.</p>
	<p>Тоді жінки зачали давати йому гроші, аби дав їх родичам на тому світі. Жидівка запитала в него, чи знає, де її Хаїм. А він каже:</p>
	<p>— Знаю. Йому треба грошей. Щоби купив собі їсти і вбрання. Вона побігла додому і принесла йому багато грошей. Ще й другі жінки поприносили гроші та передали «на той світ родичам». Тоді він відійшов набік, перебрався, колачі вер у воду і вирішив тікати, аби його не імили.</p>
	<p>Приходить син тої жидівки додому, а вона йому каже:</p>
	<p>— Тут був чоловік з тамтого світу. Я йому дала всі гроші, аби передав нашим помершим родичам.</p>
	<p>Син упрягає коні і їхає догонити того брехуна. А він як уздрів, що їхає за ним хтось на конях, то зверг капелюх з голови і поклав на землю в березі. Той став кіньми й питає у него:</p>
	<p>— Ти не видів чоловіка в білому вбранню, що ніс курмей колачів?</p>
	<p>— Не видів.</p>
	<p>Тоді цей зачав просити:</p>
	<p>— Може, ви виділи, то, будьте добрі, поможіть його найти.</p>
	<p>— Я видів, я би міг його найти, але я ймив золоте потя&nbsp;<sup>*</sup> та й тримаю під капелюхом. Поки сонце не зайде, то треба тримати, аби воно не вилетіло. А як сонце зайде, тоді мож його руками помаленьку взяти. Якби ти міг мені це втримати, я би сів на твою бричку і міг би його здогонити і тобі сюди його привести. А ти тримай потя. Щоби, не дай бог, не втворив капелюх.</p>
	<p>Жидюк погодився тримати капелюх, а він сів на бричку і поїхав.</p>
	<p>Той тримав, може, дві, може, три годині. А відтак подумав: «Може би, я трохи поволеньки подивився скраєчку, що то за потя?» Втворив трошки капелюх, а там нічого нема. І подумав жидюк: «Брехун обдурив і маму мою, і мене».</p>
	<p>А цей чоловік поїхав тою бричкою аж до свої хати. Приїхає додому, а жінка навстріть питає:</p>
	<p>— Як ти гостив? А він відповідає:</p>
	<p>— Найшов я дурніших від тебе. Відей ми двоє будемо жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Гі́кати — сварити.</p>
			<p><sup>*</sup> По́тя — пташка.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 8 грудня 1985 року Шкрібляк Параска Іванівна (народж. 1936)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
