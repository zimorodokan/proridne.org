<!--#include virtual="/-/inc/general__page_start.inc" -->
<title>Як вовк у лисиці кумував ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як вовк у лисиці кумував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як вовк у лисиці кумував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як вовк у лисиці кумував <br><span class="article__headerDescription">Українська народна казка Полтавщини</span></h1>
	<p>Жив собі вовк. Був він самотнім, тому завжди хотів з кимсь подружитись. Але особливої поваги серед звірів він не мав, бо всі його вважали хижаком і по-свойому боялись. Таке вже природне єство харчуватись не травою, а м’ясом.</p>
	<p>Але в своїх мріях сірий хотів поріднитися із лисицею, бо дуже симпатизував їй. Та рудошерста не раз дурила його. Проте сіроманець не держав зла, адже від народження був спокійним і незлостивим.</p>
	<p>Одного разу вовк зустрів лисицю.</p>
	<p>— Добридень, лисичко ! — привітався вовк.</p>
	<p>— Будь здоров і ти, вовче! — відповіла хитро лисиця.</p>
	<p>— Як у тебе справи? Як сім’я, діти?</p>
	<p>— Знаєш вовчику, не так все й добре, як хотілося б. Не дуже довіряють мені звірі, важко когось обдурити, бо двічі на одні граблі не хочуть наступати. Та й приємна новина є, народився в мене синочок. Оце голову ламаю, кого б його в куми взяти?</p>
	<p>— Візьми мене, не пожалкуєш. Буду і тобі допомагати й хрещенику своєму смачненьке приносити.</p>
	<p>Погодилась лисичка та й запросила майбутнього кума в гості через тиждень. Для вовка це була чудова новина. Але тепер треба було думати про те, де ж подарунків узяти для любої кумоньки. І тут він згадав, що в кабана є курочка, а у ведмедя — індик.</p>
	<p>Коли всі полягали спати, вовк тихенько пробрався до кабана і викрав курочку. А потім до ведмедя та й забрав індика. Тепер він був задоволений, що в нього є з чим піти до куми лисички.</p>
	<p>Веселий і життєрадісний, вовчик пішов з подарунками на хрестини. Та не підозрював він, що ведмідь і кабан дізнались про те, як вовк обікрав їхнє господарство. Вони вирішили помститися сірому.</p>
	<p>Вовк прийшов на гостини до лисиці, віддав подарунки, привітав куму, хрещеника. І раптом на подвір’я до лисиці забігли кабан та ведмідь. Вони почали кричати і бити вовка за те, що він викрав у них домашню птицю. Та так побили його, що той ледь-ледь живий додому ноги потягнув.</p>
	<p>А лисичка сита і весела, посмакувавши свіженьким м’ясом, лягла спочивати.</p>
	<p>Вовк, покумувавши, довго відлежувався, бо боліло тіло. Та довго не міг показуватися нікому на очі, бо було соромно. Час минув, все забулося, життя продовжувалося. Та хоч і важко видихав вовк хрестини, але він був хорошим кумом та хрещеним батьком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (4716). Як вовк у лисиці кумував. СУС —. Записала Клітко Ніна 2008 року. Шеремет Оксана Антонівна (1920). Полтавська область, Пирятинський район, Олександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
