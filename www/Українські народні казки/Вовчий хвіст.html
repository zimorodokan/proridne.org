<!--#include virtual="/-/inc/general__page_start.inc" -->
<title>Вовчий хвіст ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Вовчий хвіст» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовчий хвіст.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовчий хвіст <br><span class="article__headerDescription">Українська народна казка Чернігівщини</span></h1>
	<p>В одного чоловіка жив у господі сивий кінь, Сивком звався. Справний коник такий, а хвіст у нього — краще й не треба, як труба — пишний, розкішний. Ні в кого в селі не було коня з таким прегарним хвостом. Не надивиться чоловік на сивого, не нахвалиться: «Ото коник! Ото красень!».</p>
	<p>А Сивко однієї ночі пронюхав, що овес на полі молотили. Пішов туди, щоб</p>
	<p>наїстися досхочу. Тільки ступив на поле, а там десять вовків. Обступили вони коника з усіх боків, а тоді як кинуться на нього! В першу чергу хвоста відкусили. Насилу відбрикався наш Сивко від тих вовків. Побачив на ранок господар коня свого безхвостого і заплакав: «Без такого хвоста, все одно, що без голови — дивитися ні на що. Що ж робити?». Подумав чоловік, подумав, нічого не вдієш та й пришив коневі мотузку.</p>
	<p>З тих пір довго Сивко не ходив на поле по овес. А потім не витримав та й подався знову. Десять вовків тут, як тут. Знову упіймали коня, схопили за мотузяний хвіст і відірвали. Сидять, їдять, аж давляться. Та не лізе мотузка у вовче горло. А кінь відбрикався, до господаря прибіг і кричить:</p>
	<p>— Біжи скоріш на поле, вовки мотузкою давляться!</p>
	<p>Схопив чоловік кілок та й побіг. Бачить сидять десять вовків і кашляють. Тоді з усієї сили як уперіщить чоловік одного та другого по спині. Завили сіроманці, пробачення стали просити.</p>
	<p>— Добре, — сказав чоловік, — пробачу, тільки пришийте моєму коневі хвоста.</p>
	<p>Завили ще раз вовки та й пришили. На другий ранок вийшов господар з хати та й думає: «Ану, подивлюся на свого Сивого». Глядь, а хвіст у коня закручений, вовчий. Охнув чоловік, заплакав так гірко. Та пізно було. На паркані хлопчики сидять, заливаються сміхом:</p>
	<p>— Ну й дідуган! Коням вовчі хвости вирощує!</p>
	<p>І прозвали з тих пір Сивкового господаря Хвістуном.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67 (4162в). Вовчий хвіст. СУС —. Записала Шейко О. В. 2007 року. Чередник Ольга Михайлівна (1926). Чернігівська область, Бобровицький район, Осокорівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
