<!--#include virtual="/-/inc/general__page_start.inc" -->
<title>Сорок святих ☼ Українська народна казка ☼ Народна творчість</title>
<meta name="Description" content="Українська народна казка Поділля, Полтавщини «Сорок святих» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сорок святих.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сорок святих <br><span class="article__headerDescription">Українська народна казка Поділля</span></h1>
	<p>Це відбувалося в давні часи 22 березня. Зібрався один чоловік уранці та й поїхав у поле горох сіяти. Сіє собі й сіє. Аж раптом бачить: полем ідуть якісь люди . Підійшли незнайомці до чоловіка, привіталися й запитали:</p>
	<p>— Що це ти робиш, чоловіче добрий?</p>
	<p>— Горох сію!</p>
	<p>— А сьогодні ж свято Сорок Святих! Хіба ж у свято можна працювати?!</p>
	<p>— Хай бог простить, я не знав!</p>
	<p>Подорожні пішли далі, а чоловік, зібравши речі, поїхав додому. Він навіть не здогадувався, що незнайомці й були Сорока святими які з богом мандрували світом.</p>
	<p>Настав час збирати врожай. У чоловіка так гороху багато вродило, що вистачило і їсти, і продати, і ще й не знав, куди подіти. Дуже радів чоловік! Знову настала весна. Чоловік усіх знайомих запитував, коли ж буде свято Сорок Святих.</p>
	<p>— Чому ж це ти ніяк не можеш дочекатися цього свята? — дивувалися люди.</p>
	<p>— Та я горох хочу сіяти!</p>
	<p>— Чи ти дурний? Хто ж у свято працює?!</p>
	<p>— Що ви розумієте? Я минулого року на це свято горох посіяв, то найкращий у всьому селі врожай зібрав. А ви мені кажете, що працювати в такі дні — гріх!</p>
	<p>Дочекався чоловік 22 березня, зібрався та й поїхав у поле сіяти. Дивиться: знову полем ідуть ті ж люди незнайомі, що й минулого року. Привіталися подорожні й запитали:</p>
	<p>— Що це ти робиш, чоловіче? Хіба не знаєш, що сьогодні велике свято?</p>
	<p>— Знаю! Але що з того? Це все дурниці! Я минулого року в цей день працював і врешті-решт зібрав чудовий урожай: сорок кіп гороху, навіть подіти не було куди!</p>
	<p>Незадоволено покивали подорожні головами та й пішли далі. Незабаром відчув чоловік, що йому стало погано: тіло вкрилося чиряками. Якось удалося нещасному дістатися додому. Але чиряків було стільки, що й місця здорового на тілі не залишилося. Бо кожен Святий подарував чоловікові по сорок чиряків.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>242 (6557). Сорок святих. СУС —. Записано 2009 року. Мирончак Антоніна Петрівна (1915). Вінницька область, Козятинський район, Перемога</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сорок Святих <br><span class="article__headerDescription">Українська народна казка Полтавщини</span></h1>
	<p>22 березня — свято. У нас з давніх-давен розповідають таку легенду.</p>
	<p>Сіяв чоловік горох у полі в день сорока Святих Мучеників. Ідуть дорогою сорок чоловік і кажуть:</p>
	<p>— Чого це ти сьогодні заходився горох сіяти?</p>
	<p>— Нехай мені бог простить, — каже селянин, — бо я забувся, що сьогодні праздник!</p>
	<p>— Ну, як ти каєшся, то вродить тобі горох по сорок стручків на стеблі та по сорок зернин у стручині!</p>
	<p>Діждався чоловік врожаю. Намолотив сорок мішків гороху. На другий рік селянин знову виїхав сіяти горох на Сорок Святих. Знов ідуть дорогою сорок чоловік і кажуть, що гріх сіяти в цей день, бо свято.</p>
	<p>— Е-е, розкажіть дідові своєму лисому, я торік сіяв.</p>
	<p>А ті подорожні розгордилися та й кажуть:</p>
	<p>— Вродить тобі по сорок болячок на тілі, як ти такий!</p>
	<p>Тільки вони це сказали, як чоловіка того геть болячки обкидали. Тоді чоловік догадався, що це кара за гріх. Скинув шапку перехрестився та й каже:</p>
	<p>— Простіть Святі Мученики та болячки зніміть!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>115 (4826). Сорок Святих. СУС -846А*. Записала Туз Яна 2008 року. Васильченко Галина Василівна (1928). Полтавська область, Кременчуцький район, Салівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сорок святих <br><span class="article__headerDescription">Українська народна казка Поділля</span></h1>
	<p>Було це дуже давно. Орав чоловік поле та й сів відпочивати. До нього</p>
	<p>підійшов путник. Це був переодягнений у селянське вбрання Бог. Попросив води, орач дав йому напитись. Зав’язалась розмова...</p>
	<p>— Чоловіче, що тебе примусило ниньки орати поле?</p>
	<p>— У мене велика сім’я, всі діти дрібненькі і ні від кого немає помочі.</p>
	<p>— Хоч у тебе немає помочі, але орати не слід, бо ниньки велике свято — Сорок Святих.</p>
	<p>Чоловік дуже злякався, став просити у Господа прощення. Путник несподівано зник. А в жнива селянин зібрав багатий урожай хліба, аж сорок кіп.</p>
	<p>Наступного року чоловік дуже чекав цього дня ( 22березня) і перепитував кожного, коли свято Сорок Святих. Діждався і пішов раненько орати свою ниву.</p>
	<p>Цього разу виросло лише сорок колосків...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (6062). Сорок Святих. СУС —. Записала Гнат Галина 2008 року. Камінська Євдокія Іванівна (1913). Хмельницька область, Старокостянтинівський район, В. Мацевичі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сорок Святих <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одного разу святий Петро йшов полем і бачить, що сіє чоловік горох. Діло було на Сорок Святих. Петро підходить до того чоловіка і каже:</p>
	<p>— Сьогодні ж празник, Сорок Святих, чого ж ти горох сієш?!</p>
	<p>— Прости, святий Петре, — каже чоловік, — я забувся, що сьогодні гріх сіяти.</p>
	<p>— бог простить! — сказав святий Петро і зник.</p>
	<p>Діждався той чоловік урожаю та аж за голову взявся з радості: по сорок стручків на стеблині та по сорок зернин у стручку. Намолотив сорок мішків гороху, як золота.</p>
	<p>Діждався селянин другого року і думає: „Торік я сіяв на Сорок Святих і зібрав сорок мішків гороху. Посію на Сорок Святих і в цьому році». Тільки почав сіяти — трапилося лихо: болячки руки обсіли, не може жменю зерна взяти. Глянув на ноги, і на ногах болячки; лапнув за спину, і там болячки.</p>
	<p>Тоді той чоловік догадався, що це кара за гріх. Скинув шапку, перехрестився та й каже:</p>
	<p>— Прости, святий Петре, та болячки зніми!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109 (5582). Сорок Святих. СУС —. Записано 2008 року. Гиришенко Лідія Василівна (1947). Черкаська область, Чигиринський район, Медведівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сорок Святих <br><span class="article__headerDescription">Українська народна казка Кіровоградщини</span></h1>
	<p>Було це ранньою весною на Сорок Святих. Ото вийшов один чоловік на свою ниву та й сіє горох. А тут ідуть полем сорок святих. Та й питають:</p>
	<p>— А що це ти, чоловіче добрий, сьогодні горох сієш? Адже сьогодні великий празник.</p>
	<p>— А який же?</p>
	<p>— Сорок Святих.</p>
	<p>— Нехай мені Бог простить, що в празник такий сію. Але я не знав, тепер уже буду пам’ятати. І ще раз хай Бог мені простить.</p>
	<p>Та й перехрестився. Відійшли від нього сорок святах та й стали совітуватися:</p>
	<p>— А що ж будемо з ним робити? Карати чи милувати?</p>
	<p>А один і каже:</p>
	<p>— Давайте помилуємо. Адже він не знав, що сьогодні празник. Та й покаявся.</p>
	<p>А другий:</p>
	<p>— А давайте його нагородимо. Хай йому цього року вродить сорок пудів гороху.</p>
	<p>Так і сталося.</p>
	<p>На слідуючий рік знову йдуть полем сорок святих. Аж бачать, знову той самий чоловік горох сіє.</p>
	<p>Підійшли, а тоді й питають:</p>
	<p>— А чому це ти, чоловіче, сьогодні горох сієш? Адже сьогодні Сорок Святих. Чи ти не знаєш?</p>
	<p>— Та знаю, люди добрі. Тільки я минулого року посіяв у цей день горох, то вродило 40 пудів.</p>
	<p>Нічого не сказали святі. Мовчки відійшли. А в того чоловіка на тілі появилося сорок чиряків.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>159 (8043). Сорок Святих. СУС —, низка варіантів. Записано 2010 року. Подиряко Тамара Мусіївна (1934). Кіровоградська область, Новоархангельський район, Іванівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
