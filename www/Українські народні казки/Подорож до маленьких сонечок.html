<!--#include virtual="/-/inc/general__page_start.inc" -->
<title>Подорож до маленьких сонечок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Подорож до маленьких сонечок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Подорож до маленьких сонечок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Подорож до маленьких сонечок <br><span class="article__headerDescription">Українська народна казка Полтавщини</span></h1>
	<p>На лужку вели тиху розмову квіти:</p>
	<p>— Як важко у світі жити. Не встигнеш розквітнути, а тебе чи хтось витопче, чи з з’їсть худоба, чи діти прибіжать і на букетики вирвуть.</p>
	<p>А тим часом поспішали на лужок учні разом зі своєю вчителькою. Був ранок. Вони милувалися вогниками роси, квітами, але не рвали їх. Сонечко піднялося вище, і лужок ожив. Непомітні до цього часу кульбабки, вмившись вранішньою росою, розкрилися, і сотні маленьких сонечок засвітилися на лужку. Це була така казкова картина!</p>
	<p>— А тепер, — сказала вчителька, — спитаємо у квітів, хто дасть нам квіточок на віночок.</p>
	<p>Кульбабки потягнулися на своїх довгих стебельцях до дітей:</p>
	<p>— Візьміть нас!</p>
	<p>Вчителька навчила дітей плести віночки-обереги і дала завдання подумати, чому ж кульбабки дозволили рвати квіточки.</p>
	<p>Поверталися діти додому веселими. А вночі їм снилися кульбабки, які проводжали у світ свої парашутики з майбутніми дітками-насінинками. Вони летіли, весело перевертаючись, немов змагались, хто далі залетить. А потім опускались на землю і проростали маленькими кульбабками-сонечками на зеленому лужку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (4691). Подорож до маленьких сонечок. СУС —. Записала Онопрієнко Юлія 2008 року. Горб Олександра Степанівна (1923). Полтавська область, Пирятинський район, Смотрики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
