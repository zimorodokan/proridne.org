<!--#include virtual="/-/inc/general__page_start.inc" -->
<title>Багач і багацький син ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Багач і багацький син» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Багач і багацький син.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Багач і багацький син <br><span class="article__headerDescription">Українська народна казка Гуцульщини</span></h1>
	<p>Багацький син дуже бідив у свого тата-багача, бо дуже багато роботи йому було. І забрали його в армію. Служив він у армії і теж бідив. А одного разу сказав він собі: — Аби я так тяжко не бідив, то візьму собі таку жінку, щоб не мала нічого, лиш сорочку на собі. Бо мені багатства великого не треба.</p>
	<p>Відслужив він армію та й іде додому. Ішов пішки. Перейшов одне село з краю в край — ніхто на ніч не бере. І зайшов у ліс. А в лісі була хатина і в ній старий чоловік. Запустікав він, щоб той чоловік пустив його до хати. Чоловік заледве пустив його. І сказав:</p>
	<p>— Я не приймаю нікого, бо я сплю самий.</p>
	<p>— Та ж у вас три ліжка. Хіба ви самі на трьох ліжках спите?</p>
	<p>— Я сплю на трьох ліжках. А солдат каже:</p>
	<p>— То я буду спати на королівському місці, на землі. Каже дідо:</p>
	<p>— Я лежу на тих ліжках і приділюю талан тим людям, що народжуються на світ. Як на файнім ліжку лежу, то людина, яка народилася в ту хвилю, файний талан буде мати.</p>
	<p>Солдат питає:</p>
	<p>— А мої жінці який талан?</p>
	<p>— А ти ж говорив, що маєш узяти таку жінку, що лиш сорочка буде на тілі. У твої жінки добрий талан. Оце її широке ліжко.</p>
	<p>Солдат переспав у того діда і йде додому. Доходить до свого села. А в його селі в крайній хаті жив циган-коваль. А в того коваля було три дівки. Зайшов солдат до тої хати.</p>
	<p>— Подай, дівко, води.</p>
	<p>Дівка подає йому води, а він не так воду п’є, як на дівку дивиться. Напився, подякував дівці, подав горня і пішов додому. Прийшов, а там пригісне роблять, втішилися, що син прийшов з війська. І кажуть:</p>
	<p>— Ми для тебе дівку викохали. Тут у сусідстві. Така багачка, як ти. А він каже:</p>
	<p>— Я не хочу її, бо в неї ноги грузькі. Я возьму в цигана дочку лиш в одній сорочці, а цю не хочу.</p>
	<p>— Як ти так зробиш, — кажуть вони, — то ти не наш син, а ми — не твої родичі.</p>
	<p>І пішов він до цигана-коваля в старости. Засватав дівчину й жениться. Оженився, і тато з мамою вигнали його з жінкою з хати. Він каже жінці:</p>
	<p>— Я піду на роботу в ліс. А жінка каже:</p>
	<p>— Ти слухай мене, то все буде добре. Не йди нікуди. Підемо на трете село. Там є дідич, у него велике багатство. Ти будеш фурманом, а я — кухаркою на кухни.</p>
	<p>Так вони й зробили.</p>
	<p>Тато з мамою постарілися, а вони служать у того пана. А за яких штири роки той пан умер і лишив свою господарку на цих людей, бо дітей не мав.</p>
	<p>А тато з мамою лагодяться йти на той бік. І посилають слугу за сином, аби прийшов, бо вони будуть умирати. Сказав слуга:</p>
	<p>— Аби-сте прийшли в суботу. Просили тато й мама. Сказали вони слузі, що прийдуть. Каже він жінці:</p>
	<p>— Бери куферок з грішми. Господарство лишимо на слуг, а гроші можуть забрати.</p>
	<p>Взяли вони куферок з грішми і поїхали до його батьків. Приїхали, а тато сказав:</p>
	<p>— Я просив вас до себе, бо ми з матір’ю будемо скоро вмирати. Я хочу лишити своє господарство тому, хто три рази застелить стіл грішми, від краю до краю.</p>
	<p>Із тих людей, що були на празнику, ніхто не зголосився, що має такі гроші. А син каже:</p>
	<p>— А мені, тату, можна стелити?</p>
	<p>— Можна. Як маєш гроші, то й стели.</p>
	<p>Подала йому жінка куферок, він виймає гроші і стелить. Застелив раз. Питає:</p>
	<p>— Добре, тату?</p>
	<p>— Добре, сину.</p>
	<p>Стелить другий раз. І стелить третій раз.</p>
	<p>— Добре?</p>
	<p>— Добре, — кажуть тато й мама.</p>
	<p>А він каже їм:</p>
	<p>— Ви мене відреклися, бо я не хотів багатства. А мені його й не треба. Беріть собі ці гроші, а я йду на своє господарство. Ви будете на своєму, а я на своєму.</p>
	<p>Та й пішов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 26 лютого 1984 року Підгородецький Микола Матвійович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
