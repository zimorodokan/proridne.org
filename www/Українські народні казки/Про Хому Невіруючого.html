<!--#include virtual="/-/inc/general__page_start.inc" -->
<title>Про Хому Невіруючого ☼ Українська народна казка ☼ Народна творчість</title>
<meta name="Description" content="Українська народна казка Поділля «Про Хому Невіруючого» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Хому Невіруючого.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Хому Невіруючого <br><span class="article__headerDescription">Українська народна казка Поділля</span></h1>
	<p>У мальовничому куточку нашого краю побіля самого лісу розкинулось невелике село. Всього лише три вулиці було в ньому. На перехресті цих вулиць на невеликому горбку височіла церква. Кажуть, ще у XVIII столітті з дерева побудована. Люди в селі були роботящими, привітними, щонеділі відвідували святий храм. Але, як кажуть, в сім’ї не без виродка.</p>
	<p>Жив у тому селі чоловік на ім’я Хома. Не ледачий, добрий господар, але хвалько — страх! Уже й жінка його всовіщала:</p>
	<p>— Не хвались, тільки богу молись, бо саме він дає нам все, що маємо.</p>
	<p>Не прислухався Хома до жінчиних слів.</p>
	<p>— Це ж я своїми руками все добро придбав, а ти кажеш, що господь дав.</p>
	<p>Не бачили односельці Хому в церкві, бо він вважав, що нема чого туди ходити. Треба тільки завзято працювати, то й добра наживеш. Але одного разу чоловік змінив свою думку.</p>
	<p>Було це саме перед Різдвом Христовим. Подався Хома в ліс — хмизу набрати. Снігу випало мало, то й іти було легко. Спустивши голову і думаючи про своє, чоловік брів лісом у його гущавину, там більше сухого гілля. Та ось щось ніби його зупинило. Він вкляк на місці, затамувавши подих. Підвів голову і жахнувся — перед ним стояв великий і, напевне, голодний вовк.</p>
	<p>«Пропав я», — подумав чоловік і гукнув на вовка.</p>
	<p>А той стояв і пильно дивився на Хому.</p>
	<p>«Що ж його робити? — крутилося в голові. — Кого гукати на поміч у лісовій глушині?» І раптом виникла сама собою думка:</p>
	<p>— Господи! Спаси і сохрани мене, врятуй мою грішну душу. Молю тебе, Господи, не дай загинути наглою смертю.</p>
	<p>І раптом вовк повернувся і пішов поволі геть від Хоми. А той стояв і не міг отямитися, не вірив у чудо, що сталося. Прийшовши додому, чоловік довго ходив у задумі. Увечері розказав жінці, що з ним сталося в лісі. А на ранок побачили односельці Хому в церкві. Тихо з опущеною головою стояв він перед святими іконами і дякував богові за врятоване життя і все, що у нього є.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>112 (6512). Про Хому Невіруючого. СУС —, євангельський мотив. Записано 2009 року. Пасішнюк Ольга Якимівна (1913). Вінницька область, Калинівський район, Сальник</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
