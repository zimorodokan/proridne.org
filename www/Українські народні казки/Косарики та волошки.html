<!--#include virtual="/-/inc/general__page_start.inc" -->
<title>Косарики та волошки ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Косарики та волошки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Косарики та волошки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Косарики та волошки <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно те діялося, дуже давно. Земля наша в ті часи стогнала та плакала від іга татарського. Горіли села, страждали люди.</p>
	<p>Історія ця трапилася літнього погожого ранку. Молоді хлопці, взявши коси, зі сходом сонця вирушили за село косити сіно. Ніби нічого й не віщувало біди. Було тихо, лиш вітерець колихав густі трави. Молода дівчина Катруся підносила косарям водицю. Була Катруся доброї вдачі та гарна на вроду. Коса її ніби з жита сплетена — руса та довга, а очі ніби з неба блакиті взяли.</p>
	<p>Та раптом тишу ранкову порушив гуркіт. То не грім гримнув, то коні татарські землю топтали. Схопили хлопці коси і побігли разом з Катрусею до села, щоб сповістити про біду, що наближається. Добігти встигли вони до житнього поля. Тут і наздогнали їх татари. Нікого не лишили в живих, не змилувалися навіть над Катрусею. Тут і впали вони у стиглому житі, тут і закрилися їх очі.</p>
	<p>Від того часу розквітають у житі косарики, гойдає їх вітер, а у небо дивляться волошки, ніби то очі Катрусині. А ще червоніють маки. То краплі крові, що впали у житі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>144 (5330). Косарики та волошки. СУС —, новотвір. Записано 2008 року. Волощук Ганна Якимівна (1931). Черкаська область, Канівський район, Степанці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
