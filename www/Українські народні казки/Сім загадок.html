<!--#include virtual="/-/inc/general__page_start.inc" -->
<title>Сім загадок ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Сім загадок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сім загадок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сім загадок <br><span class="article__headerDescription">Українська народна казка Гуцульщини</span></h1>
	<p>Колись був лісовий бригадир — кірон. Він перебрав у фірми ліс рубати. І договорилися вони, що як він не вирубає той ліс у строк, то пропадає весь його маєток. Люди гроші забрали і розбіглися, а ліс не дорубали. І його маєток має пропасти. Ходить кірон по лісі і журиться. І здибається він у лісі з лісником, але той лісник йому незнаний. І говорить до него лісник:</p>
	<p>— Що ти такий зажурений? Скажи, в чім справа, і я тобі допоможу. А він каже:</p>
	<p>— В тому справа, що ліс не дорубаний, а тут число приходить. У мене маєток має забрати фірма.</p>
	<p>Каже йому лісник:</p>
	<p>— Не забере в тебе фірма маєток, але дай мені з дому те, що тобі буде дуже миле і про що ти сьогодні не знаєш. А я, — каже, — прийду в двадцять років і собі то заберу.</p>
	<p>І кірон погодився на це. І дав йому лісник десять корців муки і семеро свиней, аби прогодував він то, що має лісникови за двадцять років віддати. Кірон собі думав: «Що він у мене може взяти? Жінка вмре — я буду другу мати, худоба виздихає — другої накуплю, хата згорить — другу покладу». А він не знає, що його жінка вагітна.</p>
	<p>А в двадцять років приходить до него якийсь прошак проситися на ніч. Прийняли вони того прошака. І це якраз у той вечір, коли має прийти лісник і забрати його сина. Бо прийшов уже строк, двадцять років. Приходить той уночі і говорить знадвору:</p>
	<p>— Ти дома?</p>
	<p>А прошак з хати відповідає:</p>
	<p>— Дома.</p>
	<p>Каже той знадвору:</p>
	<p>— А син твій дома, що ти мені маєш дати?</p>
	<p>— Дома, — каже, — але ми ще ся маємо оба погодити. Питає той знадвору цего, що в хаті:</p>
	<p>— А скажеш мені відповіді на сім загадок? То ті лишу сина, що мав його взяти.</p>
	<p>А прошак з хати каже:</p>
	<p>— Говори знадвірку, а я буду тобі відповідати.</p>
	<p>Цей знадвірку питає:</p>
	<p>— Що є одно в світі? А прошак з хати каже:</p>
	<p>— Одно сонце на небі.</p>
	<p>— А що, — каже, — два?</p>
	<p>— Двоє очей у голові.</p>
	<p>— А що, — каже, — три?</p>
	<p>— Два воли, третій плуг.</p>
	<p>— А що чотири?</p>
	<p>— Чотири, — каже, — дійки в корови.</p>
	<p>— А що п’ять?</p>
	<p>— П’ять, — каже, — дівок у хаті — свої вечорниці.</p>
	<p>— А що, — каже, — шість?</p>
	<p>— Шість синів — свої косарі.</p>
	<p>— А що сім?</p>
	<p>— Сім свиней, що ти дав.</p>
	<p>Та свиснув прошак та й каже:</p>
	<p>— А це тобі буде на закришку. Та й той пішов. І не брав леґіня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Верхній Березів, Косівського району, Івано-Франківської області 8 березня 1984 року Підгородецький Микола Матвійович (1913 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
