<!--#include virtual="/-/inc/general__page_start.inc" -->
<title>У ремісника золота рука ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «У ремісника золота рука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/У ремісника золота рука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">У ремісника золота рука <br><span class="article__headerDescription">Українська народна казка Гуцульщини</span></h1>
	<p>Був цар з царицею. В їхньому обійсті був циган. Цариця завагітніла, і цар мав бажання, щоб цариця вродила хлопця. А давно царі ходили на польовання. Іде цар на польовання і каже цариці: — Коли ти народиш хлопця, я прийду з польовання і зроблю хрестини на цілу державу. А якщо ти вродиш дівчину, я прийду з польовання і тебе вб’ю.</p>
	<p>А давно були такі закони: що цар сказав, то мало бути виконано.</p>
	<p>А в цигана жінка теж була вагітна. І вийшло так, що були одної ночі роди і в цариці, і в циганки. Циганка вродила вже сьомого хлопця. А цариця після того в дві-три годині вродила дівчину. Коли родилося те дитинча, цариця запитала в кушерки&nbsp;<sup>*</sup> :</p>
	<p>— Що я вродила, хлопця чи дівчину?</p>
	<p>Як сказала кушерка, що вродилася дівчина, то цариця сказала:</p>
	<p>— Це моя смерть. Кушерка зачала допитуватися:</p>
	<p>— Чому це так?</p>
	<p>І цариця розказала їй, що сказав цар. Кушерка сказала:</p>
	<p>— Що ви мені дасте, як я вас з цеї біди виручу? Цариця питає:</p>
	<p>— Яким способом можна виручити?</p>
	<p>— Сеї ночі вродився в цигана хлопчик. А він хотів дівчинки. Кушерка пішла до цигана і сказала:</p>
	<p>— Міняйте хлопця за дівчину. Ми на цім добре заробимо. Так вона й зробила, поміняла дітей. І цариця дала їй за то півмішка золота.</p>
	<p>Та дівчинка була дуже файна на вроду. Як вона підросла, то дуже файно вчилася. А хлопець той учитися в школі добре не міг. А кортіло його забігати до цигана в кузню і плескати залізо. Цар каже циганови:</p>
	<p>— Не приймай хлопця в кузню, бо він мені носить чорний пил до покою.</p>
	<p>Так перейшло кілька років, хлопець підріс і вже навчився в цигана робити цвяхи.</p>
	<p>Потому на цего царя виповіла друга держава війну. Війна велася довго, тоті перемагали, і цар був змушений тікати в сусідню державу. Як вибирався із свої столиці, взяв собі три вози. На оден віз набрав убрання й постеління, на другий віз набрав харчів, а на третій золота. І поїхав у другу державу, заким тут закінчиться війна. Там, у другій державі, треба було заплатити квартиру. І прачку, і кухарку оплатити. І за якийсь час то все майно вичерпалося, і нарешті не стало з чого жити.</p>
	<p>А цей заміняний в цигана хлопець почав робити цвяхи. Цариця з тими цвяхами ходила поміж люди й на базар і продавала. Ті цвяхи дорого платилися, і вони з того так забагатіли, що більше майна привезли назад, ніж узяли з собою, як тікали із свого краю.</p>
	<p>Коли війна закінчилася, цар прийшов до свої столиці і сказав:</p>
	<p>— Я знаю таке слово, що буде зберігатися навік.</p>
	<p>Зажадав цар скликати багато царів, міністрів, щоби це слово вислухали. Посходилися всі, і він сказав:</p>
	<p>— У ремісника золота рука. Кожного можуть скинути, знайти на нім якусь провину, а ремісника ніхто не скине з роботи.</p>
	<p>І ще раз цар повторив:</p>
	<p>— У ремісника — золота рука.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Куше́рка — акушерка.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Річка (хутір Фейлики), Косівського району, Івано-Франківської області 16 листопада 1985 року Грималюк Никола Іванович (1901 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
