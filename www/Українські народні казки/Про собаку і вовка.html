<!--#include virtual="/-/inc/general__page_start.inc" -->
<title>Про собаку і вовка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про собаку і вовка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про собаку і вовка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про собаку і вовка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив чоловік з дружиною і малою дитиною. Був у них старий собака. Якось чоловік до жінки каже:</p>
	<p>— Давай я цю собаку вивезу в поле, бо він старий уже, службу не держить.</p>
	<p>Вивіз чоловік собаку та й покинув в полі. Собака жив деякий час там і якось зустрів вовка. Почав жалітися йому, що його вигнали з дому. Вовк подумав та й каже до собаки:</p>
	<p>— Твій хазяїн вийде в поле жати жито, покине дитину під снопами, а я її вкраду. Ти її в мене забереш та й повагу в хазяїна заслужиш.</p>
	<p>От хазяїн вийшов на поле, покинув дитину під снопами та й косить собі</p>
	<p>жито. Вовк вискочив з-під кущів та й вкрав дитину. Біжить він, несе дитину, а тут собака назустріч. Почали вони битись, забрав собака дитину і хазяїну приніс. Той зрадів та й собаку назад додому забрав.</p>
	<p>Пройшов час і собака прибігає до вовка та й питає:</p>
	<p>— Ти їсти хочеш?</p>
	<p>— Хочу, — відповідає вовк.</p>
	<p>— У мене сьогодні гості будуть от і поїси, — каже собака.</p>
	<p>Гості в хаті празнують, а вовк з собакою під стіл закрались. Собака бере з стола їжу та горілку, а вовк їсть та й каже:</p>
	<p>— Зараз співати буду.</p>
	<p>Гості співають, а вовк і собі почав.</p>
	<p>— У-у-у! — почулось з-під стола.</p>
	<p>Гості навтьоки з хати, хто у вікна, хто у двері. Тут собака виганяє вовка з-під стола. Вибігли з хати та й вовк каже:</p>
	<p>— Спасибі, ми квити. Якщо в тебе будуть труднощі, то приходь, допоможу.</p>
	<p>Вовк пішов до лісу, а собака залишився з хазяїном.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (5137). Про собаку і вовка. СУС 101. Записано 2008 року. Даніленко Галина Федорівна (1938). Черкаська область, Монастирищенський район, Нове Місто</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
