<!--#include virtual="/-/inc/general__page_start.inc" -->
<title>Хто що робить, то собі ☼ Українська народна казка ☼ Народна творчість</title>
<meta name="Description" content="Українська народна казка Буковини, Гуцульщини «Хто що робить, то собі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто що робить, то собі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто що робить, то собі <br><span class="article__headerDescription">Українська народна казка Буковини</span></h1>
	<p>Їден старець ходив та й ходив просити. І все до одної хазяйки заходив. А вона хтіла його збутися. Побачила, що він знов іде, і каже: «Чекай, я тебе зараз нагодую. Ти вже не будеш до мене ходити просити». Вона якраз пекла тоді млинці. Поклала в ті млинці отрави, що щурам дають. Прийшов старець, а хазяйка дала йому ті млинці. Старець узяв, перехрестився кілька раз і каже: — Хто що роби, то собі.</p>
	<p>Та й пішов.</p>
	<p>Ішов той старець лісом і здибався з синами тої жінки. Ті сини верталися з полювання і були дуже голодні. Їден підійшов скоріше та й проси старця:</p>
	<p>— Може, у вас там щось їсти є? То дайте, бо ми дуже зголодніли.</p>
	<p>— Є, — каже старець, — якраз ваша мама дала мені млинців. Бери їж. Узяв той хлопець мамині млинці, з’їв трохи, упав і вмер. Поки підійшов його брат, він був уже готовий.</p>
	<p>Побіг брат додому і розказав матері. Аж тепер мати зрозуміла слова старця: «Хто що роби, то собі».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Росошани, Кельменецького району, Чернівецької області 20 січня 1980 року Камінський Сергій Андрійович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хто що робить, то собі <br><span class="article__headerDescription">Українська народна казка Гуцульщини</span></h1>
	<p>Жила собі паня і мала в себе служницю. Та служниця була бідна і тому до пані ходила й робила, бо це було близько. Поробить вона там день, два дни, і паня їй заплатить. Хоть небагато, але їй і то добре було. І скільки вона робила, стільки паня їй платила, і вона ніколи не казала, що то замало. Але все говорила: «Хто що робить, то собі».</p>
	<p>Паня задумалася над тими словами: «Як це так, щоби все, що я роблю, було враз для мене?» Розлютилася вона і подумала: «Я раз зроблю й для тебе». Взяла муки, всипала отрути, замісила тісто і спекла коржик.</p>
	<p>Прийшла до неї та служниця і робила цілий день і надвечір, а як відходила, паня сказала:</p>
	<p>— Тепер даю тобі коржик, а потому, як прийдеш другий раз, дам тобі більше.</p>
	<p>І служниця пішла додому.</p>
	<p>Прийшла вона та й зразу не лягала спати. Наклала ватру, щоб тепло було в хаті. Нараз учула, хтось коцкає у вікно. Вона подивилася і вздріла якогось чоловіка. І пізнала вона, що це панич. Вона його зразу пустила в хату, і він їй сказав:</p>
	<p>— Дайте мені щось їсти, бо я дуже голоден. Вона йому сказала:</p>
	<p>— Якраз я була у вас, і мама ваша мені дала коржик.</p>
	<p>Він зрадувався і сказав їй, що нагородить її завтра втроє. І зразу вломив і з’їв того коржика. І пішов додому. Він уже голод перекинув і цілого коржика не з’їв, бо пилувався&nbsp;<sup>*</sup> додому.</p>
	<p>Увійшов він у хату та й каже мамі:</p>
	<p>— Дайте їсти, бо я вже з голоду гину. Я повернув до нашої служниці і попросив у неї що-небудь з’їсти, і вона дала мені коржик, що ви дали їй сьогодні. А мене щось в середині замлоїло.</p>
	<p>Мама зразу побігла за лікарем, бо зрозуміла, що сталося. Прийшов лікар, дав йому ліки, і син врятувався. І тоді ця паня зрозуміла, що нікому не треба робити зла, бо хто що робить, то собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Пилува́тися — квапитися.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 24 березня 1987 року Джумачук Семен Васильович (народж. 1928)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
