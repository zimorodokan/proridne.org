<!--#include virtual="/-/inc/general__page_start.inc" -->
<title>Циган і шибениця ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Покуття «Циган і шибениця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган і шибениця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган і шибениця <br><span class="article__headerDescription">Українська народна казка Гуцульщини</span></h1>
	<p>По якійсь причині одного молодого цигана засудили на кару смерти через повішення. Зігнали людей на страх покари, установили шибеницю. Судові поклали судовий стіл, щоб прочитати вирок. Підійшов кат. І коли вже все було готове до повішення, секретар зачитав вирок, а суддя встає і питає, яке останнє бажання засудженого. І він побажав собі, щоб його рідний батько йому заграв і заспівав, а він — щоб потанцював перед смертю при цій музиці й співі.</p>
	<p>Батько зачав грати на мандоліні й співати: Ромта-дрілла, ромта-дра, Куди рідко, туди вдра! Старий повторював ці слова кілька раз за порядком, а син гуляв гопака під темп тої музики й співу. І придивлявся, де рідше людей. Та кинувся між люди і дав ногам поля. Побігли за ним, але надігнати його ніхто не міг. А він забіг у ліс і вже йшов поволі.</p>
	<p>Пройшов циган через кільканадцять сіл і йшов до самої ночі. Та зайшов до хати край села і попросився на ніч. Його прийняли. Дали повечеряти та й постелили на лавці. І коли він лягав на спочинок, то взяв подушку з-під голови і поклав під ноги. Хазяїн здивувався. Що цей циган, дурний чи що? Врешті хазяїн питає:</p>
	<p>— Що це ви робите? Нащо ви ноги кладете на подушку, а голову на тверду лавку? Подушка ж під голови належить, а не під ноги.</p>
	<p>Та й думає собі хазяїн: «Це певне якийсь дурний». І жалував хазяїн, що прийняв такого до хати. А циган відповідає:</p>
	<p>— Ви не думайте, господарю, що я дурний. І показує на свою голову.</p>
	<p>— Оця, — каже, — дурна голова най спить на голій дошці. А оці сараки&nbsp;<sup>*</sup>, — і він показав на ноги, — най сплять на подушці, бо якби не вони, то ця дурна голова була б сьогодні на шибениці.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Сара́ку (чол.), сара́ка (жін.) — бідолаха.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Черганівка, Косівського району, Івано-Франківської області 16 квітня 1984 року Дущук Петро Юрійович (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Циган і шибениця <br><span class="article__headerDescription">Українська народна казка Покуття</span></h1>
	<p>Одного цигана імили в коморі, коли він прийшов туди красти. А той циган уже доїв людям, бо він уже довго ходив красти по селу. І присудили, щоб його повісити. І питають його перед смертю бажання виконати. А він говорить так:</p>
	<p>— Я би ще хотів, щоби мені перед смертю тато пограв на скрипці, а я погуляв на поли.</p>
	<p>Вони його бажання виконали. Привели тата, ціла громада обступила їх, і тато починає гнати. Грає і приспівує:</p>
	<p>А той грає, а той ріже, Дивись, сину, куди рідше. А цей танцює та й дивиться, де менше людей, та й пробіг між людьми і втік. Біжить він полем, а за ним женуться багато людей. А в чистім поли тікати добре. Той біжить, а старий циган подивився та й засміявся. Та й каже:</p>
	<p>— У коморі ви його ймили. А спробуйте його тепер серед поля ймити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 2 листопада 1986 року Козьмик Василь Тодорович (1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
