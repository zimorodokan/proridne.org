<!--#include virtual="/-/inc/general__page_start.inc" -->
<title>Не вір жоні ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Не вір жоні» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не вір жоні.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не вір жоні <br><span class="article__headerDescription">Українська народна казка Бойківщини</span></h1>
	<p>Жили собі три брати-охотники. Вони ходили в ліс полювати. І жили вони мисливською здобиччю, що приносили з полювання. М’ясо, птицю добували. Так вони проходили декілька років, і довго їх не бувало вдома.</p>
	<p>І нарешті жінки захотіли, щоби вони все ночували дома. І забрали вони в своїх чоловіків кресала. І поховали їх. Пішли чоловіки в ліс. Походили та й хочуть закурити. Нема кресал. Вони мацають по сумках — нема. А сірників раніше не було. Ну й що робити? Дивляться, далеко в лісі горить огень. І післали вони наймолодшого брата, щоби приніс їм вогню.</p>
	<p>Він приходить, а там кладе огень старий дідо.</p>
	<p>— Добрий вечір, діду!</p>
	<p>— Добрий вечір, — дід відповів.</p>
	<p>Дайте мені, — каже, — огню, би я закурив.</p>
	<p>Дід каже:</p>
	<p>— Я тобі не дам огню. Як ти мені скажеш, в що ти ліпше віруєш, чи в Господа Бога, чи в жону, тоді дам тобі огню, щоб ти закурив.</p>
	<p>А він каже до діда:</p>
	<p>— Я вірю в жону, а в Господа Бога не вірю.</p>
	<p>І тоді зробив його дідо бараном. А його рушницю взяв і припер до корча. І стоїть там рушниця. А барана прип’яв на шнурок до корча.</p>
	<p>Тоти два браття ждуть, ждуть наймолодшого брата — нема його. Довго ждали вони його, і нарешті пішов середущий за огнем. Приходить він до діда і каже:</p>
	<p>— Дай Боже добрий вечір!</p>
	<p>Дідо відповів:</p>
	<p>— Дай Боже здоровля.</p>
	<p>І каже він до діда:</p>
	<p>— Дайте мені огню, щоби я закурив.</p>
	<p>А дід каже:</p>
	<p>— Я тобі огню не дам. Перше мені повідж, в що ти ліпше віруєш, чи в Господа Бога, чи в жону.</p>
	<p>Він каже:</p>
	<p>— В Господа Бога.</p>
	<p>І тоді дав він йому огню закурити. Він закурив, і стали вони говорити. Каже хлопець:</p>
	<p>— Ми посилали наймолодшого брата. Нас тут є троє братів. Посилали і його нема.</p>
	<p>А дідо каже:</p>
	<p>— Він був тут. Я його питався, в що він ліпше вірує, чи в Господа Бога, чи в жону. Він казав, що в жону. І я його зробив бараном, — каже, — і прип’яв його до корча. І хочу, щоби він подивився, що його жона виробляє.</p>
	<p>Говорять вони з дідом, надходить і самостарший брат. І атк само вклонився до діда.</p>
	<p>— Добрий вечір!</p>
	<p>— Добрий вечір.</p>
	<p>І дідо йому таке саме питання дав. І самостарший брат сказав, що він більше вірить у Господа Бога. І дав йому дідо огню. Посиділи вони всі, і каже дідо:</p>
	<p>— Як будете йти додому, візьмете того барана і заведете до його жінки.</p>
	<p>А той дідо був святий Петро.</p>
	<p>—…і най він ся подивить, що його жінка робить.</p>
	<p>Привели вони до жінки того барана і кажуть, жеби його прип’яти до ліжка. І кажуть:</p>
	<p>— Що будеш сама їсти, щоби давала й тому баранови.</p>
	<p>Вона прип’яла його до ліжка і набрала в кошик отави.</p>
	<p>— Їдж.</p>
	<p>А як вони відходили з тим бараном від діда, дідо сказав їм:</p>
	<p>— Другий день виведете його до мене, того барана.</p>
	<p>Вони зачали просити, би він зробив з барана того самого чоловіка, а дідо сказав:</p>
	<p>— Я’го зроблю, але хочу, би він ся подивив.</p>
	<p>А вона дала йому їсти отави в кошик і прип’яла його коло ліжка. І брати забралися й пішли геть.</p>
	<p>Увечір приходить до неї коханок, приносить горівку, ставить на стіл. Вона рубає курку, тоту курку смажить. Роблять вони собі гостину. А баран на то все дивиться. Поїли вони то все, горівку випили і полягали в ліжко. А баран відтягає голову і б’є в ліжко, робить їм тривогу.</p>
	<p>Та й переспала вона з тим коханком, а рано приходять браття. А вона свариться з ними:</p>
	<p>— Привели мені якогось чорта-барана! Не дає нам спати, не дає говорити.</p>
	<p>Набила вона барана, вигнала до сіней і прип’яла в сінях. І каже:</p>
	<p>— Йди, чорте, здихай тут.</p>
	<p>Та й він уже не чув, що вони там з тим коханком робили. Він стояв прип’ятий у сінях, а вони полягали спати.</p>
	<p>Другий ранок приходять тоти його оба браття знову. Забирають вони барана і ведуть до святого Петра. А святий Петро каже:</p>
	<p>— Видів ти, яка твоя жона, — каже, — вірна?</p>
	<p>— Видів.</p>
	<p>— Ну й що там було?</p>
	<p>— Таке й таке.</p>
	<p>Він розказує, як вони обнімалися, цілувалися…</p>
	<p>—…Тото я на свої очі видів і на свої вуха чув. І видів, і чув.</p>
	<p>А дідо йому каже:</p>
	<p>— Тепер я тебе зроблю жебраком. Щоб ти йшов, як жебраки ходять помежи хати жебрати.</p>
	<p>— Добре.</p>
	<p>Зробив його дідо жебраком, а він й нього проситься:</p>
	<p>— Зробіть мене таким, як був. Я вже буду в Бога вірити, вже жоні не буду вірити.</p>
	<p>А дідо каже:</p>
	<p>— В твої жінки цьоці буде весілля. Жінка твоя піде на весілля, і буде там той коханок. І вона буде там їсти, пити, танцювати, а ти будеш на те все дивитися. І будеш мати з собою мотузок. Як щось таке увидиш, то зав’яжеш на мотузку гудз. І скажи: «Як є, най так буде». І воно так і лишиться.</p>
	<p>Ну й добре. Вони його вивели, і зробив його святий Петро жебраком. Вбрався він у лахи і пішов на то весілля. І поприходили там люде, танцюють цілу ніч. А його жінка з тим коханком витанцьовує. А пізно ввечері вона вийшла. І взяла файної горівки гостити коханка. А той жебрак, її чоловік, іде назирці за ними і дивиться. Вона каже коханкови:</p>
	<p>— Пий ти перше.</p>
	<p>А він каже до неї:</p>
	<p>— Пий ти перше.</p>
	<p>Вона каже до нього:</p>
	<p>— Ми так файно любимося. Пиймо з єдної склянки обоє разом.</p>
	<p>Попритуляли вони голову до голови і зачали пити разом з тої склянки. А він, той жебрак, той її чоловік, каже:</p>
	<p>— Як є, най так буде.</p>
	<p>І зав’язав мотузок. І як вони поїмали руками за склянку і за тоту фляшку, то все так до них і пристало. І тримається. Вони відтягають губи — губи не відстають.</p>
	<p>Вони вийшли на обору, а там була така велика плита. Він показує на тоту плиту.</p>
	<p>— Ковтнім, — каже, — фляшкою до тої плити, щоби вона сказилася. І відпаде від губів і ми розійдемося.</p>
	<p>Вони зігнулися, а жебрак каже:</p>
	<p>— Як є, най так буде.</p>
	<p>І взяв зав’язав мотузок. І вони пристали цапки. І руки їхні, і писок, і так склянка — все пристало до тої плити.</p>
	<p>І тоді він звідтам забрався. А на ранок усі люди повиходили і увиділи їх коло тої плити. І сміялися, і не знали, що робити. А той жебрак пішов у ліс до святого Петра. А святий Петро каже до нього:</p>
	<p>— Ну що ти там видів?</p>
	<p>— Таке й таке я видів, — каже.</p>
	<p>— То добре, — каже, — що ти видів. Вони хай собі там роблять, що хочуть, а ти завтра зійдеш удень.</p>
	<p>А в селі всі збігалися на тото диво дивитися. Ішли й з других сіл, з Ясінки, з Явори. А тота цьоця понаїмала попів аж сім. Попи правлять, казання кажуть — не можуть нічого зробити. Та й кажуть попи:</p>
	<p>— Нас на тото ніхто не вчив, щоб на таке відчитувати.</p>
	<p>А святий Петро зробив його з жебрака знову таким охотником, як він був. Із стрільбою. І дав йому святий Петро мотуз, щоб їх бити.</p>
	<p>—…Як добре наб’єш їх, тоді розв’яжеш гудзи на своєму мотузку, і вони розійдуться.</p>
	<p>Та й приходить він із стрільбою на плечах і з патронами на грудях. Люде увиділи його і закричали:</p>
	<p>— Йой, чоловік іде!</p>
	<p>Всі дивляться, а тут стільки народу! Він став, подивився на тото. Все вже повступалося від них і попи повступалися. Він підійшов, витягає той мотуз і зачинає бити жінку і коханка. Вибив добре, а свого мотузка не розв’язує, і вони ще не встають. А тут уже підійшов і отець, підійшла й мати і тим мотузком б’ють, і сусіди б’ють — то не помагає. Бо він не розв’язує мотузок. І він ще два рази ударив їх і почав розв’язувати гудз, і встали вони від плити. Потому обернувся і розв’язав другий мотузок, і випали їм з руки склянка й фляшка. А чоловік каже:</p>
	<p>— Ну як, жінко моя, ти так його поцілувала., що аж до плити пристала? Ну що з тобою робити?</p>
	<p>І тут коханок її втік, побіг геть. А чоловік каже:</p>
	<p>— Тепер можете цілуватися і любитися. Губи маєте великі, бо понапухали фест.</p>
	<p>І тоді ще раз він зустрівся з святим Петром. І спитав його святий Петро:</p>
	<p>— Будеш вірити жоні чи в Господа Бога.</p>
	<p>Каже він:</p>
	<p>— В Господа Бога буду вірити. І всім буду наказувати, щоби вірили в Господа Бога.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>127 (2376). Не вір жоні. СУС —. 4 грудня 1990 р. Чудак Михайло Петрович (1931). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
