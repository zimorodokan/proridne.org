<!--#include virtual="/-/inc/general__page_start.inc" -->
<title>Мельник і злий ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Мельник і злий» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мельник і злий.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мельник і злий <br><span class="article__headerDescription">Українська народна казка Бойківщини</span></h1>
	<p>Стояв пустий млин. Та й ходили чоловіки і поправляли його, робили все, як треба, а то кришилося. А єден чоловік сказав, що поробить усе нове і то не буде кришитися, бо то буде все міцне. Та й поробив той чоловік нове колісся, та й млин молов. Посходилися люде і мололи. Мельник наклав собі огня, узяв у руки скрипку і почав грати. І грав доти, поки той злий надійшов. Утворив двері, ввійшов у млин і дивився, як мельник грає. Та й почав просити мельника, аби’го навчив грати. А мельник узяв свердел та й понавиверчував у стіні дірок, та й сказав тому злому, аби пхав там свої пальці. Та й буде вчити’го грати.</p>
	<p>Злий запхав пальці в тоти дірки, а мельник узяв молоток і залізні клинчики. І тоти клинчики позабивав, і злому притисло пальці. Та й боліло’му тяжко. Просив злий, би мельник його визволив, пустив йому руки. І мельник почав вибивати клинчики і витягати їх обценьками. Та визволив йому єдну руку і каже:</p>
	<p>— Підпишися і дай ми документ, що до того млина більше не будеш мати нич.</p>
	<p>А той каже:</p>
	<p>— Визволи мені другу руку.</p>
	<p>А мельник відповідає:</p>
	<p>— Нє, ти підпиши цією рукою, тоді я тобі визволю другу.</p>
	<p>І злий підписав той документ. І сказав, що вже більше в млин не покажеться і млин уже буде молоти. І мельник визволив йому й другу руку. І як ішов злий з млина, то казав:</p>
	<p>— Бодай тебе вітер взяв ізовсім!</p>
	<p>І вже більше злий у млин не приходив. І млин молов.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44 (2058). Мельник і злий. СУС порівн.1159. 11 листопада 1989 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
