<!--#include virtual="/-/inc/general__page_start.inc" -->
<title>Як Луць корчмаря обдурив ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Луць корчмаря обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Луць корчмаря обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Луць корчмаря обдурив <br><span class="article__headerDescription">Українська народна казка Бойківщини</span></h1>
	<p>Був Луць Зарічка. Він дуже любив пити. Пропив весь грунт, пропив худобу, пропив хату. І пропив себе й жінку на два роки. І служать вони вжида Мошка рік. Жона корови доїть, підлоги миє, а він біля худоби, стайні мече, кіньми їздить.</p>
	<p>А в жидів є кожного року судний день, празник такий. І мусить єден жин у то свято пропасти. Чутка буде, що пропав без вісти. Луць узяв дві кози, облупив у лісі, м’ясо продав, а з тотих козячих шкір зшив собі костюм. І роги на голову.</p>
	<p>Спав Луць у стайни, там він мав прислянку. А того вечора сидів Луць у хаті біля вікна. Коли жиди загасили світло й поснули, він утворив вікно, взяв Мошка за плечі і з ним утік. Поніс його в корчі. Та й гепнув ним раз до землі.</p>
	<p>— Мошку, ти хочеш жити?</p>
	<p>— Хочу, панцю рогатий, — каже Мошко.</p>
	<p>— Ти великий гріх маєш.</p>
	<p>— Який?</p>
	<p>— Служить в тебе якийсь чоловік та якась жінка?</p>
	<p>— Служать обоє, Луць із жоною. Уже рік.</p>
	<p>— Я маю від Бога наказ тебе стратити. Та як ти дуже хочеш жити, то я тебе ще відпущу. Але ти тому Луцеві постав нові будинки, обсій’му десять моргів поля своїм зерном, купи’му п’ять коров, і два коні, і добрий новий віз. І ключ йому віддай від хати і від стаєнь. Та за два місяці би готове було. А як то не зробиш, прийду заберу тебе і страчу. Іди і то все зроби, що я тобі кажу. А той Луць з жоною і єдного дня би в тебе більше не служив. І на п’ять років його забезпеч, би мав з жоною що їсти й пити.</p>
	<p>— Буде таке, панцю.</p>
	<p>І пішов Мошко домів, чорний, та як би сажею його хто обмастив. А Луць козяче вбрання з себе скинув і заховав у дуплаву вербу, а сам пішов до стайни та й мача стайню, гної вимітує. А жона корови доїть.</p>
	<p>Жиди ся втішили, що тато прийшов живий. І так ся настрашив він, що його не могли спізнати.</p>
	<p>Виходить Мошко надвір, кличе Луця:</p>
	<p>— Луцю, лишай ту роботу геть, я за тебе гріх маю. Чи ти так напив, чи ти так набрав? Щось і набрав, але не стілько, як я записав. І чого я такий дурний був, що так усе писав, а ти того не брав? Я великий гріх маю за тебе і твою жону. Нащо мені того? Ходи до хати, вип’єш, ади, бляшанку горівки, та й жона вип’є з тобою. Вже в мене не будеш робити. Я тобі поставлю хату файну, стодолу, стайні, посію тобі десять моргів поля, бо я за тебе великий гріх маю. Засію тобі своїм зерном. І куплю тобі п’ять коров, коні, віз.</p>
	<p>— Та за що тото, Мошку, мені?</p>
	<p>— Мені ся снило, що як я то не зроблю, то я вмру.</p>
	<p>— Як так, то няй буде.</p>
	<p>— Ще п’ять років я тебе маю віхтовати, би тобі добре було.</p>
	<p>— Добре, Мошку, дякую.</p>
	<p>— Не треба дякувати. Як я буд, то все буде.</p>
	<p>І відтоді Луць не робив уже нич, все рано мав горівку і їдення, і жона його. І в полудне то саме, і на вечерю те саме. І жиють вони, та як у раю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>37 (1798). Як Луць корчмаря обдурив. СУС — . 3 липня 1988 р. Мельникович Данило Андрійович (1913). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
