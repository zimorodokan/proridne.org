<!--#include virtual="/-/inc/general__page_start.inc" -->
<title>Як Іван торбинкою платив ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як Іван торбинкою платив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван торбинкою платив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван торбинкою платив <br><span class="article__headerDescription">Українська народна казка Гуцульщини</span></h1>
	<p>Були дуже багаті жиди. Та й хотіли вони пройти селами, горами, щоби вони щось бачили. Та й не знали дороги, а друге, що боялися сами йти. І знайшовся один чоловік, Іван, і сказав їм:</p>
	<p>— Я з вами піду. Але грошей з собою не беріть, бо можуть вас убити. Я буду сам за вас у дорозі платити. А скілько вас буде? — запитав Іван.</p>
	<p>— Буде, — каже, — нас п’ятдесят. А Іван каже:</p>
	<p>— Заждіть три-штири дни, і я вас заведу, куди ви хочете. Поведу і горами, і містами, і селами.</p>
	<p>І пішов Іван тими містами й селами, куди вони мали йти, пройшов тими ресторанами й корчмами, де вони мали йти, і наперед заплатив за їду на п’ятдесят чоловік. І витратив усі гроші, які мав. І договорився по всіх ресторанах і корчмах, як він має говорити при розрахунку. А тоді прийшов до жидів та й каже:</p>
	<p>— Ходім.</p>
	<p>Зібралися вони та й пішли. І зайшли в якесь місто. Кажуть жиди:</p>
	<p>— Іване, ми голодні. Іван каже їм:</p>
	<p>— Ідемо в ресторан.</p>
	<p>Пішли в ресторан, наїлися, напилися. Іван устав, витягає з ташки шкіряну торбинку, що затягувалася на очкур, махнув тою торбинкою три рази та й питає:</p>
	<p>— Заплачено, що ми їли й пили? А служителі ресторану кажуть:</p>
	<p>— Дякуємо, заплачено.</p>
	<p>А в тій торбинці нічого не було, тілько трохи сміття.</p>
	<p>Так водив він їх в один ресторан, в другий і в третій, водив їх по сільських корчмах. І все як торбинкою махне — то й «заплачено». А жиди межи собою говорять:</p>
	<p>— Як у него видурити це торбинки? Це ж таке торбинки! Ми стілько їмо, п’ємо, а він махнув торбинки і заплачено!</p>
	<p>Так вони ходили тиждень чи скілько там. Ходили горами, полонинами, містами. Та й повертаються додому. Та все говорять:</p>
	<p>— Як у него видурити це торбинки?</p>
	<p>Та й першого вечора приходить до него найбагатіший жид Буньо і каже:</p>
	<p>— Слухай, ти. Продай мені то торбинки.</p>
	<p>— Де би я продав «то торбинки», коли я можу світ пройти і їсти, і пити, і нічого не платити? Торбинкою махнув — і заплачено.</p>
	<p>Каже Буньо:</p>
	<p>— Слухай, Іване. Я маю два палаци — котрий хоч’, той тобі дам. А Іван не хоче.</p>
	<p>— Іване, я тобі ще доплачу. Дам стілько золота, скілько три рази влізе в це торбинки.</p>
	<p>І погодився Іван на той палац і золото. А то такий гарний палац, з такими прикрасами. Сади кругом него. І зробили вони контракт: дав Іван торбинку, а взяв собі палац і золото. Дістав Буньо торбинку в свої руки та й сказав:</p>
	<p>— Тепер мені тебе не треба. Тепер я самий збираю товариство та й підемо в дорогу.</p>
	<p>Пішов Буньо з тою торбинкою додому і почав збирати бригаду, щоб іти в дорогу. Зібралися вони та й пішли в дорогу. Пройшли трохи, прийшли в одно місто і поголодніли. І зайшли у військовий ресторан. Сказали дати їсти, пити. Наїлися, напилися жиди. Буньо стає напроти продавця, витягає своє «торбинки», ймив за баюри та й махає на продавця. Що махне, та все каже:</p>
	<p>— Заплачено? Заплачено? А продавець каже:</p>
	<p>— Слухай, чоловіче, де можна жартувати, жартуй. Плати гроші. А жид роззлостився та давай махати торбинкою ще сильніше. І так моцно махнув, що баюри врвалися і сміття з торбинки полетіло про-давцеви в голову. Продавець тисне кнопку, приходить поліцай і їх усіх заарештовує. За обман і образу їх разом усіх посадили до тюрми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 21 листопада 1983 року Повшинюк Гаврило Петрович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
