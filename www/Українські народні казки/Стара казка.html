<!--#include virtual="/-/inc/general__page_start.inc" -->
<title>Стара казка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Стара казка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Стара казка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Стара казка <br><span class="article__headerDescription">Українська народна казка Кіровоградщини</span></h1>
	<p>Колись-то давно, не за нашої пам’яті, мабуть, ще й батьків і дідів наших не було на світі, жила собі маленька жіночка на краю села, неподалік від дрімучого лісу. Вона пекла хліб і продавала. Жінка завжди одягалася в темно-зелену спідницю, біленький фартушок і червону хустину.</p>
	<p>Одного разу до її хатинки прийшов старенький бідний чоловік і сказав:</p>
	<p>— Я дуже голодний, дай мені, добра жінко, будь ласка, одну хлібину.</p>
	<p>Стара жінка відповіла:</p>
	<p>— Ці паляниці занадто великі для тебе. Я спечу тобі меншу.</p>
	<p>От жінка замісила в ночвах тісто, виробила дуже маленьке хлібеня і всунула його в піч. Але хліб дуже добре зійшов у печі.</p>
	<p>Коли жінка його витягла, їй знову стало жаль віддавати таку хлібину. Старенька виробила ще менше, крихітне хлібеня, а воно в печі знову підійшло і стало великим. Коли жінка витягла, глянула на нього, вона знову відмовила чоловіку;</p>
	<p>— Я сама його з’їм. Іди геть!</p>
	<p>І бідний чоловік пішов голодний. Коли жінка почала їсти той хліб, вона ставала все меншою і меншою. Її ніс загострився і перетворився на дзьоб, руки — на крила, а темно-зелена спідниця, біленький фартушок та червона хустина — на такого самого кольору пір’я.</p>
	<p>Люди кажуть, що та старенька жінка, яка не хотіла дати бідному чоловікові шматок хліба, стала дятлом. Відтоді вона не знаходить спокою, бо змушена шукати собі крихти їжі, видовбуючи їх з-під кори дерев.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>213 (8112). Стара казка. СУС —, новотвір. Записала Гордаш Яна 2010 року. Гордаш Меланія Іванівна (1913). Кіровоградська область, Гайворонський район, Казавчин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
