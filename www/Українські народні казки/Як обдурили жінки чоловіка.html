<!--#include virtual="/-/inc/general__page_start.inc" -->
<title>Як обдурили жінки чоловіка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як обдурили жінки чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як обдурили жінки чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як обдурили жінки чоловіка <br><span class="article__headerDescription">Українська народна казка Гуцульщини</span></h1>
	<p>Були дві рідні сестри, та й одна була гуляща, а друга ні. Гуляща сестра каже:</p>
	<p>— Ти цего не роби, бо тобі не піде.</p>
	<p>— Тобі піде, а мені на піде? — сказала та.</p>
	<p>Чоловік її десь поїхав, а вона собі якогось прикликала. Сіли вони з тим любасом, повечеряли файно, випили. І полягали спати. А вночі вернувся чоловік і стукає. Вона схопилася і плаче. Не знає, що їй робити, де любаса діти. Чоловік прийшов під хату та й питає:</p>
	<p>— Що є, жінко?</p>
	<p>А вона нічого не говорить, лиш плаче. І не відтворяє. Чоловік подумав, що не в ту хату попав. Знав, що його хата дев’ята від попової. Іде він до попової хати і починає від неї рахувати — дев’ята, його хата! Що йому робити? Іде до жінчиної сестри й каже:</p>
	<p>— Щось з моєю жінкою сталося. Плаче в хаті і не пускає мене. А сестра знала, в чім справа, і каже йому:</p>
	<p>— Посидьте в мої хаті, а я піду подивлюся, що там ся стало. Він остався, а сестра прибігла.</p>
	<p>— Пускай мене до хати! Скоро!</p>
	<p>А любас уже втік. Ввійшла сестра до хати, хапнула бербеницю з кисляком і вивернула той кисляк на підлогу.</p>
	<p>— Скажи йому, що розсипала молоко, тому й плакала. Боялася, що буде чоловік бити.</p>
	<p>Повернулася сестра до свої хати та й каже чоловікови:</p>
	<p>— Ади, дурняк розсипав бербеницю молока і голосить, що ти будеш бити.</p>
	<p>А чоловік каже:</p>
	<p>— Де би я її за це бив.</p>
	<p>Приходить чоловік до хати, а вона збирає молоко. Та й поміг їй чоловік зібрати молоко, і все було добре.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 17 серпня 1984 року Брустурняк Настя Василівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
