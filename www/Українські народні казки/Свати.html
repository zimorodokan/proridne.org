<!--#include virtual="/-/inc/general__page_start.inc" -->
<title>Свати ☼ Українська народна казка ☼ Народна творчість</title>
<meta name="Description" content="Українська народна казка Покуття «Свати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Свати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Свати <br><span class="article__headerDescription">Українська народна казка Покуття</span></h1>
	<p>Був хлопець, мав двадцять п’ять років, а ще був нежонатий. Каже тато до мами:</p>
	<p>— Може, би ми його десь оженили? Але тут, — каже, — ніхто не хоче. Прийшов до них вуйко рідний. І каже тато:</p>
	<p>— Здало би ся поїхати на третє село, аби оженити цего хлопця. Вуйко каже:</p>
	<p>— Я впряжу коні та й поїдем ниньки перед вечором.</p>
	<p>Впряг вуйко коні, і посідали вони на віз: сей хлопець, його тато, вуйко і ще сусідній чоловік за старосту. І поїхали на третє село. Нім приїхали, зробився вечір. Заходять вони до хати. А дома були лиш дівчина й стара. А старого ще з поля не було. Стара каже сватам:</p>
	<p>— Зачекайте, ми ще йдем корову здоїти.</p>
	<p>Вони пішли корову доїти, а вуйко каже хлопцеви:</p>
	<p>— Подивися, що там у них вариться.</p>
	<p>Хлопець відкрив накривку з баняка, подивився та й каже:</p>
	<p>— Кулеша вариться. Вуйко каже:</p>
	<p>— Досип муки, щоби більше було, бо нас тут багато є. Хлопець запхав у збанок з мукою одну руку й другу, набрав муки, а витягнути руки не годен. Сів і сидить, а руки в збанку межи ноги взяв, аби не видко було. Входить до хати старий і вітається із сватами:</p>
	<p>— Добрий вечір! Вуйко каже:</p>
	<p>— Сему хлопцеви не подавайте руки, бо він дуже встидається.</p>
	<p>А вони його засіли, би збанка не видко було. Тато дівчини дає всім закурити, а тато хлопця каже:</p>
	<p>— Хлопцеви не давайте, бо він не курить.</p>
	<p>А то хата маленька була, каганчик малий горів, і не дуже видко було.</p>
	<p>Дають уже вечеряти, приймають сватів. Посідали за стіл, ґазда просить:</p>
	<p>— Бери, хлопче, їж, вечеряй. А тато хлопця каже:</p>
	<p>— Він не буде їсти. Він у мене дуже встидливий. Відговорює, аби збанка на руках у него не виділи. Уже повечеряли, вуйко каже хлопцеви:</p>
	<p>— Заки ми тут сидимо, виходи з дівчиною поговорити.</p>
	<p>І дюхнув його. Вони його заслонили, і він вийшов попри вуйка до сіней. З тим збанком. Двері відтворили йому наперед.</p>
	<p>А свати не договорилися, бо старий сказав, що дуже плохий хлопець. Та й вітаються свати з старим, бо вже хочуть їхати д’хаті.</p>
	<p>— Добраніч.</p>
	<p>— Добраніч.</p>
	<p>Хатній ґазда їх випроваджає. А в него, у тата дівчини, була лиса голова. А ніч була темна. Він стояв коло паркана збоку і дивився на сватів, які на вулиці сідали на фіру. А хлопець думав, що то верба дуплава. Та й підходить до него з тим збанком. Та й каже:</p>
	<p>— Збаночку, я через тебе не їв і не курив.</p>
	<p>Та як ударить старого тим збанком по голові! А старий каже:</p>
	<p>— Що, я тобі не давав ні їсти, ні курити? Бог би тобі заплатив. Князь уздрів, що вдарив старого, втік на фіру, і поїхали вони.</p>
	<p>І так він і не оженився там.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Балинці, Снятинського району, Івано-Франківської області 6 вересня 1987 року Палій Іван Николайович (1925)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
