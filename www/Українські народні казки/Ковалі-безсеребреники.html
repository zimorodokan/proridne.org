<!--#include virtual="/-/inc/general__page_start.inc" -->
<title>Ковалі-безсеребреники ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Ковалі-безсеребреники» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ковалі-безсеребреники.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ковалі-безсеребреники <br><span class="article__headerDescription">Українська народна казка Полтавщини</span></h1>
	<p>Колись дуже давно коло Києва, була така сильна та дужа змія, як дев’ять гребель, та з трьома головами. Вона нікого не боялася і їла людей. В той час коло Дніпра жили два святих — Кузьма й Димиян. Вони були ковалі, їх називали «безсеребреники», бо вони за роботу не брали грошей.</p>
	<p>От вони взяли та поставили в скалі кузню коло самої теї печери, де жила змія, і зробили двері залізні. Вони важили стіко, як добрі три дуби. Зробили силенного плуга, розпекли обценьки та й засіли. От вони сидять, а вона лізе, та прямо до дверей. Та як лизнула язиком, так і пролизала мало не до середини. Як лизнула вдруге, так і пролизала мало не на виліт. Як лизнула втретє, так язика і показала. А Димиян тоді хап гарячими обценьками за язик! То вона як стрепенулась, аж земля затряслася! А Димиян держить. Кузьма вчепив на змію плуга і пішли обгорувать валом Київ, і так догорали до Дніпра. Таким валом обгорали, що змія аж втомилась, і захотіла води.</p>
	<p>Та як допалась вона до води, та як обпилась, та й лопнула. Так з неї стіко розлізлося гадюк, ящірок, жаб і всякої нечисті, що аж страшно! Та й розлізлись геть по землі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48 (4912). Ковалі-безсеребреники. СУС —. Записала Гаража В. В. 2008 року. Козуб Віра Олексіївна (1930). Полтавська область, Новосанжарський район, Полузір’я</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
