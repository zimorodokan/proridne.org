<!--#include virtual="/-/inc/general__page_start.inc" -->
<title>Хома і ведмідь ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Хома і ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хома і ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хома і ведмідь <br><span class="article__headerDescription">Українська народна казка Чернігівщини</span></h1>
	<p>Поїхав одного разу чоловік у ліс по дрова. От уже й додому вертався. А посеред лісу була якраз поляночка. Через неї чоловік і мав їхати. Він сидів на возі і курив люльку. Враз віз зупинився. Хома, ніби прокинувся, вдарив батогом коня, але той затупцював на місці, насторожив вуха і дивився кудись у ліс. Чоловік зліз з підводи, щоб подивитися, чого не йде кінь. Дивиться Хома, а на нього суне ведмідь.</p>
	<p>— Що ти тут шукаєш? — запитав його Хома.</p>
	<p>— Та я ховаюся! — сказав ведмідь.</p>
	<p>— А від кого?</p>
	<p>— Не від людей, а від холодної зими. Тільки її я й боюся.</p>
	<p>— Чого ж ти боїшся? — здивувався чоловік. — Ти сильніший за зиму.</p>
	<p>— О, якби я міг вхопити зиму в свої лапи та роздавити її! Тоді б я не голодував.</p>
	<p>— Постися, Мишко, за свої гріхи, їх у тебе немало. Багато ж ти овець поїв, — сказав Хома.</p>
	<p>— Ти також овець ріжеш. Це що, не гріх? Я харчуюся малиною і розриваю лише малих тварин, які роблять шкоду людям. Та коли я голодую, то мушу полювати на овець. У мене ж нічого немає взимку. Хоч шерсть виросла, та вона від холоду не зігріває. Тому я й шукаю собі теплої барлоги.</p>
	<p>— Барлогу ти знайдеш, а чим харчуватися будеш?</p>
	<p>— Ми, ведмеді, не люди. Нам взимку їсти не треба. Тоді ми спимо. Взимку наше тіло живиться своїм жиром. Коли б я не був гладкий, то не пробудився б навесні.</p>
	<p>— Ходи до мене, — запропонував Хома, — я тобі і їсти буду давати, і в теплі будеш спати. Тільки за це ти влітку стерегтимеш мої бджоли.</p>
	<p>Погодився ведмідь, сів на підводу та й поїхав з Хомою. Його жінка нагодувала звіра, а тоді Хома повів його у хлів. Ведмідь думав, який він щасливий, що оселився у Хоми.</p>
	<p>Та не довго радів ведмідь. Коли хазяйка принесла йому їсти, за нею вбіг собака. Він мало не заїв ведмедя. А в другому хліві були корови. Вони мукали і сердилися на ведмедя. До того ж хазяїн повісив йому на шию ланцюг. Так що і погуляти вже не можна було.</p>
	<p>Вирішив ведмідь проситися назад до лісу. Відпустив його Хома. Потупцював ведмідь на подвір’ї та й мерщій до лісу. Сів на пеньку, відпочив та й каже сам до себе:</p>
	<p>— Краще голодна воля, як сита неволя!</p>
	<p>Ось уся казочка, бубликів в’язочка, кілограм калачів, щоб мене згадували вдень і вночі. Та ще й глек молока, ось і казка така!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>236 (4425). Хома і ведмідь. СУС —. Записано 2008 року. Клочко Марія Прокопівна (1921). Чернігівська область, Ічнянський район, Тишківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
