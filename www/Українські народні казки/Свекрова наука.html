<!--#include virtual="/-/inc/general__page_start.inc" -->
<title>Свекрова наука ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Свекрова наука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Свекрова наука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Свекрова наука <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Один батько віддав свою дочку заміж на друге село. І стала вона ледачою невісткою, як звикла у свого батька. Вона дуже довго спала й нічого не робила. От свекор і думає: «Треба навчити її працювати». На другий ранок він і говорить:</p>
	<p>— Сьогодні буде снідати той, хто що-небудь допоміг у господарстві.</p>
	<p>І виявилося, що всі що-небудь та робили, а невістка — нічого, тому їй було соромно сідати снідати.</p>
	<p>Наступного дня невістка встала раненько, прибрала кімнату, позамітала. А свекор знову повторює:</p>
	<p>— Сьогодні буде снідати той, хто що-небудь допоміг у господарстві.</p>
	<p>І невістка перша вигукнула, що вона замела хату. Цього разу свекор запросив і невістку снідати. Так вона почала працювати, бо знала: як не зробить, то їсти не дадуть.</p>
	<p>Через деякий час їде батько подивитися, як живе дочка. А дочка в цей час була надворі і, побачивши батька, попередила:</p>
	<p>— Тату, зроби що-небудь, бо не дадуть їсти.</p>
	<p>Батько, недовго думаючи, набрав дров і вносить у хату. Свекор здивувався спочатку, а потім здогадався, що це батька попередила дочка, усміхнувся й підтвердив:</p>
	<p>— У нас тільки той їсть, хто робить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17 (5472). Свекрова наука. СУС 1370А*. Записано 2008 року. Шабала Ольга Василівна (1919). Черкаська область, Городищенський район, Вільшане</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
