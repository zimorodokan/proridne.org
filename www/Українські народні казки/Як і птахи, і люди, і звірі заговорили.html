<!--#include virtual="/-/inc/general__page_start.inc" -->
<title>Як і птахи, і люди, і звірі заговорили ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як і птахи, і люди, і звірі заговорили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як і птахи, і люди, і звірі заговорили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як і птахи, і люди, і звірі заговорили <br><span class="article__headerDescription">Українська народна казка Чернігівщини</span></h1>
	<p>Колись давно-давно і птахи, і звірі, й люди були німими.Тільки ото що вітер свистів та грім святий гримів. І так через те Богу сумно було, що край. Ось і надумав він кожній животині по голосу дать. А як надумав, то й оголосив, щоб завтра і пташки, і звірі, й люди до нього явилися.</p>
	<p>Ще й світати не почало, а вже прилетів соловейко до божої хатниці. Та як задріботить на все горлечко.</p>
	<p>А Бог спить, спить, спить!</p>
	<p>Не сам втрьох.</p>
	<p>А я його щип, щип, щип!</p>
	<p>А він мене лозинкою хвись, хвись хвись!</p>
	<p>Пробудився Бог і дуже здивувався такому голосочку та й каже:</p>
	<p>— Нехай же це й буде твоєю мовою!</p>
	<p>А навздогін прилетів селешок з качечкою. Цілісіньку ніч вони своє пір’ячко мили, вимивали, щоб перед Господом чистими-пречистими явитися Сіли-впали на подвір"ячко, а пір"ячко так і вимигує зелено, червоно, що та райдуга.</p>
	<p>— Чи ж любо вам у моїм світоньці жить?! — питається Бог.</p>
	<p>— Так-так-так! — кланяються селешок з качечкою.</p>
	<p>— Ну то хай це й буде вашою мовою!</p>
	<p>Полетіли вони обрадувані.Аж тут одуд перед Господом сів. Свою чубарочку розпустив. І його Бог спитав:</p>
	<p>— Чи ж любо тобі в моїм світоньці жить?!</p>
	<p>— Худо тут! Худо тут! — одказує птах.</p>
	<p>Спохмурнів Богє</p>
	<p>— Ну коли так, хай це й буде твоєю мовою.</p>
	<p>А півень не сам, а цілий виводок курей привів. Вирив посеред подвір’я Богову пшеницю, злетів на купу, розпростер на всю шир крила:</p>
	<p>— Оце поки нашого! Оце поки нашого! — токоче.</p>
	<p>А тут Бог на поріг.Знітився півень.</p>
	<p>— Та то я так! Та то я так! — завиправдовувався. Прислухайтесь, він виправдовується й досі.</p>
	<p>А цапа Бог в капусті застав. Та ломаку взяв.</p>
	<p>— Не мене! Не мене! — кинувся цап навтьоки.</p>
	<p>Й по сьогодні це його мова.</p>
	<p>Уже прилетів й горобець з горобчихою. Прибіг й кабан з свинею, а кінь з кобилою. Уже й лев з далеких країв, а чоловіка немає ат й немає</p>
	<p>— Та ні ж, усім переказував-, міркує Бог.</p>
	<p>Вийшов він на високу могилу роззирнувся. Аж бачить ген-ген чоловік гребельку посеред річечки гатить, бо обімліла риба, ось-ось задихнеться.</p>
	<p>Сів Бог та й давай ждати. Уже прийшли і ведмеді. І сірий, і білий. Уже прибрели й слони. А чоловіка все немає й немає. Роззирнувся Бог і бачить, що перелісок горить. А чоловік вогонь затоптує — мурах рятує.</p>
	<p>Коли це вже як поночіти почало, явився світоньку, весь в баговинні, в глині. Чуб обсмалений, жупан обпалений.Опустив голову, мовчить</p>
	<p>Змилостивився над ним Бог, бо ж цілісінький день добре діло чоловік</p>
	<p>робив і кожного голосу і від пташини, і від звірини йому вділив.</p>
	<p>Тільки ото лишилися безголосі риби та мурахи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>160 (4514а). Як і птахи, і звірі, і люди заговорили. СУС —. Записав Просяник Іван Герасимович. Просяник Герасим Дмитрович (1896-1981). Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
