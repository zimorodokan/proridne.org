<!--#include virtual="/-/inc/general__page_start.inc" -->
<title>Білосніжка ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Покуття «Білосніжка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Білосніжка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Білосніжка <br><span class="article__headerDescription">Українська народна казка Гуцульщини</span></h1>
	<p>Була собі царівна, і в неї служила дівчина, називалася вона Білосніжка. І була вона красна-прекрасна. А царівна того не любила, що вона така файна. Мала царівна чарівне дзеркальце, що в него дивилася і питалася:</p>
	<p>— Чи є хтось на світі кращий від мене? А дзеркальце каже:</p>
	<p>— Є. Краща за всіх Білосніжка.</p>
	<p>Царівна дуже влютилася і відіслала Білосніжку, щоб не була в неї. Вона думала, що Білосніжна десь пропаде. Через якийсь час питає вона дзеркальця, а дзеркальце знов каже:</p>
	<p>— Є. Білосніжка краща за всіх.</p>
	<p>Царівна ще більше влютилася, заплатила одному вуйкови великі гроші і сказала йому, щоби він завів Білосніжку в темний ліс. Там би її вовки з’їли. А вуйко жалував її туди завести, але повів у другу сторону, там, де карлики жили. Завів її до карликів.</p>
	<p>Карликів не було дома, вона зайшла в хатку сама. А в хатці такий непорядок. Кириня, не заметено, розкинені ліжечка. А вона була роботяща, файно поробила там порядок, помила. Подивилася на кухні, що там є все до варі&nbsp;<sup>*</sup>, і зварила вечерю.</p>
	<p>Карлики приходять, а в хаті так файно, так чистенько. Подивилися на кухню — варя зварена. А вона заховалася. Карлики кажуть:</p>
	<p>— Хто це нам так файно зробив? Покажися. Дівчинка виходить. Така файна.</p>
	<p>— Відки ти?</p>
	<p>— Мене вуйко завів. Я не знала, куди додому, і попала до вас. А карлики кажуть:</p>
	<p>— Ти така гарна дівчинка. Живи в нас.</p>
	<p>А та царівна знов подивилася в чарівне дзеркальце й питає:</p>
	<p>— Скажи мені, дзеркальце, чи є хтось кращий на світі від мене?</p>
	<p>Дзеркальце відповідає:</p>
	<p>— Є. Білосніжка найкраща, що жиє в лісі у карликів.</p>
	<p>Тоді царівна перебралася на стару бабу. Та намочила в отруї яблучко і несе Білосніжці. Щоб отруїти Білосніжку, бо не хоче, щоби хтось був кращий від неї.</p>
	<p>Підходить баба до тої хатки і ковт-ковт-ковт у вікно. Білосніжка відтворила вікно, а баба подає їй яблучко.</p>
	<p>— На тобі, дівчинко, дуже добре яблучко. Це я тобі принесла. У лісі ж яблучок нема.</p>
	<p>Білосніжка закрила вікно, то яблучко вкусила, впала на землю і вмерла. Бо яблучко було отруйне.</p>
	<p>Приходять вечером карлики, а Білосніжка нежива. Зачали вони плакати, жалують її, кивають, обертають — нежива. І зробили вони дуже делікатну трунвочку, закопали чотири слупки, позолотили їх. Вбрали Білосніжку в біленьке платтячко і поклали в ту трунвочку. І не закопували трунвочку, а почепили на тих чотирьох слупках.</p>
	<p>А другий день їхав там царевич. Карлики такі смутні.</p>
	<p>— Що у вас за горе є? — спитав царевич.</p>
	<p>— У нас померла Білосніжка, дуже файна дівчинка. І ми її генде поклали.</p>
	<p>Царевич зліз з коня і підійшов до тої трунвочки. Подивився на мертву Білосніжку і сам дуже зажалував, що вона, така файна, померла. Підняв він її головку і хтів поцілувати. А яблучко випало в неї з рота, і Білосніжка подивилася. Йой, як втішилися всі! Тоді царевич сказав:</p>
	<p>— Я її оживив, і вона буде моя дружина.</p>
	<p>І перепросив карликів, узяв її на коня і поїхав у своє царство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ва́ря — варена страва.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Рожнів, Косівського району, Івано-Франківської області 13 вересня 1986 року Намісниченко Теодозія Дмитрівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Білосніжка <br><span class="article__headerDescription">Українська народна казка Покуття</span></h1>
	<p>Були собі король та й королева. У них не було дітей. А королева сіла вишивати та й укололася. Кров капнула на біле полотно, а вона каже: — Коби я мала таку дівчинку, білу, як сніг, а червону, як кров.</p>
	<p>І відтак у них народилася дівчинка. І назвали її Білосніжкою.</p>
	<p>А королева ще пожила трохи та й умерла. І король оженився вдруге, привів мачуху. Та мачуха дуже не любила дівчинку. Бо дівчинка була дуже файна, краща від неї. Мачуха мала чарівне дзеркальце. Вона утворила то дзеркальце та й каже:</p>
	<p>— Щиру правду, дзеркальце, скажи. Хто найкращий на все царство, покажи.</p>
	<p>А дзеркальце каже:</p>
	<p>— Пані королева гарна, нема що казати, але Білосніжка краща. Мачуха каже наймитови:</p>
	<p>— Бери цю дівчинку в ліс і би-с мені з неї приніс язик і серце. Узяв наймит дівчинку, веде лісом і плаче. А вона питає:</p>
	<p>— Чого ви, вуйку, так плачете?</p>
	<p>— Як мені не плакати, як мачуха казала, аби я вибрав з тебе серце й язик і приніс їй. Як не принесу, то мене смерть чекає.</p>
	<p>— Вуйку, не беріть з мене серце й язик. Візьміть ліпше від пса. І дайте мачусі. А я піду і вже ніколи-ніколи не вернуся додому.</p>
	<p>Так наймит і зробив: зарізав пса, вибрав з него серце й язик і поніс мачусі. А дівчинка пішла лісом. Ішла, йшла і надибала хатку. Входить до тої хатки, дивиться, а там дванадцять мисочок, дванадцять ложок, дванадцять рушників, дванадцять постельок. А вона була голодна, взяла миску вкинула собі їсти, наїлася і лягла в постіль спати.</p>
	<p>А в тій хатці жили дванадцять карликів. Входять вони до хати. Оден каже:</p>
	<p>— Хтось з мої мисочки їв. А другий каже:</p>
	<p>— Хтось з мої ложечки їв. А оден каже:</p>
	<p>— Хтось моїм рушничком ся втирав.</p>
	<p>А оден кричить:</p>
	<p>— Йой, хтось у мої постели спить!</p>
	<p>Позбігалися всі, стали навкруг того лужка. Дівчинка ся пробудила. Напудилася їх, хоче тікати. А вони кажуть:</p>
	<p>— Не тікай, будь з нами. Ми будем ходити на роботу, а ти будеш нам варити, ми будем тобі помагати, будеш жити в нас.</p>
	<p>Дівчинка їх послухала. І розказала їм, що вона не має куди вертатися. Карлики їй порадили:</p>
	<p>— Як ми йдем на роботу, ти запирай двері і дивися, би-с нікого не пускала до хати.</p>
	<p>А мачуха витягла знов чарівне дзеркальце і каже:</p>
	<p>— Щиру правду, дзеркальце, скажи, хто найкращий на все царство, покажи.</p>
	<p>Дзеркальце відповідає:</p>
	<p>— Пані королева гарна, нема що казати, але Білосніжка, яка живе за семи горами в карликів, ще краща.</p>
	<p>Королева із злости перебирається на міщанку, набирає гребінчиків, щіток. А оден гребінчик вона затруїла. І йде вона в ліс, і приходить під вікно до карликів. І кричить:</p>
	<p>— Гребінчики, щіточки! Купуйте, купуйте!</p>
	<p>А дівчинка утворила вікно подивитися, хто там. Дивиться, а то жінка з гребінчиками. Каже дівчинка:</p>
	<p>— Я не маю за що купити, не маю грошей. А мачуха каже:</p>
	<p>— Ану нахилися, я тобі покладу гребінчик на головку. Як тобі буде файно!</p>
	<p>Дівчинка нахилилася з вікна, та поклала їй у волосся гребінчик, дівчинка впала на землю і вмерла.</p>
	<p>Карлики приходять, а дівчинка лежить і не кивається. Мертва. Вони дивляться на неї і навкруг неї. А оден уздрів гребінчик. Витяг його з голови, і дівчинка ожила. Та й каже:</p>
	<p>— Як я довго спала. Навіть вечерю вам не зварила. А вони кажуть:</p>
	<p>— Ми тобі казали нікого до хати не пускати. Видиш, ти була вже вмерла. Не пускай більше нікого.</p>
	<p>Прийшла додому королева, знов витягла дзеркальце й каже:</p>
	<p>— Щиру правду, дзеркальце, скажи, хто найкращий на все царство, покажи.</p>
	<p>— Пані королева гарна, нема що казати, але Білосніжка, яка живе за семи горами в карликів, ще краща.</p>
	<p>Тоді мачуха розлютилася. Перебиралася на гуцулку, взяла на плечі бесаги з яблуками, а одно яблуко затруїла, і йде в ліс. Прийшла до карликів під віконце.</p>
	<p>— Ану яблука, яблука, сливочки! Хто що купи?! Дівчинка через віконце каже:</p>
	<p>— Мені не можна утворяти. І я не маю за що купувати.</p>
	<p>— Ану відхили, — каже, — віконце. Ади цего червоненького я тобі дам укусити. Яке це добре!</p>
	<p>Дівчинка відхилила віконечко, і мачуха дала їй затруєного яблука. Вона вкусила, впала і вмерла.</p>
	<p>Карлики прийшли, дивляться — дівчинка лежить серед хати мертва. Плачуть карлики, обшукали — нічого не знайшли. Ніц, лиш мертва дівчинка. Зробили вони їй скляне деревище і понесли в ліс, там, де вони робили. Зробили таку лавичку і поклали на неї деревище. І кожен день вони дивилися на ню.</p>
	<p>А їхав на полювання конем королевич. Дивиться, а то така дівчинка лежить у деревищі, що такої файної на цілім світі нема. Що це за дівчинка? А кінь торкнув деревище писком, деревище схилиталося, яблуко випало з рота, і дівчина встала. Питається її королевич:</p>
	<p>— Що ти за одна?</p>
	<p>І розповіла вона йому все поправді. Тоді він сказав їй:</p>
	<p>— Я хочу взяти тебе собі за жінку.</p>
	<p>Приїхали вони на кони до королівського двору, зробили весілля, закликали її тата. Вона все розповіла татови про мачуху. І тато сказав прив’язати її до кінського хвоста. І кінь мачуху розніс по полю. А Білосніжку з королевичем тато взяв до себе, і жили вони там, заки не повмирали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 4 квітня 1987 року Личук Іванна Касіянівна (1924)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
