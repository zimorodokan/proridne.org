<!--#include virtual="/-/inc/general__page_start.inc" -->
<title>Лисичкин хвостик ☼ Українська народна казка ☼ Народна творчість</title>
<meta name="Description" content="Українська народна казка Поділля «Лисичкин хвостик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичкин хвостик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичкин хвостик <br><span class="article__headerDescription">Українська народна казка Поділля</span></h1>
	<p>Жила собі бабця. Мала вона корову. Увечері видоїла корову, поставила молоко посеред двору, а сама пішла її їсти дати.</p>
	<p>За тим сим наблюдала лисичка. Пока баба прибігла, лиска випила молоко. Баба з хліва схопила сокиру і відрубала лисці хвоста. Стала лисичка плакати, просити:</p>
	<p>— Бабцю, та віддай мені хвоста.</p>
	<p>— Віддасиш міні молоко, то віддам хвоста.</p>
	<p>Де ж вона молока достане. Побігла лисичка до овечки.</p>
	<p>— Овечко, дай мені молока, — віднесу до бабці. Вона віддасть міні мого хвоста.</p>
	<p>А овечка і каже:</p>
	<p>— Я тобі так не дам молочка. Принеси травички, а я тоди дам молочка.</p>
	<p>Побігла лисичка на лужок.</p>
	<p>— Лужок, лужок, дай міні травички. Я занесу овечці, овечка дасть міні молока, я віднесу молочко бабці. Бабця за то віддасть міні хвостика.</p>
	<p>А лужок каже:</p>
	<p>— Я дам тобі травички, якщо прийдуть дівчатка і міні потанцюють.</p>
	<p>Побігла лисичка до дівчаток.</p>
	<p>— Дівчатка, ходіть на лужок — потанцюєте. Я візьму травичку, занесу овечці, овечка дасть міні молока, я віднесу молочко бабці. Бабця за то віддасть міні хвостика.</p>
	<p>А дівчатка кажуть:</p>
	<p>— Ми підемо на лужок, потанцюємо, тільки дай нам за то коралі.</p>
	<p>Побігла лисичка до пана.</p>
	<p>— Пане, пане, дай міні коралі дівчатам. Дівчата підуть на лужок, потанцюють, я візьму травичку, занесу овечці, овечка дасть міні молока, я віднесу молочко бабці. Бабця за то віддасть міні хвостика.</p>
	<p>А пан каже:</p>
	<p>— Я дам тобі коралі, але за то принеси мені яєчок.</p>
	<p>Побігла лисичка до курей.</p>
	<p>— Курочки-гулубочки, дайте міні яєчок. Я занесу їх до пана. Пан дасть міні коралі. Я занесу коралі дівчатам. Дівчата підут на лужок, потанцюють. Я візьму травичку, занесу овечці. Овечка дасть міні молока, я віднесу молочко бабці. Бабця за то віддасть міні хвостика.</p>
	<p>А курочки кажуть:</p>
	<p>— Принеси нам пшенички, ми поклюємо і дамо тобі яєчок.</p>
	<p>Побігла лисичка до поля.</p>
	<p>— Поле, поле, дай міні пшенички. Я занесу пшеничку курочкам. Курочки дадут міні яєчок. Я занесу їх до пана. Пан дасть міні коралі. Я занесу коралі дівчатам. Дівчата підут на лужок, потанцюють. Я візьму травичку, занесу овечці. Овечка дасть міні молока, я віднесу молочко бабці. Бабця за то віддасть міні хвостика.</p>
	<p>А поле каже:</p>
	<p>— Принеси міні водички, а тоді я дам тобі пшенички.</p>
	<p>Побігла лисичка до річки.</p>
	<p>— Річечко, річечко, дай мені водички. Я занесу водичку на поле. Поле дасть міні пшенички. Я занесу пшеничку курочкам. Курочки дадут міні яєчок. Я занесу їх до пана. Пан дасть міні коралі. Я занесу коралі дівчатам. Дівчата підут на лужок, потанцюють. Я візьму травичку, занесу овечці. Овечка дасть міні молока, я віднесу молочко бабці. Бабця за то віддасть міні хвостика.</p>
	<p>А річка каже:</p>
	<p>— Я дам тобі водички, тілько відсунь камінь, шо міні на путі лежит.</p>
	<p>Побігла лисичка до каменя. Подивилась, шо він на воді лежит. Шкода стало у воду лізти. Але шо поробиш, хвостика хоче вернути. Полізла Лисичка у воду. Понатужилася і посунула каміня.</p>
	<p>Річка подякувала і дала їй за то водички. Понесла лисичка водичку на поле. Поле за то дало їй пшенички. Понесла лисичка пшеничку курям. Кури наїлися і дали лисичці яєчок. Понесла лисичка яєчка панови. Пан дав за них коралі. Понесла лисичка коралі дівчаткам. Дівчатка повдягали коралі, пішли на лужок танцювати. Лужок дав за то лисичці травички. Понесла вона травичку овечці. Овечка дала молочка.</p>
	<p>Принесла Лисичка молочко бабусі, а бабуся за то повернула її хвостика і сказала:</p>
	<p>— Хочеш молочка, то прийди і попроси. А більш ніколи не кради.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>149 (7859). Лисичкин хвостик. СУС —. Записано 2010 року. Повзун Ліда Дем’янівна (1936). Хмельницька область, Волочиський район, Криштопівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
