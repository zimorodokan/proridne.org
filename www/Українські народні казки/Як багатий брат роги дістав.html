<!--#include virtual="/-/inc/general__page_start.inc" -->
<title>Як багатий брат роги дістав ☼ Українська народна казка ☼ Народна творчість</title>
<meta name="Description" content="Українська народна казка Буковини «Як багатий брат роги дістав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як багатий брат роги дістав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як багатий брат роги дістав <br><span class="article__headerDescription">Українська народна казка Буковини</span></h1>
	<p>Було собі два браття — оден багатий, а оден бідний. Бідний у багатого робив, а той йому давав недоїдки.</p>
	<p>Настали свята. Прийшов бідний брат до багача, а там печуть білі колачі. Хочеться йому колачів, а багатий брат не дає. Прийшов бідний додому та й каже своїй жінці: — Напечи колачів, щоб і для нас було, і поману людям щоб занести.</p>
	<p>Напекла жінка колачів, а вони — чорні. Кому такі колачі понесеш? Узяв бідний свої чорні колачі та й пішов з ними в ліс. Ішов, ішов лісом та й упав у якусь яму. А там під землею ціла кімната була і в тій кімнаті люди. Подивилися ті люди, що бідний до них з чорними колачами попав, та й нагородили його грішми. Так нагородили, що він зразу став багатим.</p>
	<p>А жінка багача прийшла до жінки бідного брата та й питає:</p>
	<p>— Відки ви так розжилися?</p>
	<p>— Поніс чоловік на Святий вечір колачі в ліс, та й нагородили його там, слава богу.</p>
	<p>Багачка й каже своєму чоловікови:</p>
	<p>— Я такі білі колачі спекла, а тобі за них лиш горівки дали випити. А той свої чорні в ліс поніс та й розжився. Як прийде другий Святий вечір, то й ти неси колачі в ліс.</p>
	<p>От прийшов другий Святий вечір, напекла багачка білих колачів та й пішов з ними багатий брат у ліс. Ішов, ішов і тоже впав у яму. А там його питають:</p>
	<p>— Чого ти хочеш, чого в тебе нема?</p>
	<p>— Та, слава богу, все є, але мало, — сказав багач. А оден з тих, що в ямі, і каже:</p>
	<p>— У него вже все є, йому лиш рогів треба.</p>
	<p>Приходить багатий додому, відтворяє двері, а до хати зайти не може — щось не пускає його. Глянула жінка, а в него на голові роги. Більші, як у вола. Так і не пустили роги багача до хати, то він пішов у стодолу в сіно ночувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хотин, Хотинського району, Чернівецької області 10 жовтня 1976 року Костинчук Семен Миколайович (1899)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
