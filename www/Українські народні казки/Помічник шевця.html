<!--#include virtual="/-/inc/general__page_start.inc" -->
<title>Помічник шевця ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Помічник шевця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Помічник шевця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Помічник шевця <br><span class="article__headerDescription">Українська народна казка Бойківщини</span></h1>
	<p>Був швець-пияк. Ішов він з корчми випивший, дивиться, під деревом стоїть голий човліок. А то була зима. Приходить швець до нього.</p>
	<p>— Що ви за єден?</p>
	<p>— Чоловік.</p>
	<p>— Може би ти пішов до мене помагати мені чоботи робити?</p>
	<p>— Піду.</p>
	<p>Розгорнув швець із себе плащ, дав йому, він загорнувся і пішов з шевцем.</p>
	<p>Прийшов швець із тим чоловіком додому, а шевцева жінка подивилася і подумала собі: «Який-ись сам, такого й си привів». А той, що його привів швець, трошки усміхнувся. Швець каже до свої жінки:</p>
	<p>— Іди принеси шмаття, най ся він вбере.</p>
	<p>Вона дала шмаття, той вбрався. Вона дала йому повечеряти. І полягали спати.</p>
	<p>Швець був випивший і хотів довго спати, а той приходящий устав до дня.</p>
	<p>— Майстер, уставайте! Давайте роботу.</p>
	<p>Швець устав, дав’у нитки і показує, як робити дратву. Він узяв нитки, зачав робити дратву і ліпше робить, як сам швець. І швець собі подумав: «не біда, не біда».</p>
	<p>— Давайте роботу.</p>
	<p>Швець йому дав якісь черевики, що люди поприносили направляти. Бо швець собі думав, що той нічого не розуміє. А тому робота дуже добре йшла. Що взяв, то раз-раз і скоро кінчив. Добре робив і скоро кінчав. Направляє і шевця посилає:</p>
	<p>— Ідіть несіть. Віддайте людям, і анй люди платять.</p>
	<p>По викінчував усю тоту роботу, що люди поприносили. А швець повідносив і повіддавав. І приніс швець гроші. А той каже:</p>
	<p>— Гроші віддайте жінці. Вам гроші поки що не треба. Жінка знає, що треба купити.</p>
	<p>Жінка взяла гроші, купила, що треба. А тут уже й діти треба вбрати. І посилає помічник швеця, би йшов купувати шкіри. І швець не має часу пити, мусить іти купувати шкіри. Чоботи, черевики,м ешти роблять, і швець мусить іти на базар продавати. І ніколи не має швець часу зайти до корчми.</p>
	<p>І був там той помічник три роки. На кінець третього року приїжджає до шевця багатий пан, такий повний грубий. І каже до шевця так:</p>
	<p>— Ви би мені не зробили чоботи? Я маю заграничну шкіру, дуже дорогу. Щоб ви мені такі чоботи зробили, щоби не викривилися і за рік часу би ся не подерли.</p>
	<p>Швець став думати. А той помічник помахав головою і каже:</p>
	<p>— Беріть.</p>
	<p>Швець узяв міру, які чоботи робити, погодилися за ціну, пан лишив шкіру, вийшов з хати, сів з фурманом на бричку і поїхали. А швець вийшов з хати і десь пішов. А помічник узяв тоту шкіру, поклав на стіл і накраяв на тапочки. Пошив на машині, і на копито, і робить тапочки.</p>
	<p>Швець увійшов до хати, подивився.</p>
	<p>— Що ти зробив?!</p>
	<p>Та й їмився швець за голову. Але не каже нич, бо він у него вже третій рік і нич поганого не зробив.</p>
	<p>Пан поїхав. І ніж він доїхав додому, захворів і вмер. А панський фурман привіз пана додому, з’яв з брички, а собі осідлав коня і до шевця. Скоро гонить, приїжджає та й гойкає:</p>
	<p>— Майстер! Ви чоботи не робіть, бо пан уже вмер. Ви робіть тапочки.</p>
	<p>А помічник виймає тапочки.</p>
	<p>— На. Вже готові.</p>
	<p>Панський фурман тапочки забрав і поїхав, а помічник шевця каже:</p>
	<p>— Знаєте, що я за єден? Я ангел Михаїл. Мене Господь здружив з неба за непослух. А вам я дякую. Я три роки відпокутував, свою кару відбув. Будете здорові!</p>
	<p>І двері ся не відкривали, а святий Михаїл зник.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>58 (1935). Помічник шевця. СУС порівн. 1795. 19 листопада 1988 р. Ляхман Павло Іванович (1904). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
