<!--#include virtual="/-/inc/general__page_start.inc" -->
<title>Як Іван-дурак одружувався ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як Іван-дурак одружувався» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван-дурак одружувався.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван-дурак одружувався <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили-були дід та баба. І було у них три сина. Два розумних, а один — дурак. Два брати вже давно поженилися, діточок нажили, сіяли-орали, добро собі наживали. А Івана-дурака дід не хотів женити. Він і каже сину:</p>
	<p>— Тобі, слава богу, вже двадцять років. Їдь по селах, шукай дурнішу за себе. Як найдеш, то тоді і оженишся. А якщо ні, то так і будеш повік в дурнях ходити.</p>
	<p>Запряг воли та й поїхав Іван. Їде, їде селами. Аж дивиться, одна баба тягне козу на солом’яну кришу. Коза бекає-мекає, а жінка ридає, не може її висадити туди. Витріщив Ванька очі та й питає:</p>
	<p>— Бабо, що ви робите?</p>
	<p>— Тягну козу на кришу. Виросла там трава, хай спасе.</p>
	<p>— А у вас є серп?</p>
	<p>— Є.</p>
	<p>— Виносьте.</p>
	<p>Пожав, дав козі, коза наїлася, хазяйка довольна. Ванька сів на бричку, їде. Думає: «Е, є ще дурніші за мене».</p>
	<p>Їде, їде, в друге село в’їхав і баче, хата нічогенька, на подвір’ї господиня гарненька. Він і думає: «Як тут переночувати?»</p>
	<p>— Панно, дайте води попити, — каже він.</p>
	<p>Поки жінка пішла по воду, він бігенько у хлів. А там свиноматка з поросятами. Він угольки гаряченькі повкидав їм. Вони похватали, пищать, кричать не своїм голосом. Жінка вийшла з хати, бідкається:</p>
	<p>— Ой лишенько, що ж це таке?</p>
	<p>А Іван попив води та й каже:</p>
	<p>— Жіночко, не переживай, це твої поросята хотять до мене в гості, бо там родичі їхні.</p>
	<p>Дурна була та, взяла поскидувала поросят на віз і сказала:</p>
	<p>— Вези, хай гостюють.</p>
	<p>Іван за воли та й хутенько додому. Їде. Повна повозка добра душу зігріває, а в голові думка думається: «Та є ж дурніші за мене, значить батько оженять».</p>
	<p>Приїхав додому. Мати-батько очам не вірять, дивуються:</p>
	<p>— Що, найшов дурніших за себе?</p>
	<p>— Так.</p>
	<p>— Тоді треба тебе оженити.</p>
	<p>Спішно зібрали сватів, взяли хліб-сіль, нарядили Івана в свитку та й пішли сватать дівку красну. Прийшли до першої дівки. Батьки її привітали гостей, запросили до столу. Свитку Іван розгорнув, а там немає штанів, лише підштаники. Прогнали їх з цього двору.</p>
	<p>На другий тиждень пішли другу сватать. Батьки Івана ретельно одягли. Прийшли, привітались. Хлопець сподобався господарям. Обмінялися хлібом і рушниками. Та засиділися свати в гостях, що їм довелося тут і заночувати. Постелили їм на печі. Загасили свічку. Сплять. Один із сватів каже:</p>
	<p>— Я їсти хочу.</p>
	<p>— Та щоб тебе розірвало, — другий відповідає.</p>
	<p>А Іван йорзається, йорзається. Перед очима стоїть чавунок з кашею. От і посунули гості в темноті до столу тихесенько. Нагодували кашею один-одного і у вуха, і у ніс, і у очі. Страва розлетілася по всій хаті. Вигнали їх і ці люди.</p>
	<p>З важкими думками вони поверталися додому. А Йванові так хотілося одружитися. І вирішив він стати розумним.</p>
	<p>На третій тиждень пішли вони далі свататись. Посватали. Вечеря пройшла без пригод. Забрав він дівку, привів до батьків, став жить-поживать та добра наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>150 (7442). Як Іван-дурак одружувався. СУС 1384+1210+1540А*. Записав Поляков Олександр 2009 року. Самофал Людмила Захарівна (1963). Дніпропетровська область, Солонянський район, Новомар’ївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
