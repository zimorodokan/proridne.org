<!--#include virtual="/-/inc/general__page_start.inc" -->
<title>Дев’яносто дев’ять братів і сотий Ружа ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Дев’яносто дев’ять братів і сотий Ружа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дев’яносто дев’ять братів і сотий Ружа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дев’яносто дев’ять братів і сотий Ружа <br><span class="article__headerDescription">Українська народна казка Полтавщини</span></h1>
	<p>Чоловік і жінка були бездітні і все через це сварилися. Так дожили до старості. Чоловік помалу і забув про свою біду, а потім знову нагадав:</p>
	<p>— Ох, жінко, не маєш ти дітей!</p>
	<p>І приснилося жінці, що в її городчику виросла ружа. Та якби вона ту ружу зірвала собі, а сім’я з’їла, то були б у неї діти.</p>
	<p>Устала баба раненько, пішла в городчик, а там ружа, та така гарна, що любо подивитися. Зірвала стара квітку, витягла зернятка і з’їла.</p>
	<p>Скоро народила баба хлопчика. А далі кожного дня почала родити по хлопцеві. Народила аж сто дітей. Останньому дала ім’я Ружа. Дід злякався стількох дітей і втік в іншу державу.</p>
	<p>Доросли брати до парубоцьких літ. Якось причвалав до їхньої оселі старий дідусь. Баба впізнала свого чоловіка і почала докоряти йому:</p>
	<p>— Бачиш, чоловіче, ти мене лишив. Думав, що загину, а я сама вигодувала сто синів.</p>
	<p>Ружа нагодував батька, дав йому відпочити, а потім купив йому залізну палицю і залізні черевики. А ще дав дві торби грошей та й сказав:</p>
	<p>— Ідіть, тату, по світу, а як зітрете палицю і сходите черевики, вертайтеся додому.</p>
	<p>Довго ходив дід по світу. Аж на одному полі побачив чоловіка, що на Великдень орав землю.</p>
	<p>— Що ти, чоловіче, робиш? Ореш на Великдень?</p>
	<p>— А ти що робиш? На Великдень у дорозі?</p>
	<p>— Та я через те у дорозі, що у мене сто хлопців, і мушу їм шукати щастя.</p>
	<p>— А я через те орю й на Великдень, бо у мене сто дівчат, і мушу про них дбати,</p>
	<p>— Будьмо сватами.</p>
	<p>І вдарили по руках. Повернувся старий додому. Вислухав його Ружа і каже:</p>
	<p>— Ну, татку, тепер відпочивайте у своїй домівці. Спасибі вам.</p>
	<p>Брати оженилися та й стали собі господарювати. От і казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (4831). Дев’яносто дев’ять братів і сотий Ружа. СУС —. Записав Попенко Олександр 2008 року. Угрин Ганна Іванівна (1944). Полтавська область, Кременчуцький район, Червона Знам’янка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
