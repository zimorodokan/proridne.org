<!--#include virtual="/-/inc/general__page_start.inc" -->
<title>Як силач хотів смерть побороти ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як силач хотів смерть побороти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як силач хотів смерть побороти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як силач хотів смерть побороти <br><span class="article__headerDescription">Українська народна казка Гуцульщини</span></h1>
	<p>Був великий силач. Він мав сина шістнадцяти років. І шукав той силач такого дужого, аби з ним поборовся. А люди зачали приговорювати, що смерть дужа. — Та яка та смерть? — питає він людей. А люди кажуть, що з косою й боса. Він каже:</p>
	<p>— То нема там з ким боротися.</p>
	<p>— Але вона дужа, — кажуть йому. Каже той дужий до сина:</p>
	<p>— Сину, мем шукати тої смерти, щоб ми з нею поборолися. Бо люди кажуть, що вона дужа.</p>
	<p>Упанцерували вони себе, взяли щити, мечі, списи, сіли на коней і поїхали смерть шукати. Тато наперед їде, а син за ним. Син каже:</p>
	<p>— Тату, щось там далеко йде з косою. Таке, як люди нам говорили. Глипнув тато і вздрів.</p>
	<p>— Е, — каже тато, — нема там з ким боротися.</p>
	<p>А то приближується все скорше. Приблизилося воно ближче, а він каже:</p>
	<p>— Стань, бо я своїми пучками твої кісточки розтереблю. А вона до него говорить:</p>
	<p>— Ти хочеш зі мною боротися, ти мене шукаєш?</p>
	<p>Він киває коня. А його кінь мав таку науку, що ногою убивав чоловіка. А тут кінь щось не рушається. Він хотів витягнути меч, а йому ув’яває рука. Посяг раз, другий — не годен вихопити меч з похви. Тоді уздрів він, що не може, та й просить:</p>
	<p>— Пані моя дорога, аби ти знала, хто я є! Я би тебе взяв до свого дому. Я би взяв тебе за жінку. В моїм домі є що їсти, є що пити.</p>
	<p>А вона йому відповіла:</p>
	<p>— Якби я хотіла мати з цего світу мужа, я би не такого мала, як ти. Твій син повернеться додому і скаже, що з тобою ся стало.</p>
	<p>Та лиш упав він з коня і згинув. А син узяв коня його та й пішов додому плачучи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 12 лютого 1983 року Бейсюк Василь Юрійович (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
