<!--#include virtual="/-/inc/general__page_start.inc" -->
<title>Піп і гарбуз ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Піп і гарбуз» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Піп і гарбуз.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Піп і гарбуз <br><span class="article__headerDescription">Українська народна казка Полтавщини</span></h1>
	<p>Вивіз один селянин на базар гарбузи продавати. От підходить до нього піп і питає:</p>
	<p>— А що це ти продаєш?</p>
	<p>— Е, батюшко, це таке, що з нього вилуплюються лошата. А з лошати може вийти добрий рисак.</p>
	<p>— А як же це воно робиться? — питає піп.</p>
	<p>— А дуже просто, — говорить селянин, — треба взяти оцю штуку (показує гарбуза), покласти у гніздо, посидіти на ньому тижнів зо три, потім розбити і матимете лоша.</p>
	<p>Піп подумав та й вирішив купити за карбованця гарбуза. Адже коли вилупиться лоша, а потім виросте з нього рисак, та його можна буде продати за сто карбованців.</p>
	<p>От вибрав піп великого сірого гарбуза і приніс додому. Сидить на ньому тиждень, сидить другий, третій. Уже гарбуз почав гнити. Розсердився піп, виніс того гарбуза з гніздом у поле та як кине в бур’ян. А там заєць лежав. От він як схватиться і тікать, а піп думав, що то з гарбуза вже вискочило лоша, та як кинеться за тим зайцем, скільки сили, та як заірже по-конячому:</p>
	<p>— І-го-го-го... І-го-го-го...</p>
	<p>А заєць, почувши крик, ще швидше почав тікати. Піп тоді став, почухав потилицю та й каже:</p>
	<p>— От-бо я дурень! Чого я те яйце в хаті не розбив?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>168 (4819). Піп і гарбуз. СУС 1319. Записала Катькало Людмила 2008 року. Катькало Парасковія Федорівна (1919). Полтавська область, Зіньківський район, Бобрівник</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
