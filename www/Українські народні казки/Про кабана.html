<!--#include virtual="/-/inc/general__page_start.inc" -->
<title>Про кабана ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про кабана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про кабана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про кабана <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили дід і баба і мали невеличкий городець, хату біля дороги на краю села, садочок і кабанчика. Дід завжди гонив кабана пастися в садок і дивився за ним, щоб він не зрив його.</p>
	<p>Ось одного разу до них приїхали онуки Івасик та Оленка. Оленка була менша від Івасика. Дід сказав онукам, щоб вони йшли пасти кабана й доглядати, щоб він не зрив садок. Оскільки Івасик був старший, то він сказав Оленці, щоб вона пасла кабана, а він піде погуляє.</p>
	<p>От Івасик загрався і геть забув за Оленку, а коли згадав, то побіг до неї. А як прибіг, то побачив, що Оленка спить, а кабан зрив сад. Івасик розлютився, вдарив сестру і вбив її. Коли збагнув, що накоїв, то вирив ямку і поклав її туди, а на тому місці посадив калину. Сам погнав кабана додому, а дідові й бабі сказав, що Оленка пішла гуляти.</p>
	<p>На другий день біля того саду їхали чумаки. Побачивши, як швидко росте калина, вони зупинилися біля неї відпочити і позасинали. А один молодий чумак побачив таку рівненьку лозу, вирізав її та зробив з неї дудочку. Він тільки приклав дудочку до губ, вона й заспівала:</p>
	<p>Ой молоденький чумаченьку, не грай,</p>
	<p>Серденько не край.</p>
	<p>Мене братик убив,</p>
	<p>У ямку зарив</p>
	<p>І калину посадив</p>
	<p>За того кабана,</p>
	<p>Що сад зрив.</p>
	<p>Ось коли почув це дід, то взяв дудочку, а вона йому так само заспівала. Потім він гукнув бабу, вона їй теж заспівала. Тоді дід гукнув онука і сказав, щоб він заграв, а дудочка заспівала:</p>
	<p>Івасику, братику, не грай,</p>
	<p>Мого серденька не край.</p>
	<p>Ти мене вбив,</p>
	<p>В ямку зарив</p>
	<p>І калину посадив</p>
	<p>За того кабана,</p>
	<p>Що сад зрив.</p>
	<p>Потім Івасик показав, де він закопав сестру. Дід з бабою її викопали, на щастя, вона була ще жива. Вони її виходили, а Івасика прогнали. От і все.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>123 (5246). Про кабана. СУС — 780*. Записав Орлюк Василь (9 клас) 2008 року. Піддубна Ніна Артемівна (1931). Черкаська область, Жашківський район, Тихий Хутір</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
