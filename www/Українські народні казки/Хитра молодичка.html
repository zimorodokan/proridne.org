<!--#include virtual="/-/inc/general__page_start.inc" -->
<title>Хитра молодичка ☼ Українська народна казка ☼ Народна творчість</title>
<meta name="Description" content="Українська народна казка Буковини «Хитра молодичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитра молодичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитра молодичка <br><span class="article__headerDescription">Українська народна казка Буковини</span></h1>
	<p>Тато мав одного сина. І дуже хотів, щоб син ся гарно вчив. А він не хотів ся вчити. — Що з тебе буде, як ти не вчишся? — питав тато. Іде він в армію, а тато його просить:</p>
	<p>— Щоб ти ся, синку, вчив, щоб ти навчився чогось доброго, бо мені страмно за тебе.</p>
	<p>Прослужив він трохи в армії та й пускають його в отпуск додому. А він просить свого командира, щоб дав йому свою одежу і пустив його додому. Їхав він у поїзді, а там їхав один начальник зі своєю дочкою, і дівчині той солдат дуже сподобався. Каже вона татови:</p>
	<p>— Я би хотіла з ним ся познайомити.</p>
	<p>— Добре, — каже тато, сідає коло него і питає, куди він їде. А той розказує:</p>
	<p>— Додому їду.</p>
	<p>— Моя дочка хоче ся з тобою познайомити.</p>
	<p>— Добре.</p>
	<p>— Я дам тобі свою адресу, щоб ти до нас повернув, як будеш їхати в часть.</p>
	<p>Повернув він, познайомилася з ним дівчина та й каже:</p>
	<p>— Я поїду з тобою в часть.</p>
	<p>Поженилися вони та й поїхали в часть. Як приїхали, він ся розібрав і зробився простий солдат, а не офіцер. А вона ся не гнівала, бо дуже його полюбила.</p>
	<p>Вона файна була. Вийде на базар чи куди, а з нею то оден, то другий солдат хотять познайомитися. Вона розказує це чоловікови, а той каже:</p>
	<p>— Ти їх клич. Але тоді, як я не буду вдома.</p>
	<p>Чоловік пішов на службу, а вона ся договорила, з ким треба. Один прийшов під вікно та — ковть, ковть. Вона його впустила. Він виклав на стіл напитки, цукерки. Поїли вони, а тут знов у вікно — ковть, ковть. Він питає:</p>
	<p>— Хто то?</p>
	<p>— То мій муж прийшов.</p>
	<p>— Куди ж мені ся діти?</p>
	<p>— Я сховаю тебе в шафу. Та й закрила його в шафу:</p>
	<p>— Щоб і духу не було чути твого.</p>
	<p>Втворяє двері, а то не муж, а другий такий прийшов, бо вона добре розчислила, в який час хто має приходити. Той тоже приніс усього. Лиш кінчають їсти, а тут уже третій ковтає. Заперла вона й другого в шафу. Третій прийшов тоже з приносом. Сіли вони їсти, а тут уже й чоловік ковтає. Заперла вона й третього в шафу та впускає чоловіка. А надворі вже ранок робиться.</p>
	<p>Розказує вона чоловікови:</p>
	<p>— Є три в шафі. Що будеш з ними робити? А він їй:</p>
	<p>— Не пускай їх, заки я не вернуся з солдатами і з фірою. Повезу їх продавати.</p>
	<p>Висадили вони шафу на фіру та й повезли на базар. Приїхали, а тут підходить офіцер, начальник воєнний.</p>
	<p>— Що ти привіз у цій шафі?</p>
	<p>— Три чорти.</p>
	<p>А начальник каже:</p>
	<p>— Я кілко прожив, а ще не видів, які то чорти. Хотів би їх побачити.</p>
	<p>А солдат йому:</p>
	<p>— Давайте сто рублів, то я вам їх покажу.</p>
	<p>— Жалко, жалко грошей, — каже офіцер, — але хочеться побачити чортів.</p>
	<p>Та й дав йому сто рублів. Той як відкрив шафу, а там — солдати. А той воєнний був їх начальник.</p>
	<p>— А чого ви тут?! — крикнув він на солдатів. Ті повискакували і повтікали, котре куди.</p>
	<p>Так жінка поїла, попила, а чоловік заробив сто рублів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Санківці, Хотинського району, Чернівецької області 23 грудня 1977 року Баланюк Антонія Василівна (1900)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
