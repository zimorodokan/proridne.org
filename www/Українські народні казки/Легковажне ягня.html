<!--#include virtual="/-/inc/general__page_start.inc" -->
<title>Легковажне ягня ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Легковажне ягня» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Легковажне ягня.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Легковажне ягня <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>На одній високій полонині жили собі вівці: тато баран, мама вівця і двадцятеро їхніх синочків і дочок, пухнастих ягнят. Троє з них були білі, як сніг, троє — чорні, як сажа, п’ятеро — сіреньких і одне, найменше, відрізнялося з-поміж усіх, бо було руде й одну ніжку мало чорну, а другу — білу. Звалося це ягня Бебе. Понад усе на світі ягня любило мандрувати неозорою полониною, доріжками серед високого жита, лісовими стежинами.</p>
	<p>Якось це ягня познайомилося з кротом, і йому так цікаво було слухати про підземне царство, про свого нового приятеля, що геть забуло про обід. Мама вівця після того випадку прив’язала Бебе на шию голосний дзвіночок, щоб знати, де його шукати.</p>
	<p>Одного разу Ягняті закортіло дізнатися, з якої дірки витікає гірська річка. Стояла спека і Бебе дуже захотілося пити. Ягня наблизилося до річки і припало до смачної, прохолодної водиці. Аж раптом щось велике закрило сонце, і звідкись з гори почувся грубий голос:</p>
	<p>— Що це ти каламутиш воду в моєму струмку? Як я тепер питиму брудну воду?</p>
	<p>Ягня підвело голову і побачило величезного, сірого, зубастого і страшного звіра, у якому впізнало вовка. І Бебе розгублено пробекало:</p>
	<p>— Та що Ви, пане вовк, вода в річці тече згори до низу, і тому ніяк не можна забруднити ту воду, яку ви питимете.</p>
	<p>Вовк промовив:</p>
	<p>— І ти ще смієш огризатись! Ти зробило мені шкоду, і на кару я тебе з’їм!</p>
	<p>— Ой, пане, та я ж таке худе і несмачне! От якби ще годинку допаслося, то, можливо, погладшало б!</p>
	<p>Вовк схвально хитнув головою і зручно вмостився коло дерева. А ягня Бебе тим часом зняло з шиї дзвіночок, повісило його на кущ глоду, де він видзвонював під подих вітру, і побігло додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>188 (5381). Легковажне ягня. СУС (111А). Записала Деменкова Ірина 2008 року. Хнюкало Ніна Олександрівна (1950). Черкаська область, Золотоніський район, Деньги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
