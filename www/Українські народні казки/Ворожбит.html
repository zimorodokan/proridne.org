<!--#include virtual="/-/inc/general__page_start.inc" -->
<title>Ворожбит ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Ворожбит» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ворожбит.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ворожбит <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному глухому селі жив чоловік. Та такий бідний, що далі нікуди. Думав він, думав, як йому розбагатіти й надумав.</p>
	<p>— Об’явлю себе ворожбитом.</p>
	<p>А ж тут і причина в селі случилась. Саме ноччю у дядька з конюшні вивели цигани коней.</p>
	<p>Прийшов дядько до ворожбита, а той вислухав, подумав, очі закрив, щось пошептав, по сторонах поплював та й каже:</p>
	<p>— Іди в ярок, що за селом, твої коні там.</p>
	<p>А сам перед цим думає: «Утром випала роса. Коні, як їх вивели, росу збили. То й далеко їх не завели, а вже ноччю будуть вести далі».</p>
	<p>Пішов хазяїн у ярок, а й справді коні там. Вже ж який він радий. А як рада людина, то й щедра далі нікуди. Відблагодарив ворожбита, а слава ж по селах пішла.</p>
	<p>А тут у сусідської корови молока не стало, то ж знову до ворожбита.</p>
	<p>— Не журіться, я знаю в чому біда. Закривайте двері в комору і молоко появиця.</p>
	<p>Так і зробили. Та й тут секрету не було. Бачив ворожбит, як до сусідньої кошари частенько забігав кабанчик, а як виходив, то все рильце було в молочній піні. І другий раз відгадав.</p>
	<p>Ось прочув про все це пан. «Нічого, — думає, — зажену я його на слизьке». Сидить в дворі, коли цвіркун плиг на ногу. Пан раз вдарив рукою — не піймав, другий — не піймав. Аж за третім разом піймав. Держе пан цвіркуна в руці і пита ворожбита:</p>
	<p>— Шо в мене в руці? Як вгадаєш озолочу, а ні — пряма тобі дорога в солдати.</p>
	<p>Зажурився дядько, та незчувся, як сам до себе й забалакав:</p>
	<p>— Оце тобі й кінець. Раз повезло — не піймався, два повезло — не піймався. А за третім — у міцний кулак попався.</p>
	<p>Та тільки хотів покаятись перед паном, як той розкрив кулак, а там цвіркун. Озолотив пан ворожбита, дав йому вольну і відпустив, куди очі дивляця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24 (7173). Ворожбит. СУС (1641). Записано 2009 року. Молодан Ніна Федорівна (1927). Дніпропетровська область, Царичанський район, Ляшківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
