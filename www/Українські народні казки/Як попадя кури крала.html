<!--#include virtual="/-/inc/general__page_start.inc" -->
<title>Як попадя кури крала ☼ Українська народна казка ☼ Народна творчість</title>
<meta name="Description" content="Українська народна казка Буковини «Як попадя кури крала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як попадя кури крала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як попадя кури крала <br><span class="article__headerDescription">Українська народна казка Буковини</span></h1>
	<p>Був піп і мав сусідку Марію. У неї було мало курей, та вона їх добре годувала. І дуже гарні кури були. А піп лиш ті кури їв, що йому приносили. А як ішли до попа на вивід чи ще чогось, то несли кури найгірші. А Маріїні кури та йшли аж до попа до порога. Попадя види, що такі файні кури, великі, ситі, і злакомилася піймити Маріїну курку. Приходи Марія з поля. «Тю-тю, тю-тю!» — нема курки. Вона нічого не каже, лягла спати. Може, на ранок курка прийде? Рано Марія знов: «Тю-тю-тю! Тю-тю-тю!» А попадя питає:</p>
	<p>— Що ви, Маріє, тютяєте? Ви десь думаєте, що я взяла курку?</p>
	<p>— Та нє, матушко.</p>
	<p>Через день-два матушка знов піймила курку. Прийшла Марія з поля.</p>
	<p>— Ади, ще одної курки нема.</p>
	<p>Вона знов тютяє. А піп дивиться — на попаді росте пір’я. «Ой, лихо», — подумав піп та й каже:</p>
	<p>— Ади, на тобі пір’я росте.</p>
	<p>А пір’я на попаді так скоро росте. Зажурився піп. Найшов він таку книжку і читає. А там написано, що пір’я з попаді щезне, як буде Марія клясти. Іде піп до Марії та й каже:</p>
	<p>— Маріє, кажуть, що у вас кури пропали. А чого ж ви не кленете?</p>
	<p>А вона йому:</p>
	<p>— Що я, батюшко, буду клести? Най йому бог звиди та й заплати. Отак вона закляла. Батюшка приходи до хати, а з попаді пір’я злетіло.</p>
	<p>І тепер так: чия згуба, того гріхів повна губа.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 12 серпня 1984 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
