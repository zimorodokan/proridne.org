<!--#include virtual="/-/inc/general__page_start.inc" -->
<title>Чарівна груша ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чарівна груша» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна груша.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна груша <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі два сусіди. Один був дуже добрим чоловіком. Колись його дід посадив на городі грушу, обкопував її, поливав, обрізав гілля. Батько цього чоловіка і він сам також доглядали за грушкою. І вона, на диво, кожного року родила дуже багато великих солодких груш. Цими грушами пригощав чоловік усіх: і дорослих, і малих.</p>
	<p>А другий сусід був дуже великим ледарем. Він жив одним днем. Не думав про те, що потрібно працювати щоб було що їсти і щоб тепло взимку було.</p>
	<p>І ось одна зима була дуже холодна, а в ледачого сусіда не було заготовлених дров. Щоб натопити у хаті, вирішив він уночі нарізати собі дров із грушки. Взяв пилку і пішов до сусіда на город. Тільки почав різати товстіші гілки, як раптом грушка заговорила людським голосом:</p>
	<p>— Не ріж мене, чоловіче! Багато років я росту тут, пригощаю усіх добрими грушами.</p>
	<p>Груша повторювала ці слова, але чоловік не слухав того. Він думав, що це йому придається. Нарізав чимало гіляк, заніс додому, відразу розтопив плиту, щоб нагрітися.</p>
	<p>Добре горіли дрова. Чоловік ліг спати. А вранці ледве встиг отямитися і вибігти на двір, бо в хаті біля плити вже танцював вогонь. Чоловік почав плакати, кликати на допомогу. Збіглися люди, погасили пожежу, і тільки тоді чоловік зрозумів, що то йому не придавалося. Грушка просила не різати її, що то було насправді, а чоловік не послухав і був за це покараний.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>197 (5427). Чарівна груша. СУС —. Записав Лізанець Ігор (2 клас) 2008 року. Лізанець Наталія Олександрівна (1966). Черкаська область, Катеринопільський район, Шостаково</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
