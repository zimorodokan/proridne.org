<!--#include virtual="/-/inc/general__page_start.inc" -->
<title>Як лисичка в куми ходила ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як лисичка в куми ходила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лисичка в куми ходила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лисичка в куми ходила <br><span class="article__headerDescription">Українська народна казка Бойківщини</span></h1>
	<p>Подружив вовк з лисицею і поставили собі в лісі хатку. І на полянців лісі скопали собі грядку. Щоб посадити кромплі. А щоб не гаяти часу, щоби не йти домів на обід, взяли з собою глечик меду і заховали в корч. Вадять кромплі, яерез якийсь час лисиця каже:</p>
	<p>— Вовчику-братіку, мене гуки кличуть у куми.</p>
	<p>— Лисице-сестрице, не є часу ходити, бо треба кромплі садити.</p>
	<p>— А та бо просять. Та мушу йти.</p>
	<p>— Та йди, лисице-сестрице, та не барися.</p>
	<p>Пішла лисиця і не барилася. Скоро вернулася. Вовк ся питає:</p>
	<p>— Що там у гуків уродилося?</p>
	<p>— Хлопчик, — лисиця каже.</p>
	<p>— А як назвали того хлопчика?</p>
	<p>— Початочок.</p>
	<p>Но, садять далі кромплі. Знов лисиця каже:</p>
	<p>— Вовчику-братіку, мене знов кличуть гуки в куми.</p>
	<p>— Та тебе, та тебе кличуть. Най когось іншого кличуть, нам треба кромплі садити.</p>
	<p>— Та бо мене кличуть та кличуть. Та просять.</p>
	<p>— Та йди, лисице-сестрице, та не барися.</p>
	<p>Вернулася лисиця. Каже вовчик:</p>
	<p>— О, та ти, лисичко-сестричко, не барилася. Но, та що там у гуків уродилося?</p>
	<p>— Дівчинка.</p>
	<p>— А як’ї назвали?</p>
	<p>— Серединкою.</p>
	<p>І садять кромплі далі. А через якийсь час знов лисиця каже:</p>
	<p>— Вовчику-братику, мене знову кличуть гуки в куми.</p>
	<p>— Та йди, лисичко-сестричко, та не барися.</p>
	<p>Лисиця не барилася, скоро вернулася. Вовк зголоднів і каже лисиці:</p>
	<p>— Я йду їсти.</p>
	<p>— Та йди, вовчику-братіку, та йди їж.</p>
	<p>А лисиця знала, що коли він увидить, що меду нема, що вона його весь з’їла та її роздере. І стала втікати. Вовк як увидів, що меду нема, почав за нею гнатися. І чуть-чуть не дігнав. Вона увиділа під смерекою яму та й туди скочила. А вовк туди залізти не міг. А там був якийсь гак дерев’яний. Він задів той гак у яму, зачепив лисицю за ногу та й тягне. А лисиця кричить:</p>
	<p>— Дурний вовк! Зачепив за корінь та й тягне!</p>
	<p>Та й вовк пустив. А тоді ще раз задів той гак у яму. Зачепив за корінь та й тягне. Лисиця пищить:</p>
	<p>— Не тягни, бо ми ногу зломиш!</p>
	<p>Вовк тягне, тягне, а лисиця все кричить. І вовк змучився. І тоді вовк заверг той гак і каже:</p>
	<p>— Не буду я більше з лисами дружити, бо лиси хитрі.</p>
	<p>І більше з лисицею не дружив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>76 (1751). Як лисичка в «куми» ходила. СУС 15+5. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
