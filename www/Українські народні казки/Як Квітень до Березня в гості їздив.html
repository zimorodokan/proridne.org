<!--#include virtual="/-/inc/general__page_start.inc" -->
<title>Як Квітень до Березня в гості їздив ☼ Українська народна казка ☼ Народна творчість</title>
<meta name="Description" content="Українська народна казка Поділля «Як Квітень до Березня в гості їздив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Квітень до Березня в гості їздив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Квітень до Березня в гості їздив <br><span class="article__headerDescription">Українська народна казка Поділля</span></h1>
	<p>Колись давно покликав брат Березень брата Квітня в гості. Квітень поїхав возом, а Березень заходився та такого наробив, що мусив Квітень додому вернути: сніг, мороз, завірюха — не можна возом їхати. На другий рік знову поїхав Квітень до Березня в гості, та на цей раз уже не возом, а саньми.</p>
	<p>Березень пустив тепло, сніг розтав, річки розлилися,— знову мусив вернутися Квітень.</p>
	<p>Зійшовся Квітень з старшим братом Травнем та й скаржиться:</p>
	<p>— Скільки вже разів зриваюсь їхати до Березня в гості, та ніяк не до їду —- ні возом, ні саньми. Поїду возом — зробиться зима така, що й осі пообмерзають, і колеса не крутяться. Поїду саньми — теплінь така стане, що ні возом, ні саньми.</p>
	<p>А Травень і каже:</p>
	<p>— Я тебе навчу, як доїхати. Зроби так: візьми воза, сани й човен, то тоді, певне, доїдеш.</p>
	<p>Послухав Квітень і, діждавшись слушного часу, зробив так, як нараяв Травень. Їде саньми, а на санях воза і човен везе. Березень дав тепло — і сніг розтав. Тоді Квітень кладе сани й човен на воза і таки їде далі. Стали знову мороз і сніг — Квітень знову поскладав човен і воза на сани.</p>
	<p>Далі розтав сніг, розпустило скрізь річки, і не можна їхати ні саньми, ні возом. Тоді Квітень склав на човен сани й воза і поїхав ще швидше по воді. Приїхав до Березня в гості так, що той і не сподівався.</p>
	<p>Здивувався Березень та й питає:</p>
	<p>— А хто тебе навчив, як до мене дістатися?</p>
	<p>— Та, спасибі йому, Травень порадив, як їхати.</p>
	<p>Березень і каже тоді:</p>
	<p>— Зажди ж ти, Маю, я ще тобі крильця обшмагаю.</p>
	<p>То від цього й тепер часто в травні березневі морози бувають, бо Березень і досі сердиться на Травня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>6 (6335). Як Квітень до Березня в гості їздив. СУС —, новотвір. Записано 2009 року. Ковальчук Марія Сергіївна (1941). Вінницька область, Вінниця</p>
			<p>168 (7076). Як Квітень До Березня в гості їздив. СУС-. Записала Чобітько Марина 2009 року. Титаренко Ганна Іванівна. Полтавська область, Чорнухинський район, Пізники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
