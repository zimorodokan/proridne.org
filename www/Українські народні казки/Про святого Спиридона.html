<!--#include virtual="/-/inc/general__page_start.inc" -->
<title>Про святого Спиридона ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про святого Спиридона» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про святого Спиридона.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про святого Спиридона <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був колись такий чоловік, що не боявся відьом, називався Спиридоном. Парубком був такий гарний, що дівки так і бігали за ним. До нього горнулася одна дівка. Вона і так, і сяк, а він — ніяк!</p>
	<p>Одного разу він посварився з нею, а вона була відьма і сказала:</p>
	<p>— Ось я тебе в цю ніч задушу.</p>
	<p>Настала ніч темна-претемна. Прийшла відьма душити Спиридона, а він не спав і почув, що вона крадеться до нього. В кішку обернулась і очима світить. Спиридон схватив кішку за хвіст та об землю бух! Убив і в рів закинув.</p>
	<p>Ранком люди знайшли тіло відьми, поховали і хрест поставили.</p>
	<p>А відьми, звісно, громадою живуть і одна за одну заступаються. Вирішили вбити Спиридона. Спиридон пішов на могилу відьми, виліз на хрест і сів на ньому, щоб відьма не встала з гробу.</p>
	<p>Відьми зібралися, та пішли до хати Спиридона. А його вдома нема, бо на хресті сидить. А відьми на хресті не можуть побачити. Ходять навколо могили — не бачать нічого! От одна каже:</p>
	<p>— Полетімо до Києва, до київської відьми, вона нам скаже, як його взяти!</p>
	<p>А та відьма мудра була та й каже:</p>
	<p>— Зберіть зараз дванадцять недогарків свічок, спалите хрест і візьмете Спиридона.</p>
	<p>Почали палити хрест. Палять ото вони та й палять той хрест, скоро він уже впаде на землю. Спиридон бачить, що біда, та й каже:</p>
	<p>— Господи, Боже мій, укороти ночі хоч на трошки, щоб хрест не перегорів до ранку, а то мені смерть!</p>
	<p>Тільки він це сказав, а півні:</p>
	<p>— Ку-ку-ріку!</p>
	<p>Відьми й розлетілися на всі боки — хто куди встиг, а Спиридон остався живий.</p>
	<p>Ото бог укоротив ночі для святого Спиридона, і так воно навіки залишилося.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14 (7163). Про святого Спиридона. СУС —. Записала Новікова Світлана 2009 року. Прокопчук Марія. Дніпропетровська область, Жовтневий район, Личково</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
