<!--#include virtual="/-/inc/general__page_start.inc" -->
<title>Про Тараса Шевченка ☼ Українська народна казка ☼ Народна творчість</title>
<meta name="Description" content="Українська народна казка Поділля «Про Тараса Шевченка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Тараса Шевченка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Тараса Шевченка <br><span class="article__headerDescription">Українська народна казка Поділля</span></h1>
	<p>Жили собі чоловік і жінка. Було у них багато дітей, але мало достатку. От жінка дізналася, що знову стане матір’ю. Ось ішла вона по дорозі і зустріла стару-стару бабусю.</p>
	<p>— Нелегка доля буде у твого найменшого сина, — сказала та і зникла.</p>
	<p>А бідолашна плакала і плакала, йдучи додому. Нічим не могла зарадити горю, тільки молилася щиро.</p>
	<p>Народила жінка сина, і назвала його Тарасом. Хлопчик ріс як з води, все йому було цікаво, не нарадуються батьки. І жили вони мирно і дружно, хоч і працювали тяжко.</p>
	<p>Але прийшла біда у хату біленьку. Занедужала мати і померла. Тяжко перебивався з дрібними дітками батько, а згодом і його не стало. Покинули рідну хатину діти і розійшлися по всьому світу білому щастя шукати. Найважче Тарасику, живе, як горох при дорозі: хто йде, той скубне. Не раз і голодний і холодний бував. Не раз злі люди поганим словом обмовляли, у хату не пускали. Але не даремно кажуть, що мамина молитва небеса відкриває.</p>
	<p>З’явилась якось до Тарасика уві сні сама доля і подарувала йому гусяче перо. Гірко усміхнувся хлопець, але не встиг і слова сказати, як опинився в якомусь дуже великому місті у палаці дивному, високому і світлому. Кругом панів багато, і всі такі приязні, радо вітають Тараса. Не начудується хлопець. Взяв до рук перо і заграли барвами картини чудові, полинули думки птахами вільними. І рознеслася про Тараса слава по всіх містах малих і великих, дійшла до рідного краю. Всяк Тараса шанує, всяк радий його гостем бачити. Багато різного люду у Тараса побувало. І прийшла якось стара-стара жінка. Глянув Тарас — доля. Поставила перед ним два дарунки — лантух золота і маленьку гілочку, всипану білим цвітом і сказала:</p>
	<p>— Вибирай.</p>
	<p>Ніжний терпкуватий запах затьмарив блиск золота. Недовго й думав Тарас, взяв гілочку, яка виявилася цвітом терну. І враз опинився коло батьківської хати, побачив своїх братів і сестер, земляків, почув їх плач. Заболіло у Тараса серце, і стало його слово ще гучніше і понеслося по всіх усюдах:</p>
	<p>— Вставайте, кайдани порвіте!</p>
	<p>Дійшли чутки і до царя. Розіслав він своїх слуг, щоб зловили Тараса. По всіх кутках нишпорили нелюди і таки зловили Тараса, закували у кайдани і завезли далеко-далеко. І потягнулися дні, місяці, роки тяжкої неволі. Посивів Тарас, занедужав. Вже надію втратив повернутися до рідного краю. Аж тут знову з’явилась доля:</p>
	<p>— Не залишилося у мене дарунків для тебе, Тарасе. Хіба, що ось цей останній.</p>
	<p>І вона зняла з нього важкі залізні кайдани. Сталося диво, Тарас зробився легким-легким, відірвався від землі і вільним птахом полинув на Україну. Кажуть і досі літає. То соловейком щебече, то гордим соколом людей на майдани ззиває.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>48 (6000). Про Тараса Шевченка. СУС —, новотвір. Виконано 2008 року. Творча робота Бодрова Євгена (7 клас). Хмельницька область, Хмельницький район, Бахматовець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
