<!--#include virtual="/-/inc/general__page_start.inc" -->
<title>Чому жінкам завжди ніколи ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чому жінкам завжди ніколи» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому жінкам завжди ніколи.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому жінкам завжди ніколи <br><span class="article__headerDescription">Українська народна казка Чернігівщини</span></h1>
	<p>Було се дуже давно, ніхто точно не знає, коли. Ще тоді, коли Бог на землю спускався.</p>
	<p>От рішив Бог побачить, як люди живуть, добрі вони чи злі, уважають старість один одного чи ні. Спустився він на землю, прийняв образ сивого білобородого старого чоловіка і пішов по світу.</p>
	<p>От заходить він в одне село. Дорослих нікого нема, всі на полі працюють. Біля однієї хати маленький хлопчик гуляє, та такий невеселий, ніби аж хворий. Старичок підійшов до нього і каже:</p>
	<p>— Дай мені, будь ласка, водички попити.</p>
	<p>Хлопчик бистренько приніс із криниці свіженької водички, напоїв дідуся і просить:</p>
	<p>— Дідусю, милий, ти багато по світі ходив, багато знаєш. Розкажи мені казочку, заспівай колискову, я вже спати хочу, а всі на роботі в полі і нікому мене уложити.</p>
	<p>Сподобалось Богу, що хлопчик такий ввічливий, добрий, казки любить, пісні. Уложив він дитя, казку розказав, колискову заспівав, а коли малий заснув, пішов далі.</p>
	<p>Вийшов на поле, бачить, жінка жито жне. Спішить, не розгинається, все на сонце поглядає. Серп так і мелькає в її руках.</p>
	<p>Підійшов до неї Бог, поздоровкався й каже:</p>
	<p>— Добра жінко, дай мені водички попити.</p>
	<p>А та, не розгинаючись, відповіла:</p>
	<p>— Дідусю, мені сильно ніколи, ще вельми багато жать треба. Піди сам за ту копичку, там є барильце з водою і їда. Попий, поїж скільки хочеш.</p>
	<p>Нічого більше не сказав їй Бог, попив водички і пішов далі. Аж бачить, мужик траву косить. Підійшов Бог до нього і каже:</p>
	<p>— Здравствуй, добрий чоловіче! Бог тобі в поміч. Чи є у тебе водички попити?</p>
	<p>А мужик йому відповідає:</p>
	<p>— Здравствуй, дідусю. Спасибі тобі за добре слово. Як добре, що ти прийшов. Я вже заморився, косити. Давай ми з тобою разом сядемо, пообідаємо, водички студеної поп’ємо, покуримо, погомонимо, а далі кожен буде своє діло робити.</p>
	<p>Так і зробили. Остався Бог задоволений мужиком, його гостинністю. Відійшов подалі від мужика, подивився здалеку на всіх, кого зустрів на своєму путі і сказав:</p>
	<p>— Віднині хай жінки завжди діткам перед сном розказують добрі казки і співають колискові, а мужики хай завжди мають час і на роботу, і на хороший відпочинок.</p>
	<p>Все так і збулось, як сказав Бог.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>77 (4086). Чому жінкам завжди ніколи. СУС порівн. 822. Записано 2008 року. Максименко Софія Агеївна (1922). Чернігівська область, Новгород-Сіверський район, Лизунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
