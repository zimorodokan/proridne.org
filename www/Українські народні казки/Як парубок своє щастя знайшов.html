<!--#include virtual="/-/inc/general__page_start.inc" -->
<title>Як парубок своє щастя знайшов ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як парубок своє щастя знайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як парубок своє щастя знайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як парубок своє щастя знайшов <br><span class="article__headerDescription">Українська народна казка Гуцульщини</span></h1>
	<p>Був чоловік та й мав сина. Але той син ніколи не був у місті. А батько дав йому багато грошей і сказав: — Іди купиш воли.</p>
	<p>Але то місто було далеко, за день не годен зайти. Треба було в когось переночувати. Іде він, уже кінчиться село, лиш одна хата зосталася. В багатьох хатах просився, і ніхто його не хотів приймити. А в тій послідній хаті жиє жінка, що має дванадцятеро дітей. І каже вона, що не прийме його на ніч, бо не має чим діти понакривати. Лежать її діти невкриті. А він каже тій жінці:</p>
	<p>— Я не буду лягати, а буду стояти коло дверей. Мені аби в хаті бути. Як надворі ночувати?</p>
	<p>І він стояв коло дверей, і розговорилися вони з тою жінкою. Жінка каже:</p>
	<p>— Я ще цю ніч тут ночую, а завтра мене жиди викинуть з хати, бо дуже великі борги маю.</p>
	<p>А він каже:</p>
	<p>— Жінко, я заплачу тоти борги, і ти будеш-таки тут жити.</p>
	<p>І він узяв ті гроші, що тато йому дав на воли, і дав тій жінці, би вона відкупилася. І вже не має він чого йти в місто, але таки йде, бо ще міста не видів. Проходить коло якоїсь керниці, і появився там якийсь малий хлопець. І каже:</p>
	<p>— Дядьку, возьміть мене з собою в місто.</p>
	<p>І йде хлопець з ним у місто. Дивиться хлопець і побачив при дорозі в траві якісь три листки. Урвав він тих три листки і йдуть далі.</p>
	<p>Прийшли в місто, а там бубнять, що дуже слаба царева донька. Хто би її виходив? Уже всі лікарі перейшли, і ніхто не годен її вилікувати. А хлопець каже:</p>
	<p>— Цей чоловік вилікує.</p>
	<p>— Я не лікар, — каже, — я не вилікую. А хлопець:</p>
	<p>— Вилікуємо, вилікуємо.</p>
	<p>Та й забрали їх обох до царя.</p>
	<p>Приїхали до слабої, а хлопець тих три листи, що урвав при дорозі, дав цему парубкови і сказав притулити дівчині один до голови, другий до грудей, а третій до живота. Притулили їй ті листки, і вона встала. Устала й зачала ходити. А цар каже:</p>
	<p>— Такого доброго лікаря ніде нема. Оставайся в мене.</p>
	<p>А тато дома жде, жде — нема його. І тато дав на бубон&nbsp;<sup>*</sup>, щоби шукали, де він дівся. Тато боявся за него, бо він мав з собою багато грошей. То дійшло до царя, і цар сказав, що це такий лікар, якого ніде більше нема, і він його нікуди не пускає. І забрав цар до себе цілу його родину, і жили вони всі в царя. Не треба було їм ні волів, і нічого не треба було, бо все, що треба, вони в царя мали. І парубок був царським лікарем, і вилікував дуже багато слабих.</p>
	<p>А той хлопчик — то було щастя того парубка. За те, що він врятував бідну жінку і дванадцятеро дітей, вилізло з керниці щастя і його попровадило в життю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Дати на бу́бон — заплатити глашатаєві (тому, хто оповіщає про щось), щоб той, ходячи містом, бив у бубон та оголошував пошук зниклої людини.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 16 липня 1987 року Стовп’юк Анна Лук’янівна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
