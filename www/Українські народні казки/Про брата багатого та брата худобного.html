<!--#include virtual="/-/inc/general__page_start.inc" -->
<title>Про брата багатого та брата худобного ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про брата багатого та брата худобного» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про брата багатого та брата худобного.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про брата багатого та брата худобного <br><span class="article__headerDescription">Українська народна казка Закарпаття</span></h1>
	<p>Жили колись люде за старого Семка, коли була земля тонка. Жили собі два братове, єден багач, другий худобний. Сказав багатий:</p>
	<p>— Ходи до мене працювати, я тобі оплачу. І ходив до нього худобний брат багато літ. Зазвідала жона того худобного свого мужа:</p>
	<p>— Що ж ти будеш на нього робити, як він тобі нічого не платить? Сказав чоловік жінці:</p>
	<p>— Він шаття дає, вбирає мене, щоби не був голий. Сказала жінка:</p>
	<p>— До поганих діл дійдеш ти у свого брата.</p>
	<p>— Що ж ти вадишся зо мною? Він нам дає муки. Прийшов брат до брата й просить плату.</p>
	<p>— Та я ж тобі казав: «Приходи до мене робити, ми ся розрахуєме». Ми будеме радитися, як тобі виплатити. Я тебе виведу під каплицю, будуть люде тобі дарувати, — сказав брат худобному братови й вивів його в темний ліс і виколов йому очі та лишив його.</p>
	<p>А там чорти мали колисанку. Прийшли вони туди говорити. Старший чорт каже:</p>
	<p>— Що ж ви мені доброго принесли із світу? Єден чорт каже:</p>
	<p>— Ми царську доньку занімили. Другий чорт каже:</p>
	<p>— А ми в царя під ту яблуню, що родила золоті яблука, загнали гадюку. І яблуня вже не родить.</p>
	<p>А третій чорт каже:</p>
	<p>— Я брата недюгав, що він свого брата завів у темний ліс і виколов йому очі.</p>
	<p>Питається перший чорт старшого:</p>
	<p>— Що би зробити, щоби царська дівка проговорила?</p>
	<p>— Та їй треба молока, але лем від тої жони, що не согрішила, а лем з своїм чоловіком жила.</p>
	<p>Другий чорт звідається у старшого чорта:</p>
	<p>— А що зробити, щоби той чорт очі мав, котрі йому брат виколов? А він повів:</p>
	<p>— За нашою колисанкою є керниця. Водою з неї помастити очі, і він буде мати другі очі.</p>
	<p>Третій чорт каже:</p>
	<p>— А під тою яблунею що зробити, щоби вона яблука родила?</p>
	<p>— Викопати до кореня та гадюку вбити. І яблуня буде далі давати плоди.</p>
	<p>Поговорили чорти та й пішли. Бідний чоловік возрадувався. Слухає, де вода хлюпоче. Пішов, найшов і вмив очі. І увидів світу. Та думає, як вернутися додому.</p>
	<p>Йшов він, ішов лісами і вернувся додому. Питає його жінка:</p>
	<p>— Де ж ти був так довго, що тебе не було?</p>
	<p>Повів він жінці про все, що з ним було. І про все, що говорили чорти. І що правду вони говорили. Сказали про оживляючу воду, про то, як оживити очі, та й він оживив...</p>
	<p>— ...Сказали чорти, як царську дівку лікувати. Та й я прийшов додому звідатися, чи даш ти мені такого молока, щоб царська дівка проговорила. Даш свого молока, якщо ти не согрішила. Бо я йду до царя. Цар мені заплатить не так, як брат, що очі мені виколов. І сказала жона:</p>
	<p>— Я не согрішила. На тобі мого молока та йди до царя. Зібрався він, пішов.</p>
	<p>Прийшов чоловік до царя та й питає на капурі:</p>
	<p>— Як не пускаєте мене, то покличте сюди царя.</p>
	<p>Вартові покликали царя. Приходить цар і звідає худобного:</p>
	<p>— А що ти хочеш?</p>
	<p>— Та я чув, що царська дочка заніміла. Я її вилікую. Їй треба перворідного молока від чесної жінки.</p>
	<p>Цар не вірить:</p>
	<p>— А маєш ти то молоко, щоб ти мою дівку вилікував? Відповідає бідняк:</p>
	<p>— Маю. Я би сюди не прийшов, якби не мав. Забрав його цар до свої кімнати та обіцяє:</p>
	<p>— Вилікуєш — нагороджу тебе добрими словами та золотом. Пішов бідняк до кімнати, де дівка лежала. І радо її лікував. Напилася вона того молока та проговорила. Дівка возрадувалася й скоро побігла до свого вітця, до царя.</p>
	<p>— Заплатіть тому чоловікови, що мене вилікував. Цар ся возрадував:</p>
	<p>— Що, чоловічку, за то хочеш?</p>
	<p>— Та що даєте, то прийду. Повідає йому цар:</p>
	<p>— Та я маю грошей багато. Кочі маю, коні хороші. Що попросиш, то й дам.</p>
	<p>Подумав цар: «Не знає худобний, що собі просити». І цар сам йому подарував, дав коні з кочом. І написав документ, щоб ніхто його не кивав. Сів собі худобний на коч і поїхав.</p>
	<p>А поїхав він до другого царя, до того, що в нього була яблуня. І сказав викопати гадюку з коріння. І викопали ту гадюку, та яблуня стала родити золоті яблука. І цар нагородив його.</p>
	<p>Приходить він додому. Стрітив його брат, дивується:</p>
	<p>— Я ж тобі очі виколов. Як тобі другі очі виросли?</p>
	<p>— Ти сказав, що виведеш мене під каплицю. А ти мене вивів у ліс і видовбав очі під чортовою колисанкою. Говорили там чорти про царську доньку, і про мої очі, і про яблуню.</p>
	<p>Розказав братови все, що говорили чорти.</p>
	<p>— ...Я чув, як чорти балакали про воду оживляючу, і я йшов, цапки ліз, поки я ту воду найшов. Промив очі та провидів. І я вилікував царську доньку, і дав мені цар нагороду.</p>
	<p>А багатий брат просить:</p>
	<p>— Видовбай і мені очі.</p>
	<p>— Я не годен видовбати, бо я не маю того серця, що ти.</p>
	<p>— А хто ж би мені їх видовбав? Я йду додому та скажу, най видовбає жона.</p>
	<p>Та й попросив він ласкаво свою жінку:</p>
	<p>— Видовбай мені очі.</p>
	<p>— Та чого би я довбала тобі очі?</p>
	<p>— Видовбай і поведи мене в ліс. Там чорти за все говорять.</p>
	<p>І вона видовбала йому очі, повела його в ліс і лишила. Але чорти там уже не бували. І там був його коч смертельний.</p>
	<p>Жид і жидка, казка вшитка. А сіли-сьми на сідло, та вно нас сюди донесло. Казка по казці, що ж глядати в порожній ташці?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 9 липня 1988 року Яцьків Михайло Михайлович (1924 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
