<!--#include virtual="/-/inc/general__page_start.inc" -->
<title>Про парубка й чарівницю ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про парубка й чарівницю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про парубка й чарівницю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про парубка й чарівницю <br><span class="article__headerDescription">Українська народна казка Закарпаття</span></h1>
	<p>Єден багач мав сина. Найшовся в тім селі ще єден багач, що мав дівку. І тоти два багачі договорилися, щоби їхні діти пібралися. Вони договорилися, а син того багача любив іншу дівку, дочку єдної бідної баби. Баба була якась відьма, така, що знала всякі комедії. Так і зробила та баба тому молодому хлопцеви, що він без її дівки не міг жити, все мусив видіти її. Каже старий свому синови:</p>
	<p>— Синку, женись. А той одмовляє:</p>
	<p>— Пора би женитися, але я хочу брати дівку тої баби. А отець:</p>
	<p>— Ні в якім разі. Бери таку дівку, би тилько землі мала, гей у нас є. Я хочу, би ти того й того ґазди брав дівку.</p>
	<p>А син покрутив головою та й не відповів вітцю нич.</p>
	<p>Раз отець пішов ід’тому другому багачеви та як ся договорили:</p>
	<p>— Завтра йдеме на розписування, аби наші діти розписалися. Вони рушили йти, а там стояла хата тої бідної баби. Та й дівка тої баби стояла, коло вікна, і вона увиділа, що її залюблений уже пішов ід’долині з другою дівчиною. Каже вона свої мамі:</p>
	<p>— Мамо, пішов мій любас з іншою дівчиною на розписку. А баба говорить:</p>
	<p>— Я раз-два так зроблю, що не будеш ні ти, ні вона, не буде нікотра його жона.</p>
	<p>Баба вийшла вон і щось учинила, що молодий відскочив від тої дівки вовком і пішов у ліс, пропав. А вітці собі говорять:</p>
	<p>— Не підем, коли молодого не є. Підеме домів.</p>
	<p>Та й пішли собі. А вовк пішов до вовків та й ходить за вовками. Він розум мав чоловічеський, а сам був вовком. Так баба зробила.</p>
	<p>І так він ходив сім років. І в тім семім році він появився в своїм селі. То попало на самий Великдень, коли паски святять. Сидів він на краю ліса коло села. І вчув, що задзвонили дзвони, й стався чоловіком. Таким, яким був. Але голим, цілком голим. Не є одежі ніякої. Та й він ся ганьбить іти додому голий. Як люди пішли до церкви, він у тім моменті голий прибіг додому. Прибіг додому та сховався на під. А на поді була така діра прорізана, що дим ішов у ту діру з хижі. І він собі сів на ту діру.</p>
	<p>Мати з вітцьом вийшли з церкви, принесли собі свячений хлібчик, сіли собі коло стола та починають обід. Починають їсти, та й мати говорить:</p>
	<p>— Сім років, як нашого сина не є.</p>
	<p>Та й зачала плакати. А він і згори, з поду озвався:</p>
	<p>— Мамо, синок ту є.</p>
	<p>Мама ся зрадувала. Та й кличе:</p>
	<p>— Сходи, синок, будеш щось з нами їсти. Він каже:</p>
	<p>— Мамо, я зовсім голий. Як я можу злізти?</p>
	<p>Мама повергла йому горі шмаття. Синок одягся, зліз і почав з ними обідати.</p>
	<p>Через які дні три-чотири почав він ходити по селі. Помився, побрився і почав ходити. А дівка тої баби його побачила та свої мамі каже:</p>
	<p>— Прийшов мій залюбленний. Я його сьогодні вже виділа. А отець йому каже:</p>
	<p>— Пора вже тобі женитися. А він говорить:</p>
	<p>— Я буду брати тої баби дівку.</p>
	<p>— Ну та вже роби, як хочеш. Але треба женитися. Та й узяв він тої баби дівку.</p>
	<p>Зачали вони собі жити, але недовгі роки жили разом. Раз той молодий свої жінці каже:</p>
	<p>— Жоно, наша хата вже зовсім порохнява, непевна. А зробити другу не є грошей. Як зробити?</p>
	<p>— А я, — говорить, — не знаю, як. Чоловік їй:</p>
	<p>— А я знаю, як треба зробити. Люди їдуть у Америку. Та, — говорить, — і мене пусти.</p>
	<p>А жінка:</p>
	<p>— Та я не спираю тебе. Як можеш їхати, то їдь. Та заробиш гроші. І він поїхав у Америку, почав робити роботу, яку йому дали.</p>
	<p>Проробив він там шість-сім років і ніколи не написав свої жоні додому листа. А жона його жаліється своїй матері:</p>
	<p>— Мамо, я вже не буду видіти свого чоловіка. Вже сім років минуло, а він мені ні листа не загнав, ні нич.</p>
	<p>А мати їй каже так:</p>
	<p>— А хочеш, жеби він прийшов сьогодні сюди?</p>
	<p>— Хочу.</p>
	<p>А він у той день на зміні був, на роботі, той чоловік у Америці. І баба зробила, же його знудом брало, ішов би домів. Крутило його дуже. Доробив він зміну й прийшов додому, там, де квартиру мав. Там їх було вісім людей у єдній кімнаті. Він вийшов з роботи та й зачав пакуватися, зачав собі вшитко в чемайдани складати, збиратися. А другий його цімбор звідається:</p>
	<p>— Де ти ся рихтуєш?</p>
	<p>— Щось, — говорить, — у мене дома погане сталося, бо мене, — говорить, — дуже тягне додому.</p>
	<p>А там другий говорить, такий старий дідо:</p>
	<p>— А ти хочеш іти домів?</p>
	<p>— Не хотів би, але мушу, бо дуже ня тягне.</p>
	<p>— Як не хочеш, — відповідає, — то дай мені свій ремінь з гатів. Він витяг ремінь, дав йому, тому старикови. Той узяв ремінь і пішов у дроварню, що дрова в ній кололи. Була там така ковбиця, на якій дрова кололи. Старик заопасав ту ковбицю та пустив її з Америки до тої баби. І ковбиця полетіла. І прилетіла в самих дванадцять годин уночі. І ударила в бабину стіну. Ізогнала баба дівку та до неї:</p>
	<p>— Твій муж уже ту є. Але він, — говорить, — мабуть, неживий, бо то дуже ним ударило.</p>
	<p>Дочка пішла позирати, а то ковбиця. Вона і зняла з ковбиці ремінь і понесла до хижі показати матері.</p>
	<p>— Мамо, ти ся попризирай, який «муж» мені прийшов. В отім ремені прийшла ковбиця.</p>
	<p>Мати говорить дочці:</p>
	<p>— Вже ніколи твій муж тут не буде. Бо там, — рече, — в Америці найшовся якийсь хитріший пан, як я.</p>
	<p>Та й на цій ковбиці й конець найшовся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 7 липня 1988 року Юричка Петро Юрійович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Відьма.html">Відьма в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
