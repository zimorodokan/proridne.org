<!--#include virtual="/-/inc/general__page_start.inc" -->
<title>Добре нарадив ☼ Українська народна казка ☼ Народна творчість</title>
<meta name="Description" content="Українська народна казка Буковини «Добре нарадив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добре нарадив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добре нарадив <br><span class="article__headerDescription">Українська народна казка Буковини</span></h1>
	<p>Їден чоловік мав десятеро дітей. Та й трудно йому було в колгоспі. І порадився він з жінкою. Жінка й каже:</p>
	<p>— Іди до товариша Сталіна Йосифа Вісаріоновича, може, він щось поможе. Взяв чоловік мамаличку в торбу та й поїхав у Москву до Сталіна. Як приїхав, його так скоро в Кремль не пустили. Він просився, плакав, і Сталін каже:</p>
	<p>— Пустіть його до мене.</p>
	<p>Пустили. Він хоче падати Сталінови в коліна, а Сталін йому:</p>
	<p>— Нєт, нє нада, ти скажи, в чом дєло.</p>
	<p>— Товаришу Сталін, маю десятеро дітей і не маю їх чим прокормити. Дуже погано мені.</p>
	<p>А Сталін каже:</p>
	<p>— Нє нада спать! І відправив його.</p>
	<p>Приїхав вуйко додому і каже жінці:</p>
	<p>— Казав товариш Сталін, щоб уночі не спати.</p>
	<p>— А що ж робити?</p>
	<p>— Прийде вечір, то будем бачити, що робити.</p>
	<p>Прийшов вечір. Беруть вуйко з жінкою по мішкови і йдуть на колгоспний лан. Наламали собі два мішки кукурудз. Тої ночі вони обернули три рази і принесли шість мішків. Сушать вони ті кукурудзи, мелють, їдять. Є й мамалиґа, є й малай. А на другий раз ідуть в соняшник, намолочують собі по мішкови соняшнику. І почали вони лучне жити, вбрали трошки дітей. А жінка й каже:</p>
	<p>— Чоловіче, товариш Сталін так добре нарадив нас, то давай зробим йому маленький подаруночок з того, що ми наносили.</p>
	<p>Та й налагодила йому в чемоданчик яблучок, грушок. Приїхав він у Москву, там його пустили в Кремль. Поставив він свій чемоданчик у коридорі, і його впустили в кабінет до Сталіна.</p>
	<p>— Товаришу Сталін, я вам дуже вдячний, ви добре мені нарадили. Я вже файно жию. Діти мої вже не голодні. Я привіз вам маленький подаруночок.</p>
	<p>— А гдє же он? — питає Сталін.</p>
	<p>— Я поставив на коридорі.</p>
	<p>— То давай його сюда.</p>
	<p>Вуйко вийшов у коридор, подивився — а чемодана нема. Та й каже:</p>
	<p>— Товаришу Сталін, нема вже вашого подарунка. Тут тоже не сплять.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Романівці, Сокирянського району, Чернівецької області 8 січня 1980 року Коханюк Федір Філіпович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
