<!--#include virtual="/-/inc/general__page_start.inc" -->
<title>Вовк та вовчиця ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Вовк та вовчиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та вовчиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та вовчиця <br><span class="article__headerDescription">Українська народна казка про тварин</span></h1>
	<p>Розмовляли одного разу вовк з вовчицею.</p>
	<p>— Погано тобі, вовче, живеться, — каже вовчиця.</p>
	<p>— Чому? — дивиться на неї вовк,</p>
	<p>— Ти все по кущах ходиш, від людей ховаєшся.</p>
	<p>— Гм, — пробурчав вовк, — але ти також від людей ховаєшся...</p>
	<p>— Ні, я де хочу, там і ходжу, і ніхто мене не бачить.</p>
	<p>— Брешеш ти, голубонько! — не погоджується вовк. — Тебе бачать люди так само, як і мене.</p>
	<p>— Вір — не вір, я правду кажу, — відповідає вовчиця. Покрутив вовк головою та й каже:</p>
	<p>— Коли так, то давай перевіримо. Я заховаюсь у кущах, а ти йди у поле. Побачим: помітять тебе люди чи ні?</p>
	<p>— Добре, — каже вовчиця, — подивимось!</p>
	<p>Пішов вовк у кущі, а вовчиця вийшла у поле. Побачили її орачі і почали гукати:</p>
	<p>— Вовк, вовк!.. Бий вовка!</p>
	<p>Почув це вовк у кущах, що його згадують, і дременув у ліс. Біжить та й думає: «Цікаво: вовчиця в поле вийшла — і нічого, а я в кущах сидів — і мене побачили!..»</p>
	<p>Догнала його вовчиця, запитує:</p>
	<p>— Ну, що, чия правда? Віддихався вовк та й каже:</p>
	<p>— Твоя правда. Нічого не скажеш!.. Якби не перевірив, ніколи б не повірив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк та вовчиця. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. С. Ф. Тимощук в с. Нобель Зарічнянського р-ну Ровенської обл. від О. І. Юхнович (1916 р. нар., колгоспниця, освіта — 7 класів). Час запису не зазначений. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф, 14-3, од. зб. 744, арк. 3—4. Паралелі: Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240, стор. 216.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
