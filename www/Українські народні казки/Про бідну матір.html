<!--#include virtual="/-/inc/general__page_start.inc" -->
<title>Про бідну матір ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про бідну матір» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідну матір.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідну матір <br><span class="article__headerDescription">Українська народна казка Чернігівщини</span></h1>
	<p>Жили в одному селі чоловік з жінкою, дітками і матір’ю. Старенька вже вона була, сили не мала. Робила тільки те, що внучат няньчила та за птицею приглядала. Жили наче й дружно. Незлюбила невістка стареньку свекруху, сину про неї наказувала. Старається бідна мати, а нікому вгодить не може, тільки найменший Іванко тулиться до бабусі. Сядуть вечеряти усі за столом, а мати тулиться скраєчку. Чоловік в домі хазяїн. Уже і всім роздає хліб. Відріже матері тонесеньку скибочку, а промовить</p>
	<p>гарнесенько:</p>
	<p>— Вечеряйте, мамо.</p>
	<p>І лягає мати спати голодною, з’ївши шматок, закусивши сльозою. А маленький Іванко, щоб ніхто не бачив, тикне бабусі окрайчик і радіє. Жінці, зі злом, жбурне чоловік величезний шматок:</p>
	<p>— На їж, ніяк не наїсися!</p>
	<p>А та радіє, що наїлася досхочу. Не витерпіла старенька тяжкої обіди від дітей своїх, пішла у вічність. Зраділа невістка, щебече біля чоловіка. Тільки малий Іванко носить на могилку бабусі шматочки хліба. Пішло все в господарстві шкереберть: подохли поросята, не вродила картопля, горобці виїли пшеницю. І так не один рік. Що робити? І наснився чоловікові сон: прийшов до нього Господь і сказав:</p>
	<p>— Це тобі за те, що ти матір ображав, а Іванко твій щасливий буде, бо поважає старших себе, не так, як ти.</p>
	<p>Проснувся чоловік, гірко заплакав. Пішов на могилу просити пробачення, але мати не почула.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68 (4149а). Про бідну матір. СУС —. Записала Журибеда В. І. 2007 року. Лук’яненко Марія Макарівна (1925). Чернігівська область, Бобровицький район, Білоцерківці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
