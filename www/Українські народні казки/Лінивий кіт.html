<!--#include virtual="/-/inc/general__page_start.inc" -->
<title>Лінивий кіт ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лінивий кіт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лінивий кіт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лінивий кіт <br><span class="article__headerDescription">Українська народна казка Полтавщини</span></h1>
	<p>Жила у батьків донька на виданні. Скільки сваталося до неї парубків, та пішли ні з чим, як тільки визнали, яка вона ледача. Одного разу приїхав парубок з сусіднього села та й одружився з нею. Батьки й кажуть хлопцеві:</p>
	<p>— Ой вона в нас така лінива, ні посуду не помиє, ні піч не натопе.</p>
	<p>— Нічого, я навчу її все робити — каже хлопець батькам.</p>
	<p>От збирається вранці чоловік та й каже до кота, який лежав під лавкою:</p>
	<p>— Дивись, коте, щоб хату натопив, їсти наварив, позамітав.</p>
	<p>Ввечері прийшов додому, а жінка голодна, змерзла й каже чоловікові:</p>
	<p>— Нічого кіт не робив, пролежав цілий день.</p>
	<p>— Ану бери в руки та держи, — каже чоловік.</p>
	<p>Жінка держе, а він лозиною б’є, та не по котові, а жінці по руках. І так щодня. А тим часом приїхала мати провідать дочку, а в неї руки побиті. Та й розказує дочка про кота, а мати каже:</p>
	<p>— Та то ж він не кота вчив, а тебе.</p>
	<p>— Тепер я зрозуміла, — говорить жінка.</p>
	<p>— Давай, доню, готувати обід.</p>
	<p>Прийшов чоловік з роботи, а в хаті прибрано, натоплено, смачний обід на столі. Так чоловік привчив жінку до роботи. Жила та сім’я довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>192 (7101). Лінивий кіт. СУС 1370. Записала Німець Людмила 2009 року. Мушта Марія Яківна (1920). Полтавська область, Чорнухинський район, Постав-Мука</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
