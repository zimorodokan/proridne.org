<!--#include virtual="/-/inc/general__page_start.inc" -->
<title>Дружина володаря змій ☼ Українська народна казка ☼ Народна творчість</title>
<meta name="Description" content="Українська народна казка Буковини «Дружина володаря змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дружина володаря змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дружина володаря змій <br><span class="article__headerDescription">Українська народна казка Буковини</span></h1>
	<p>Одна жінка мала дівчину. Як мати куди йшла, дівчина лишалася дома. Дівчина сиділа в хаті, а гадюки прилазили під хату і кричали: — Маріє, вийди!</p>
	<p>Вона не виходила. Одного разу прилізло їх так багато, що все подвір’я було в гадюках. Крикнули вони кілька раз: «Маріє, вийди!» Вона не виходила, мовчала. Тоді гадюки збилися в купу, вибили вікно, впали в хату і забрали дівчину.</p>
	<p>Найстарший із змій узяв Марію собі за жінку. У ставу під водою у него був дворець. Туди і забрав Марію. Сам він був чоловік, а шкіра на нім — гадяча. Як він хотів, то ту шкіру з себе знімав.</p>
	<p>А мама її не знала, де вона. Пропала дівчина. Мама зробила за неї обід. А через п’ять років прийшла Марія відвідати маму і привела з собою двох своїх хлопчиків. Стара приймає її, тішиться, розпитує:</p>
	<p>— Де ти була?</p>
	<p>А дочка й розказує, з ким вона жиє.</p>
	<p>— Та чого ж ти з гадюкою жиєш? — питає мати.</p>
	<p>— То не гадюка, — каже їй дочка, — лише шкіра на нім гадяча. Але він ту шкіру з себе скидає.</p>
	<p>— А як же ти його з-під води викликаєш? — питає мати.</p>
	<p>А дочка їй каже:</p>
	<p>— Я кричу: «Йосипе, вийди!» І він виходи.</p>
	<p>А стара думає: «Зарубаю я його, щоб не верталася до него моя дочка. Най жиє коло мене». Взяла вона сокиру і тихо вийшла з хати. Підійшла до ставу й кричить:</p>
	<p>— Йосипе, вийди!</p>
	<p>Він вийшов, а стара його раз! — і зарубала. Відрубала йому голову і кинула в став. І тіло кинула туди.</p>
	<p>А дочка з хлопчиками зібралася і йде додому. Приходить до ставу, кричить: «Йосипе, вийди! Йосипе, вийди!» — ніхто не виходи. Подивилася, а голова його по ставу пливає. І заплакала вона, заридала:</p>
	<p>— Діти твої зосталися сиротами. А ти ж їх так любив!</p>
	<p>Завела дочка назад дітей до мами і лишила їх там, а сама перекинулася зозулькою. І літає, і гукає: «Я собі чоловіка куплю, куплю», але такого чоловіка вже не годна собі найти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ожів, Сокирянського району, Чернівецької області 2 червня 1979 року Романишина Наталя Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дружина володаря змій <br><span class="article__headerDescription">Українська народна казка Буковини</span></h1>
	<p>Одна жінка мала дочку. Як ішла вона куди, дочка лишалася дома. Дівчина сиділа в хаті, а гадюки прилазили під хату і кричали: «Марія, вийди!» А вона не виходила.</p>
	<p>Одного разу змії заповнили все подвір’я. Крикнули вони кілька раз: «Марія, вийди!» А вона мовчала. Тоді гадюки збилися в купу, вибили вікно, впали в хату і забрали дівчину.</p>
	<p>Самий старший із зміїв узяв Марію собі за жінку. Під водою на дні озера був у нього палац. Сам він був чоловік, а шкіру мав гадячу. Але він міг знімати з себе ту шкіру, коли хотів.</p>
	<p>Жила Марія з чоловіком-змієм на дні озера, а мати її не знала, де дочка. «Пропала дівчина», — подумала мати і зробила поминальний обід. А через п’ять років прийшла Марія відвідати маму і привела з собою двох своїх синів. Стара приймає її, тішиться, розпитує, де вона була. А дочка й розказує, де живе.</p>
	<p>— То чого ж ти з гадюкою живеш? — питає мати.</p>
	<p>— То не гадюка, — каже їй дочка, — лише шкіра на нім гадяча. Але він ту шкіру з себе скидає.</p>
	<p>— А як же ти його з-під води викликаєш? — питає мати.</p>
	<p>— Крикну: «Йосипе, вийди!» І він виходить.</p>
	<p>Стара й думає: «Зарубаю я його, щоб не верталася більше до нього дочка. Най живе в мене». Вийшла тихо з хати, взяла сокиру, пішла до озера і кричить:</p>
	<p>— Йосипе, вийди!</p>
	<p>Він вийшов, а стара раз! — і зарубала його! Та відрубала йому голову і кинула в озеро. І тіло кинула туди.</p>
	<p>А дочка з хлопчиками зібралися йти додому. Приходить до озера, кричить:</p>
	<p>— Йосипе, вийди! Йосипе, вийди! — ніхто не виходить. Подивилася, а голова його по озері плаває. І заплакала вона, заридала: — Зосталися твої діти сиротами! А ти їх так любив!</p>
	<p>Завела Марія дітей до матері і лишила їх там, а сама перекинулася зозулькою. Літає і гукає:</p>
	<p>— Я собі чоловіка куплю, куплю!</p>
	<p>Щороку кричить «куплю», але такого чоловіка вже не годна собі знайти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дружина володаря змій. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 425М. Записано 2 червня 1979 року в селі Ожевому Сокирянського району Чернівецької області від Наталії Матвіївни Романишиної (1905 року народження, вдова, колгоспна пенсіонерка).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
