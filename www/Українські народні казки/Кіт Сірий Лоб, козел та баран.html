<!--#include virtual="/-/inc/general__page_start.inc" -->
<title>Кіт Сірий Лоб, козел та баран ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кіт Сірий Лоб, козел та баран» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт Сірий Лоб, козел та баран.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт Сірий Лоб, козел та баран <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили-були в одному дворі козел та баран. Жили між собою дружно, сіна жмут і той навпіл. Ось лежать собі козел та баран і розмовляють. Звідки не візьмися котик Сірий Лоб іде та так жалісно плаче. Козел та баран його питають:</p>
	<p>— Кіт-коток, Сіренький Лобок чого ти плачеш, на трьох ногах скачеш?</p>
	<p>— Як же мені не плакать? Била мене господиня, вуха виривала, ноги виламувала та ще й задушити обіцяла за те, що сметанку злизав.</p>
	<p>І знов заплакав кіт. Питають козел та баран:</p>
	<p>— Що ж ти ще плачеш?</p>
	<p>— Як же мені не плакати? Як баба мене била та й приказувала, що прийде дочка та зять, а сметани нема. Хоч-не-хоч доведеться колоти козла та барана.</p>
	<p>Вони почали кричати:</p>
	<p>— Ах ти, Коте, Нетямущий Лобе! За що ти нас занапастив? Доведеться втікати!</p>
	<p>Злякався кіт, змолився до названих братів:</p>
	<p>— Козле та баране, не залишайте мене браття.</p>
	<p>Узяв козел кота на спину і пострибали. Довго бігли день і ніч, поки в ногах сили вистачало. Зупинилися вони відпочити. А ніч була осіння, холодна. Де ж вогню добути. Думають козел та баран, а кіт Сірий Лоб обгорнув козлу роги і велів йому з бараном стукнутися лобами. Козел та баран так міцно стукнулись, що іскри з очей посипались. Розвели вони вогонь сіли та гріються. Де не взявся ведмідь і просить:</p>
	<p>— Пустіть погрітися.</p>
	<p>— Сідай з нами.</p>
	<p>Сіли та й гріються. Стали вони вчотирьох темну ніч ділити. Ведмідь під ногами, Кіт Сірий Лоб на стогу, а козел та баран біля багаття.</p>
	<p>Раптом йдуть семеро сірих вовків, восьмий білий і прямо до ожереду. Та кіт так злякався, що швидко видерся на вершечок ялини. А козел та баран схопилися передніми лапами за ялинковий сук і повисли. Тут на вовків напав такий страх, що кинулися тікати, не озираючись. А козел, баран та кіт Сірий Лоб пішли своєю дорогою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (5237). Кіт Сірий Лоб, козел та баран. СУС —. Записано 2008 року. Руденко Григорій Михайлович (1947). Черкаська область, Жашківський район, Конельська Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
