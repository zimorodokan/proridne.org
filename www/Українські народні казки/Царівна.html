<!--#include virtual="/-/inc/general__page_start.inc" -->
<title>Царівна ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Царівна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царівна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царівна <br><span class="article__headerDescription">Українська народна казка Чернігівщини</span></h1>
	<p>В тридев’ятому царстві, в тридесятому державстві жив-був цар і було у нього три доньки.</p>
	<p>Якось цар вирішив перевірити, яка з них найвірніша йому, якій залишиться у спадок царська корона. Довго мудрував цар, як це зробити. Нарешті вирішив прикинутися хворим.</p>
	<p>— Я занедужав, мені потрібні ліки, — звернувся він до старшої доньки.</p>
	<p>— В мене нема часу вирішувати твої проблеми, — сказала вона.</p>
	<p>Такого відношення з боку старшої доньки він не чекав. Але нічого не вдієш. «Перевірю середню»- міркує він.</p>
	<p>— Знайди ліки від моєї недуги, а то, мабуть, доведеться помирати, — сказав він середній дочці.</p>
	<p>— Ну, так помирай, це твоя справа, — грубо відказала вона.</p>
	<p>Гірко стало на душі у царя, опустив він низько голову. Аж ось де не взялась</p>
	<p>наймолодша.</p>
	<p>— Що сталося з вами, чому зажурилися?- спитала вона.</p>
	<p>— Як же мені не журитися, коли на старості літ став нікому не потрібен? Занедужав, то нікому потурбуватися за мене.</p>
	<p>Нічого не сказала найменша донька, тільки через пару годин принесла велику кількість ліків і привела найкращого лікаря.</p>
	<p>Зрадів цар, ще не все пропало, ще є в нього надія і опора. Саме найменша донька варта царської корони. З радощів справили гучний бенкет. Не було на ньому тільки старшої та середульшої доньок. Батько вигнав їх з царського двору. А менша стала царівною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>85 (4190). Царівна. СУС —. Записано 2008 року. Отрощенко Катерина Андріївна (1938). Чернігівська область, Козелецький район, Вовчок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
