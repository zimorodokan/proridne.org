<!--#include virtual="/-/inc/general__page_start.inc" -->
<title>Як рикало телятко ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як рикало телятко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як рикало телятко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як рикало телятко <br><span class="article__headerDescription">Українська народна казка Бойківщини</span></h1>
	<p>В одному селі жив циган. Працював ковалем. І народилася в него дитина. Він запросив сусіду в куми, і той не відмовив, пішов. Йому було соромно, що він циганів кум, але вже пропало.</p>
	<p>А той циган залицявся до його жінки. Вона тому не рада була, не хотіла того. А циган її все зачіпав, зачіпав. Вона почала скаржитися свому чоловіку:</p>
	<p>— Циган мене все зачіпає. Що з ним робити? І придумали вони таке:</p>
	<p>— Я, — каже чоловік, — візьму фіру і повезу в млин зерно. А ти скажеш циганови, що я поїхав на цілу добу.</p>
	<p>А він там у мішки набрав не зерна, а чогось іншого. Та й перед тим, як мав їхати, вони з жінкою договорилися, щоб циган розібрався догола.</p>
	<p>—...Я вернуся та й буду стукати, а ти, — каже, — прив’яжеш цигана до ліжка за ногу та й будеш казати мені, що отелилася корова і бичок є.</p>
	<p>Так і зробили. Чоловік поїхав у млин, а вона йшла попри кузню та й каже:</p>
	<p>— Хлопе, мій чоловік поїхав у млин, а ти прийди на ніч.</p>
	<p>— Добре, я прийду.</p>
	<p>Циган файно вицьофарився, взяв фляжку горівки і пішов. Повечеряли вони.</p>
	<p>— Ну, Федірку, роздягайся, — так вона каже. Той її послухався, роздягся. Потушили світло.</p>
	<p>А чоловік під вікном стежив за тим. Як вони потушили світло, він зразу зачав стукати:</p>
	<p>— Відкрий, відкрий! Я вернувся, бо млин поламався. А циган питає:</p>
	<p>— Що мені робити?</p>
	<p>— Тихо, — каже, — я тебе прив’яжу до ліжка, а ти станеш цапки, як теля. Я скажу чоловікові, що корова отелилася. А світла не буду засвічувати, і буде темно.</p>
	<p>Вона впустила чоловіка до хати. Він і каже:</p>
	<p>— Давай вечеряти. Спершу дай молока пити.</p>
	<p>— Та нема молока.</p>
	<p>— Та чому?</p>
	<p>— Ей! Корова втелилася та й теля є. Той бичок і випив молоко.</p>
	<p>— Все?</p>
	<p>— Все, — каже.</p>
	<p>— От пся кров собача! Я буду без молока?</p>
	<p>Розпасав ременя і зачав того «бичка» бити. Циган вертівся, крутився. Трохи пробував кричати, як теля. Виправ його добре чоловік та й пішов спати. Ліг, а жінка встала і випустила цигана з хати. Утік він.</p>
	<p>А в два чи три дні приходить кум до кузні.</p>
	<p>— Оди мотику мені зроби. Той каже:</p>
	<p>— Ні, не зроблю.</p>
	<p>— Ба та чому?</p>
	<p>— Бо ти не чоловік.</p>
	<p>— Чого не чоловік?</p>
	<p>— Бо не чоловік. Бо ти потрафив за лижку молока бити цілу ніч бика.</p>
	<p>— А звідки ти то знаєш?</p>
	<p>— А я чув, як бідне телятко рикало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Буковинка, Турківського району, Львівської області 18 серпня 1990 року Вовчанський Кирило Федорович (1928)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
