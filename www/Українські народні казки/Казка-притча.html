<!--#include virtual="/-/inc/general__page_start.inc" -->
<title>Казка-притча ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Казка-притча» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Казка-притча.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Казка-притча <br><span class="article__headerDescription">Українська народна казка Кіровоградщини</span></h1>
	<p>Діялось те в часи війни. У одної жінки був син-одинак. Дуже вона його любила, оберігала, як могла. Одного разу пішла вона на роботу, а Миколку залишила дома разом із сусідським хлопчиком. Бавились діти іграшкою, що їм принесла сусідка. А потім та іграшка почала шипіти. Миколка зрозумів, що вона може вибухнути і хотів викинути іграшку. Та вона розірвалася в його руках і поранила хлопчика.</p>
	<p>Хлопчика відвезли до військового шпиталю. Бідна мати щодня ходила провідувати дитину, але надії на одужання не було. Майже тиждень пролежав він без свідомості.</p>
	<p>І цього разу поверталася додому, гірко плачучи. За сльозами дороги не бачила. Раптом почула, як хтось її запитує, чому вона плаче? Жінка оглянулась і побачила біля себе сивого чоловіка в білій свитині. Він був не просто сивий, а якийсь ніби весь сліпучо-білий. Вона розповіла про своє горе, а чоловік заспокоїв її:</p>
	<p>— Не журись, — каже, — дома твій чоловік тебе чекає, повернувся з війни. А з сином завтра говоритимеш.</p>
	<p>— Дай Боже, — відповіла жінка.</p>
	<p>Вона хотіла подякувати за добре слово, але чоловік зник, наче його і не було. Злякана повернулась вона додому і розповіла бабусі-сусідці про все, що сталося.</p>
	<p>— Іди додому і нічого не бійся, — сказала бабуся, — то був Святий Микола-Чудотворець. Він допомагає завжди в біді, якщо в тебе серце чисте.</p>
	<p>Дома жінку справді ждав її чоловік, а син з часом одужав.</p>
	<p>Говорили, що люди часто в ті часи зустрічали Миколу-Чудотворця і він допомагав тим, хто був у біді. А серце в цих людей було добрим і чуйним, а жили вони по правді і нікого не кривдили. Та й тепер можна зустріти цього святого, але рідко. Певно, добра поменшало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>115 (7998). Казка-притча. СУС —, новотвір. Записано 2010 року. Злотнік Любов Іванівна (1957). Кіровоградська область, Олександрійський район, Івано-Благодатне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
