<!--#include virtual="/-/inc/general__page_start.inc" -->
<title>Як брати пана провчили ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як брати пана провчили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як брати пана провчили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як брати пана провчили <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був у Чигирині пан, що вважав себе занадто розумним. Що б то хто</p>
	<p>не говорив, а він у відповідь:</p>
	<p>— Знаю, знаю було таке, бачив.</p>
	<p>Заманулось йому якось розважитись, і оголосив він по всій місцині наказ, що хто таку чутку розповість, якої він не знає, тому пару коней в нагороду дасть.</p>
	<p>А в Тіньках жила бідна вдовиця, що мала двох синів. Були ті хлопці розумними та на видумки швидкими. То й вирішили брати з паном позмагатись.</p>
	<p>— Я — каже старший, — піду до пана, а ти будь вдома.</p>
	<p>Прийшов старший брат до панського двору та й говорить:</p>
	<p>— А чи не бачили тут мого собаку?</p>
	<p>— А який же він?</p>
	<p>— А такий сірий з білими плямами, плив по річці на млиновім камені та борошно злизував.</p>
	<p>— Оце тебе нам хлопче й треба, — відповів управитель.</p>
	<p>— А йди-но зо мною до пана. Приходять до пана, а той і питає:</p>
	<p>— А що нового чувати?</p>
	<p>— А те, що у нашому селі така капуста вродила, що під одним листом він сховається.</p>
	<p>— А буває таке, буває!</p>
	<p>— А як наша мати ту капусту зрубала то на 10 діжок вистачило.</p>
	<p>— А таке буває, буває!</p>
	<p>— А качан той, що залишився ледве 100 свиней з’їли.</p>
	<p>— А буває таке, буває!</p>
	<p>— А ті свині як врилися в гарбуз, то наша мати насилу їх звідти вигнали.</p>
	<p>— А буває таке, буває! — відповідає пан.</p>
	<p>— А ми того гарбуза як зварили, то всім селом три дні їли і вашого тата пригощали. Такий смачний був, бо не могли його від миски</p>
	<p>відірвати.</p>
	<p>— А я й не знав, що мій тато гарбузи полюбляв, — здивувався пан.</p>
	<p>— А як не знали, то віддавайте пару коней, які обіцяли.</p>
	<p>Не хочеться панові коней віддавати, то послав він в те село посланця дізнавшись, чи правду говорив селянський син.</p>
	<p>Поїхав слуга та саме в крайню хату і прийшов де тая вдовиця жила. А там менший син голубів б’є. Побачив слуга й кричить:</p>
	<p>— Чому б’єш голубів?</p>
	<p>— Так це ж не голуби! Це в нас мухи такі! — каже хлопець.</p>
	<p>Повернувсь слуга та й розповідає панові, що бачив. А пан і питає в</p>
	<p>старшого брата:</p>
	<p>— А чи бачив такі голуби, що коли сяде на хату то всю закриє?</p>
	<p>— Я такого голуба сам не бачив, але бачив таке голубине яйце, що 20</p>
	<p>чоловік ледве піднімуть.</p>
	<p>Хотів чи не хотів пан, а мусив платити парубкові двох коней.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>95 (5570). Як брати пана провчили. СУС —. Записано 2008 року. Дудник Тетяна Карпівна (1937). Черкаська область, Чигиринський район, Тіньки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
