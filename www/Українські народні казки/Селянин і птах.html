<!--#include virtual="/-/inc/general__page_start.inc" -->
<title>Селянин і птах ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Селянин і птах» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Селянин і птах.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Селянин і птах <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Якось, прогулюючись лісом, бідний селянин побачив птаха неймовірної краси. Такого красивого, що захотів впіймати ту птицю. Наступного дня йому це вдалося. Селянин навіть не здивувався, коли птах заговорив до нього і попрохав відпустити на волю.</p>
	<p>— Якщо ти так добре розмовляєш, — вів мову Іван, то повинен розуміти, що тобі краще жити між людьми, ніж в лісі між диким звіром. Тебе посаджу в гарну, простору клітку й буду годувати і поїти вдосталь.</p>
	<p>— Але я народився, щоб жити на волі і ніколи волю не проміняю на клітку, — відповів птах.</p>
	<p>— То хоча б спробуй, — зауважив Іван.</p>
	<p>— Птах продовжував проситися на волю:</p>
	<p>— Невже тобі мене зовсім не шкода?</p>
	<p>— Я не багатій, щоб мені було тебе жаль, — зі сміхом вигукнув кривдник. — гроші для мене найголовніше. Я надіюсь отримати за тебе чималеньку суму.</p>
	<p>— А якщо я заплачу за свободу?</p>
	<p>— Ого! І чим же ти збираєшся платити?</p>
	<p>— Зрозуміло, що у мене не має з собою грошей, але я можу дати тобі три поради, які коштують чималих багатств.</p>
	<p>— Які ж поради ти мені можеш дати? — зневажливо запитав селянин.</p>
	<p>— Відпусти і тоді почуєш.</p>
	<p>Іван не знав, що йому й думати, але птах продовжував запевняти, що його три поради безцінні. Відпустив чоловік птаха. Він весело змахнув крилами, піднявся на найвищу гілку і заспівав.</p>
	<p>— Швидше! Я чекаю порад! — закричав Іван.</p>
	<p>— Зараз, зараз! — вигукнув птах. — Ось перша порада: не вір всьому, що тобі кажуть.</p>
	<p>— Це я і раніше знав, — пробурчав Іван.</p>
	<p>— Тепер друга порада: «Не переймайся за втраченим».</p>
	<p>— Надіюся, третя порада буде цінніша за попередні, — сказав чоловік.</p>
	<p>— Так. Тримай міцно те, що впіймав.</p>
	<p>Іван страх як розсердився та й тих порад не запам’ятав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>116 (5321). Селянин і птах. СУС —. Записано 2008 року. Бас Надія Андріївна (1908). Черкаська область, Черкаський район, Білозір’я</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
