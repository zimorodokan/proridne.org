<!--#include virtual="/-/inc/general__page_start.inc" -->
<title>Лінива невістка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Лінива невістка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лінива невістка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лінива невістка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була в одного чоловіка дочка. Росла красива, а робити нічого не хотіла. Придивився другий чоловік, що дівчина красива, прийшов із сином та засватали її. Батьки дали добру частку приданого та й журяться, як буде їхня дитина на новому місці жити, бо вона ж не любить робити.</p>
	<p>Кілька днів невістці нічого не казали. На четвертий день покликали її на обід. Зайшли до хати, а чоловіка батько питає:</p>
	<p>— Хто що робив?</p>
	<p>Кожен сказав, що робив, тільки одна невістка мовчить.</p>
	<p>— А, ти, дитино, що робила?</p>
	<p>— Лежала.</p>
	<p>— Хто робив, сідайте до столу, — каже господар, — а ти, дитино, лежи далі.</p>
	<p>Другого дня пішла невістка за водою. Кличе свекруха на обід. А свекор запитує, хто що робив. Жінка й каже:</p>
	<p>— Ой, а невістка принесла води!</p>
	<p>— Так і дайте їй у глечику води.</p>
	<p>Пообідали, і порозходилися далі працювати. Іде третій день. Свекруха пішла доїти корову, невістка за нею. Зайшов свекор до хати:</p>
	<p>— Хто що робив? — питає.</p>
	<p>— Ой, невістка корову здоїла, — каже свекруха.</p>
	<p>— То дайте їй глечик молока, нехай п’є.</p>
	<p>Побачила невістка, що тут треба робити. Питає у свекрухи, що робити. Роботи в хаті немало: і зварити, і прибрати. На четвертий день свекор знову:</p>
	<p>— Хто робив, то сідайте їсти.</p>
	<p>Сіла за стіл і невістка, бо заробила обід. Йде її батько до свата подивитися, як їй там живеться. Прийшов, а донька працює у дворі. Сів він, здивувався, а вона йому каже:</p>
	<p>— Нате, батьку, ножа та обрізуйте цибулю, бо тута такі люди, що якщо не робите, то вам їсти не дадуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>152 (7445). Лінива невістка. СУС 1370А*. Записав Вовк Володимир 2009 року. Паршутіна Ганна Степанівна (1928). Дніпропетровська область, Солонянський район, Бутовичівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
