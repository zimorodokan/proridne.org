<!--#include virtual="/-/inc/general__page_start.inc" -->
<title>Загублений обід ☼ Українська народна казка ☼ Народна творчість</title>
<meta name="Description" content="Українська народна казка Поділля «Загублений обід» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Загублений обід.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Загублений обід <br><span class="article__headerDescription">Українська народна казка Поділля</span></h1>
	<p>Було це давно, коли ще Україна була поділена на дві частини: одна належала Польщі, а друга — Росії. Біля самої річки Збруч, яка ділила Україну на польську і руську, розкинулося мальовниче село. У цьому селі жили працьовиті і чесні люди, які щиро любили свою землю.</p>
	<p>Наступили жнива. Всі працювали з ранку до ночі, щоб зібрати урожай. У сім’ї діда Панаса всі прокинулися ні світ, ні зоря, поснідали і пішли у поле. Працювали завзято й дружно, весело розмовляли, жартували, сміялися. Батьки жали, а діти в’язали і складали півкопи. Сонце вже піднялося високо, а мати й каже:</p>
	<p>— Час вже обідати. Де ти поклала обід, Ганнусю?</p>
	<p>— Мамо, а хіба не ви його ладнували?</p>
	<p>— От вже й пообідали, — обізвався дід Панас, — на вас понадієшся, будеш голодний до вечора. Ви жніть, а я принесу наготовлене. Заодно і відпочину, поки буду йти.</p>
	<p>Йдучи з дому, дідусь прив’язав вузлик до палиці, щоб було легше нести, закинув її на плечі та й поніс. Він так поспішав, що навіть незчувся, як загубив той обід. Вернувшись шукати, зустрів по дорозі поляка та й питає:</p>
	<p>— Чи не бачив ти вузлика з нашим обідом?</p>
	<p>А той відповідає:</p>
	<p>— Бачив вар варечок, хліба кавалечок, нафечком зав’язано.</p>
	<p>А дідусь, не зрозумівши польської мови, відповів:</p>
	<p>— То не мойо.</p>
	<p>І далі пішов шукати свій обід.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>161 (7872). Загублений обід. СУС —. Записано 2010 року. Джерелейко Омельян Данилович (1914). Хмельницька область, Волочиський район, Щаснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
