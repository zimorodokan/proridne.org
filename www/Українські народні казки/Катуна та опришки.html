<!--#include virtual="/-/inc/general__page_start.inc" -->
<title>Катуна та опришки ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Катуна та опришки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Катуна та опришки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Катуна та опришки <br><span class="article__headerDescription">Українська народна казка Закарпаття</span></h1>
	<p>Був бідний чоловік, мав сина. І прийшли до бирова в село й сказали, що треба набирати в катуни. Но а кого взяти? Того бідного взяти, не ґазду. А як брали, то вже нахтема.</p>
	<p>Він пішов у катуни в двадцять років, і двадцять років прослужив, і пустили його в отпуск. І не йшов він пішки, а на кони. Прийшов на єдну тоню, хоче там ночовати. А там дівочка. І каже вона:</p>
	<p>— Мами й няня дома не є. Вони пішли в гості. А я сама дома та слуги з худобою.</p>
	<p>Так каже дівочка. А він:</p>
	<p>— Я буду в стайні спати, бо в мене є кінь. Я буду з ним.</p>
	<p>Та й добре. Дала йому вечеряти, й він пішов у стайню. Нагодовали коня, він витяг шаблю, поклав попри себе та коло коня спить. А дівочка на кухни.</p>
	<p>А вночі прийшло дванадцять опришків. Проломили браму й два до хиж, а інші хочуть прорватися в пивницю.</p>
	<p>— Дівко, дай ключ від пивниці.</p>
	<p>— Зараз.</p>
	<p>Та й побігла до того катуни. Ляснули двері, і він схопився:</p>
	<p>— Що є?</p>
	<p>— Опришки.</p>
	<p>— Сідай, не йди.</p>
	<p>І він вхопив шаблю й вибіг надвір. А опришки в темноті думали, що то дівка. А він рубає їм шиї. І двох убив. А інші підривають пивницю. Там їх ще десять чоловік. Проломили камінь, двигнули його. А він заскочив до хати та до пивниці й став собі збоку з шаблею в руці. Вони починають через ту діру лізти в пивницю. Лізе єден — притяв йому шию катуна. І так, єден за другим, лізли, а він рубав їм шиї. А то темно там. Їм лише ноги видко тих, що лізуть.</p>
	<p>І дев’ятьох чоловік він там положив, а десятий утік відтак поранений.</p>
	<p>Другий день прийшли отець та мама тої дівки, утець одкрив — кров кругом, що сталося? Вона все розказала й показала.</p>
	<p>— Слухай, — каже ґазда до того катуни, — ти мені таке добро зробив, оставайся в мене.</p>
	<p>А в тій пивниці було й золото, і за тим опришки й прийшли.</p>
	<p>— Ні, — відповідає катуна, — я двадцять років не був дома, я їду додому. А як буду вертатися, то прийду до вас.</p>
	<p>Приходить він додому вечорком. Та й перше зайшов до бирова. А биров не пустив його. Сказав:</p>
	<p>— Підемо рано.</p>
	<p>Другий день пішов з ним до нього додому кішбері, заміститель бирова. Приходять, а там дім великий стоїть. А як він ішов у катуни, то була там стара кучка. Хто дім поставив? Отець його поставив.</p>
	<p>Зайшли вони, а в хаті сидить бабка, його мати.</p>
	<p>— Слухайте, а хто в цій хаті жиє?</p>
	<p>— Я з чоловіком. Син був і забрали його в катуни. Вже двадцять років.</p>
	<p>— То я, — признається, — мамо. Обціловав маму.</p>
	<p>— А няньо де?</p>
	<p>— В задній кімнаті.</p>
	<p>Пройшов одну кімнату, другу, найшов задню. А отець лежить завитий. Обціловав вітця.</p>
	<p>— Що вам є?</p>
	<p>— Що? Поранили. Дивиться — вухо завите.</p>
	<p>— Та де вас поранили?</p>
	<p>— Там, на тій тони.</p>
	<p>— А то я був.</p>
	<p>А старий таки топір у руки. А він витяг шаблю й шах! І притяв вітцю шию.</p>
	<p>Ну й що? Похоронив вітця. Той дім розбив.</p>
	<p>— Кому що хибить? Забирайте.</p>
	<p>Роздав усе людям. А матері зробив кучку малу. Та й іде геть. Іде в армію. А то далеко.</p>
	<p>Іде він, дивиться, такий файний дім на перехресті, золотом усе блищить. Підійшов до того дому, подивився, а то магазин. Великий магазин, що-сте хотіли, там усе було, в тому магазині. Прив’язав коня та й до того магазину йде. Лиш зайшов та став на таблу, а табла відкрилася, і він полетів у яму. Ну-у-у!</p>
	<p>А в тій ямі вже сиділи дід старий і жінка. Катуна почав шукати вихід і найшов його. І визволив діда, визволив жінку. Жінка обціловала його та пішла. А дідо не лишає його.</p>
	<p>— Не лишай ня, — просить, — сине, не лишай, бо подеревіли ми ноги.</p>
	<p>— Я йду, — повідає, — в армію. Я зробив то, я зробив то, я няня вбив, — ушитко розказав.</p>
	<p>— Йой, не лишай ня, — каже дідо. — А де служиш?</p>
	<p>— Там і там.</p>
	<p>— Які там офіцери?</p>
	<p>Він розказав, як звати тих офіцерів, та й далі говорить з дідом. Та й каже дідо:</p>
	<p>— Коби я повізся хоть мало на твоїм кони. Ноги ми подеревіли. А ти будеш коня вести. Хоть би метер-два.</p>
	<p>Чи не випросив дідо? Посадив він діда на коня, дідо сів маленько та говорять, та говорять. Та коли чвахнув дідо коня, а кінь як пішов! І остався катуна сам.</p>
	<p>Йой, шляк би цисе трафив! Таку біду має. Що він тепер буде робити? Повісять у армії за коня.</p>
	<p>Но, та й якось прийшов він у армію. Приголосився:</p>
	<p>— Прибув Федірцьо! Дійте зо мною, що хочете. Я то зробив, і то зробив. І коня втратив.</p>
	<p>А вони сміються.</p>
	<p>— Е, не бійся, не бійся нич. А ти би впізнав того діда?</p>
	<p>— Я би йому туй, — говорить, — шию рубав.</p>
	<p>Привели йому діда — не той. Привели другого — не той. І привели йому того, що коня взяв. Він хотів діда рубати, а йому не дали. Каже дідо:</p>
	<p>— Я б його так ціловав!</p>
	<p>Розгорнув дідо на собі одіж, а то не простий дідо, а цар, котрому він служив! То він був у тій ямі. Якби там катуна не попав, цар був би пропав. Бо там розбійники людей убивали. Котрий там упав, убивали його й обдирали. І гроші забирали.</p>
	<p>— Но, Федірцю, ти йдеш додому чи будеш служити далі в армії? — звідає цар.</p>
	<p>— Іду додому.</p>
	<p>Прийшов він додому, забрав маму й пішов на ту тоню. І оженився з тою дівочкою. І так наша казочка скінчилася, а в них мирне та веселе життя стало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 31 липня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
