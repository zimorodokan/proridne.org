<!--#include virtual="/-/inc/general__page_start.inc" -->
<title>Про матір-зозулю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про матір-зозулю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про матір-зозулю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про матір-зозулю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно-давно жила в одному далекому селі бідна вдова. І були в неї чотири сини, один кращий другого. Та прийшло велике горе, захворіла мати. Бідна вдовиця, лежить сама в хатині, й нікому навіть кварту води подати.</p>
	<p>От прийшов з поля старший син.</p>
	<p>— Ти чого, мамо, не приготувала обіду?</p>
	<p>А бідна вдова зітхнула тяжко та й каже:</p>
	<p>— Подай мені, синочку, водички, може, я вип’ю та й здужаю піднятись.</p>
	<p>Розсердився старший син, бо не звик мамі помагати. Стукнув дверима та й пішов. Так само зробили і двоє молодших синів. Надіється мати на найменшого сина, котрий десь забарився. От він повернувся додому і ще з порога кричить:</p>
	<p>— Мамо, їсти давай!</p>
	<p>А як побачив, що мати не підіймається з ліжка, розсердився:</p>
	<p>— Чого це ти й досі їсти не наварила?</p>
	<p>Мати взялася за поренче, але піднятися так і не змогла.</p>
	<p>— Візьми, сину, чару і зжар собі смаженю.</p>
	<p>Молодший син грюкнув дверима й вийшов надвір.</p>
	<p>От і вечір прийшов. Зайшли сини до хати і бачать, що мати пір’ям зозулиним покривається, крила у неї починають рости. А на ранок перетворилася вона у зозулю, полетіла у вікно. Стали сини плакати, прощення просити, але почули тільки останні слова матері:</p>
	<p>— Ку-ку, ку-ку!</p>
	<p>З тих пір зозуля не хоче мати власних дітей, підкидає свої яєчка у чужі гнізда. Адже все одно від дітей ніякої вдячності дочекатися не можна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13 (5072). Про матір-зозулю. СУС —. Записано 2008 року. Ткачук Віра Микитівна (1941). Черкаська область, Христинівський район, Кузьмина Гребля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
