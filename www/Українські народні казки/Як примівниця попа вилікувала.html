<!--#include virtual="/-/inc/general__page_start.inc" -->
<title>Як примівниця попа вилікувала ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як примівниця попа вилікувала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як примівниця попа вилікувала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як примівниця попа вилікувала <br><span class="article__headerDescription">Українська народна казка Гуцульщини</span></h1>
	<p>Жила собі баба. Вона була дуже бідна. Та й та баба ходила всюди хатами, просила, та й так проживала. І подумала вона: «Буду я йти до багатих людей, може, будуть давати мені побільше». Та й пішла просити милостині до священика. А священик розпитує бабу:</p>
	<p>— Чим ви займаєтеся, з чого жиєте? Баба каже:</p>
	<p>— Ходжу, просячи, та й з того жию. А священик їй сказав:</p>
	<p>— Знаєте що? Я вас навчу примови. І ви будете примовляти.</p>
	<p>— Най буде, отче.</p>
	<p>— Як прийдете до слабого, то кажіть: «Біг пес почерез овес, не шкодило псови. Аби так не шкодило й цему Федорови». Або якому другому.</p>
	<p>Та й та баба ходила і примовляла. Та й бабі платили гроші. І вчутилася чутка, що є велика знахарка, і вона вміє виліковувати людей. А в цей час захворів священик, який її навчив примовляти. І люди пішли до неї й зачали просити, аби вона прийшла примовити священикови. Та й приходить вона, та й священикови примовляє. І саме так, як він її навчив:</p>
	<p>— Біг пес почерез овес, не шкодило псови. Аби так не шкодило і цему попови.</p>
	<p>А він то слухав, та як з того засміявся, та й йому та ангіна, той нарив у горлі пукнув. Та й священикови зразу зробилося легше.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 7 червня 1985 року Чупирчук Анна Петрівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
