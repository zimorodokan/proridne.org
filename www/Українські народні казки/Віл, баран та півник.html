<!--#include virtual="/-/inc/general__page_start.inc" -->
<title>Віл, баран та півник ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Віл, баран та півник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Віл, баран та півник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Віл, баран та півник <br><span class="article__headerDescription">Українська народна казка про тварин</span></h1>
	<p>Був собі віл. Влітку він випасувався по зелених нивах та долинах, нікого не боявся, бо був дужчий од всіх, хто приходив до нього та хвалився своєю силою. Навіть у хазяїна не хотів працювати. Зібрався та й утік.</p>
	<p>І от приходить осінь. Похолоднішало, трава постарілась і стала невкусною... Кожної ночі він тремтів усе більше від холоду. Та це була тільки осінь!.. А як прийде зима? От і вирішив вік піти у теплі краї, бо чув десь — люди говорили, — що птахи на зиму летять у теплі краї. От він ранком зібрався і йде, залишив свою долину, де ціле літо випасувався. Жалко було покидати таку чудову долину, яка його стільки кормила... Але що поробиш? Зібрався він і пішов.</p>
	<p>Тільки що вийшов на широкий шлях, аж тут йому назустріч баран.</p>
	<p>— Куди це ти зібрався? — питає його баран.</p>
	<p>— Та іду в теплі краї перезимувати.</p>
	<p>— Та й я того! — сказав баран і пішов за ним. От ідуть вони, йдуть удвох; назустріч їм півень.</p>
	<p>— Ку-ку-рі-ку! Куди це ви зібрались? — він їх питає. А вони йому й кажуть:</p>
	<p>— Та в теплі краї, братику, перезимувати.</p>
	<p>— Ге, та й я того!</p>
	<p>От ідуть вони уже втрьох. Над вечір втомилися та й сіли відпочивати. Раз чують вони курликання.</p>
	<p>— Он гуси летять! — закричав півень та й хотів сам за ними полетіти. Але хіба він здатний піднятися так високо та й летіти так далеко!.. Побив крилами, полепетав та й знову злетів на землю. «От чорт, лише змучився даремно!».. А тим часом гуси вже розположилися на горбку на ночівлю. Приходить старий гусак — вожак, вклонився та й каже:</p>
	<p>— Куди це ви, шановне панство, зібрались?</p>
	<p>— Та в теплі краї на зимівлю, — відповів віл.</p>
	<p>— Ого-го-го! Га-га-га-га! — розсміявся старший гусак-вожак. — Не бачити вам теплих країв!..</p>
	<p>— А чому, товаришу? — запитав півень.</p>
	<p>— Гм, та тому, що бог дав вас не на те, щоб у теплі краї ходити. Вам і віку не хватить, щоб дійти до теплих країв! Не на те сотворені ваші ноги та крила.</p>
	<p>Подумали наші мандрівники — що ж тут робити? Та так нічого і не придумали. Пішли вони питати поради у старого гусака-вожака. А той їм і каже:</p>
	<p>— Звідки прийшли, туди і йдіть. Ідіть до своїх хазяїнів та й працюйте знов, занімайтесь своїми роботами. Та ще перепросіть хазяїнів... Коли б не прогнали...</p>
	<p>А вони роздумали та й кажуть:</p>
	<p>— Не на те ми ішли від своїх хазяїнів, щоб знов у ярма нас запрягали.</p>
	<p>Пішли вони, побудували собі хати та й стали жити-поживати, лиха не знати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Віл, баран та півник. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-4, од. зб. 512, арк. 3—4.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
