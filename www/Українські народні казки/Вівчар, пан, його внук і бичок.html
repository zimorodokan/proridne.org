<!--#include virtual="/-/inc/general__page_start.inc" -->
<title>Вівчар, пан, його внук і бичок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Вівчар, пан, його внук і бичок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вівчар, пан, його внук і бичок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вівчар, пан, його внук і бичок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був дуже багатий пан-дідич. Мав він плохоумного внука. Нічого той пан не любив, тіки свого внука, і ніяк не міг знайти слуги, який би чогось навчив малого.</p>
	<p>Не йден раз пан привозив слуг, але більше, як тиждень, ніхто не міг у нього втриматися. Вже, може, й сотий раз їде пан у далеке село слуги шукати. Бачить: хлопець пасе вівці й співає. Під’їжджає пан ближче, питає:</p>
	<p>— Чого, хлопче, співаєш?</p>
	<p>Аби не плакати, пане, — відказав пастух.</p>
	<p>— Чи не пішов би ти до мене на службу? — питає багач.</p>
	<p>— Та я на службі — чужі вівці пасу, — говорить хлопець.</p>
	<p>— А що тобі платять? — здивувався пан.</p>
	<p>— Та що багач платить? Привезе мамі дров на зиму, а я за це мушу йому ціле літо вівці пасти, — відказує пастух.</p>
	<p>— Я тобі заплачу більше. Сідай зі мною, то хоч щось побачиш. Ти, певне, й міста ще не бачив? — питає пан.</p>
	<p>— Не був ще в місті. Але я без маминого дозволу не поїду, — сказав пастух багачу.</p>
	<p>— А де твоя мама? — питає пан.</p>
	<p>— А он у тій хаті.», — каже хлопець.</p>
	<p>Поїхав пан до його матері питав чи пустить вона сина на службу до нього. Матір згодилась. Пан зрадів, що жінка повірила й відпустила хлопця.</p>
	<p>Привіз дідич його додому й посилає пасти худобу. Хлопець сказав пану, щоб той купив йому сопілку, бо без неї він не може бути пастухом. Пан на це тільки розсміявся, і сказав, що в нього немає на неї грошей, щоб юнак вирізав собі сопілку з верби. Хлопець сказав, що з верби погана сопілка. Пан відповів, що нічого не знає.</p>
	<p>Не допросився в пана сопілки. Пішов, знайшов ліщину, мучився-мучився — викрутив з неї сопілку. Зробив ще воронки — ой, як виліз, як заграв! Почув цю музику син пана і схотів, щоб пастух навчив його так грати. Пастух був не дурний і сказав, щоб дідич привіз його мамі дров.</p>
	<p>Малий побіг, а дідич каже, що не втечуть дрова, хай почекає. Просить малий навчити.</p>
	<p>— Добре, — погодився Іван, — клади пальчики на воронки, перебирай ними й дуй у</p>
	<p>сопілку.</p>
	<p>Панич дує, перебирає, а музики нема. Мучиться Іван з малим цілий день, а дідич стоїть унизу та й слухає, як слуга вчить його онука. Набридло Іванові та й сказав він малому, що той дурний як цап на мості, і що він борше корову танцювати навчив би, ніж цього панка грати на сопілці.</p>
	<p>А пан, коли вчув це, підлазить по драбині на стрих та й пита в Івана, що це він таке каже. Іван повторив свою лайку. Пан спитав чи міг би і бичка навчити. Той відповів, що міг. Пан сказав, що в нього є бичок для цього діла. Пастух сказав панові:</p>
	<p>— Ви обіцяли мені за службу платити — досі ще моїй мамі дров не завезли, а вже зима йде.</p>
	<p>Пан відповів, що дасть грошей. Пастух сказав, щоб пан дав того бичка додому і гроші. Той спитав, коли він буде знати, що його бичок-танцюрист? Вівчар сказав, що він прийде й скаже, коли дідичу їхати по танцюриста. Пан згодився.</p>
	<p>Взяв Іван гроші, взяв бичка, пригнав додому, потримав до зими, а взимку відвів на ярмарок і продав. Матері сказав:</p>
	<p>— Підемо будувати хату.</p>
	<p>Побудував Іван хату, але треба чогось і до хати. Приходить навесні до дідича, привітався. Дідич спитав його за бичка. Пастух засміявся і сказав, що його бичок і танцює, і до школи ходить.</p>
	<p>Пан здивувався. Пастух сказав, що треба грошей на його подальше навчання. Пан почухався в голову та й дав калитку грошей. Вівчар сказав, що повідомить пана коли приїхати до бичка на екзамен. Іван купив собі поле за ті гроші та й сміється. Але минув рік — треба йти до пана. Дідич питав, що робить його бичок.</p>
	<p>Вівчар сказав, що бичок вчиться на суддю. Треба йому на два роги дві шапки, треба четверо чобіт, треба великого плаща, треба вбрання нового бо зима йде. Йому соромно в будь-якому вбранню ходити. Пан не дуже хотів давати гроші, але пастух сказав, що в нього буде свій суддя. Дав пан нову калитку грошей.</p>
	<p>Минуло три роки. За цей час Іван перебрався з села до міста, купив собі каменицю, оженився, вже жінку попід руку водить. А в тім місті був суддя Бик. Приходить Іван до пана, та й пан питає про свого бичка. Іван сказав:</p>
	<p>— То не бичок, а суддя бик. І він запрошує вас приїхати завтра на сніданок, але до нього, пане, тепер треба стукати в двері.</p>
	<p>Пан згодився. Розказав Іван, де мешкає суддя, і пішов собі з жінкою на прогулянку. Другого дня дідич приїжджає до судді Бика, постукав. Бик відтворяє двері, а дідич видивився, що з його бичка зробився такий пан, і сказав йому:</p>
	<p>— Ну що ти, бицю мій, тут робиш? Що їсти тобі тут дають? У мене ти би сінце їв, січку.</p>
	<p>Суддя Бик як закричить:</p>
	<p>— Шандари! Поліція! Арештуйте його! Він якийсь помішаний!</p>
	<p>Пан розсердився та й як улупить судді по морді.</p>
	<p>— ИЙой, бицю, шляґ би тебе трафив! Ти мої пальчики ссав, а тепер хочеш мене арештувати!</p>
	<p>А сам давай втікати по сходах, аби не заарештували. Так Іван з паном поквитався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (5530). Вівчар, пан, його внук та бичок. СУС 1675. Записано 2008 року. Степова Лариса Іванівна (1958). Ужгород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
