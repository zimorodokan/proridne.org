<!--#include virtual="/-/inc/general__page_start.inc" -->
<title>Про дівчинку Наталю і чарівний клубочок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про дівчинку Наталю і чарівний клубочок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дівчинку Наталю і чарівний клубочок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дівчинку Наталю і чарівний клубочок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили дід та баба, і була у них внучка Наталя.</p>
	<p>Одного разу подруги Наталі ішли у ліс по ягоди і гриби. І просили дідуся і бабусю відпустити Наталю.</p>
	<p>— Дідусю, бабусю, відпустіть, будь ласка, Наталю з нами.</p>
	<p>Дідусь каже:</p>
	<p>— Ідіть, але не залишайте її, бо вона не знає дороги з лісу.</p>
	<p>Побігли дівчатка по стежці у ліс. Був теплий літній день, високо в небі світило яскраве сонечко, літали птахи. На деревах весело цвірінькали горобчики.</p>
	<p>А коли дівчатка прийшли до лісу, то побачили багато ягід і грибів. Наталя відставала від подруг. Вона збирала ягоди та гриби, заглядала під кожен кущик і заблукала. Дівчинка ходила у лісі, аж поки не настав вечір.</p>
	<p>Ввечері, коли сонце заходило, дівчинка почула писк. То пищало пташеня, воно випало з гнізда. Наталя підняла пташеня і поклала в гніздо. Коли тут прилетіла пташка, мати цього пташеняти, і говорить:</p>
	<p>— Дякую тобі, дівчинко, за те, що ти врятувала моє дитя. А за це на тобі клубочок і біжи за ним. Він тебе виведе з лісу.</p>
	<p>Наталя каже:</p>
	<p>— Дякую тобі, пташко, за клубочок.</p>
	<p>Дівчинка кинула його. Клубочок покотився дуже швидко, і Наталя побігла за клубочком. Вона вийшла з лісу, дійшла додому.</p>
	<p>Дідусь і бабуся дуже зраділи, побачивши свою онучку здоровою і неушкодженою. Наталя розповіла їм про те, що з нею трапилося.</p>
	<p>І зажили вони з того часу дружно і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (7218). Про дівчинку Наталю і чарівний клубочок. СУС —. Записала Скоробагата Юлія 2009 року. Дубовиченко Євдокія Юхимівна (1928). Дніпропетровська область, Павлоградський район, Богданівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
