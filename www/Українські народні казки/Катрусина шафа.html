<!--#include virtual="/-/inc/general__page_start.inc" -->
<title>Катрусина шафа ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Катрусина шафа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Катрусина шафа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Катрусина шафа <br><span class="article__headerDescription">Українська народна казка Полтавщини</span></h1>
	<p>На Катрусин день народження мама й тато подарували велику нову шафу. Найбільше їх бажання було, щоб донечка росла акуратною, знала місце всім речам і мала куди їх складати. У новій шафі були полички і для книжечок, і для одягу. А старенька шафа дісталася меншому братикові Максиму. Він відвідував дитячий садок, і там його теж навчали порядку й дисципліні. Тому стареньку шафу він прийняв з радістю. Мама кожного тижня перевіряла порядок у дитячих шафах. Навчала, як і куди краще покласти речі.</p>
	<p>Якось несподівано мама захворіла, її відправили до лікарні. Дітям було дуже важко без мами, їм доводилося допомагати таткові давати лад домашнім справам. Не було часу у татка дивитись за порядком у дитячих шафах. Катруся так поспішала кожного дня, що й забула про мамину науку. Клала до шафи все, що заважало, і як-небудь. Максимкові перепадало менше справ, тому він і у шафі тримав порядок.</p>
	<p>Пройшло три тижні, як мама захворіла. Нарешті, її виписують з лікарні. Діти дуже раділи поверненню мами і хотіли здивувати її чимось хорошим. Швиденько поприбирали в кімнатах, приготували обід і чекали дорогу матусю. Тільки вона з’явилась на порозі, як діти загукали:</p>
	<p>— Матусю, як добре, що ви вже здорові. Не хворійте більше ніколи!</p>
	<p>Мама поглянула навкруги—скрізь порядок, чисто.</p>
	<p>— Молодці, дітки. З вас ростимуть хороші люди, — з радістю і втіхою промовила вона, — ой, а я й забула зазирнути до ваших шафок. Ану мерщій показуйте, який порядок там!</p>
	<p>Максимко швиденько відчинив двоє дверцят своєї шафи, і з впевненістю, що мама його похвалить, повідомив:</p>
	<p>— У мене гарно. Я все клав так, як мене вчили.</p>
	<p>— Молодець, синочку, я рада за тебе.</p>
	<p>Катруся трошки принишкла, бо забула навести порядок у шафі і, щоб не засмутити маму, не дуже поспішала відкривати її.</p>
	<p>— А ти, Катрусю, чому не відкриваєш своєї шафи? — запитала мама і сама відкрила дверцята. У цю ж мить звідти вивалилася ціла купа одягу, укупі з книжками та іграшками.</p>
	<p>— О, Катрусю! А твоя шафа все одно, що погана людина! Зверху ніби й гарна, а всередині всякий непотріб.</p>
	<p>Зніяковіла дівчинка, засоромилась і почала плакати. Мама пригорнула донечку і заспокоїла:</p>
	<p>— Не плач, дитино. Я ж тебе не б’ю. Ти просто не мала часу, і це легко виправити. Головне, щоб ти розуміла, що не все гарне те, що блищить ззовні. Це стосується і речей, і людей.</p>
	<p>— Мамусю! А як можна побачити людину зсередини? Вона ж не відкривається, як шафа?</p>
	<p>— Оцінити людину, добра вона чи погана, можна за її вчинками, думками, словами. Якщо ти не прибрала у шафі, то це невелика біда А якщо ти образиш братика, не допоможеш хворому таткові, мамі, бабусі, то рана від образи надовго залишиться у них.</p>
	<p>— А ти, матусю, не сердишся, що я не прибрала у шафі?</p>
	<p>— Ні. Твої сльози говорять, що ти так більше ніколи не зробиш. Роби завжди так, щоб був порядок і у шафі і у кімнаті, і у відносинах із друзями та старшими людьми. Тоді я ніколи не буду засмучена, а лише здорова і щаслива.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>212 (4890). Катрусина шафа. СУС —, новотвір. Записано 2008 року. Назарова Н. Т. Полтавська область, Оржицький район, Хорошки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
