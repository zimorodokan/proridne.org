<!--#include virtual="/-/inc/general__page_start.inc" -->
<title>Дівчина-осика ☼ Українська народна казка ☼ Народна творчість</title>
<meta name="Description" content="Українська народна казка Поділля «Дівчина-осика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина-осика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина-осика <br><span class="article__headerDescription">Українська народна казка Поділля</span></h1>
	<p>Жив чоловік і жінка. І було у них три дочки. І був такий час, що сім’я не мала що їсти і в що одягтися.</p>
	<p>Одного разу біля їхньої хати ішов чоловік старий і каже до того чоловіка, що жив убого:</p>
	<p>— Дай одну із твоїх дочок за мене заміж і будеш жити щасливо і багато.</p>
	<p>Чоловік на те відказує:</p>
	<p>— Але як я віддам за тебе свою дочку, якщо ти такий старий?</p>
	<p>А старий каже:</p>
	<p>— Ну і що, вона зі мною буде добре жити, і ти будеш жити у багатстві.</p>
	<p>Чоловік згодився. Прийшов додому і розказав все дочкам. Хто ж пожертвує собою заради сім»ї ? Старша дочка відмовилась, середуща відмовилась, лиш найменша погодилась.</p>
	<p>І вийшла вона заміж, поїхала далеко з чоловіком. Народилось у них три сини. Жили вони довго і щасливо. І все було б добре, якби чоловік був людиною. А був він драконом.</p>
	<p>І ось через деякий час захотіла дочка відвідати рідних. Дозволив дракон, тільки з умовою, що вона нікому не розкаже, хто він насправді, бо буде їй від цього погано.</p>
	<p>Поїхала дочка, взяла з собою синів. Дуже зраділи рідні, побачивши молодшу дочку живою. Але вона була дуже сумна. Питає її старша сестра:</p>
	<p>— Що сталося ?</p>
	<p>Та не втрималась і розповіла їй усе. Тоді раптом стало темно, сонце зайшло за хмари, голосно завив вітер. І став старший син дубом, середущий — ясеном, а молодший — кленом. А молодша сестра стала осикою.</p>
	<p>І зараз шелестить осика, навіть коли немає вітру. То вона так плаче за своїми дітьми.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>157 (7867). Дівчина-осика. СУС —, новотвір. Записано 2010 року. Яцишина Антоніна Михайлівна (1928). Хмельницька область, Волочиський район, Медведівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
