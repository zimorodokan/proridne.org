<!--#include virtual="/-/inc/general__page_start.inc" -->
<title>Лисичка та ведмідь ☼ Українська народна казка ☼ Народна творчість</title>
<meta name="Description" content="Українська народна казка Поділля «Лисичка та ведмідь» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка та ведмідь.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка та ведмідь <br><span class="article__headerDescription">Українська народна казка Поділля</span></h1>
	<p>Жили собі лисичка та ведмідь. І от одного разу вирішили вони піти в поле, копати бараболю. На обід взяли з собою гладущик з медом та паляницю і пішли на обід.</p>
	<p>Копають, копають. Копають, копають, аж тут лисичка зморилася і каже ведмедю:</p>
	<p>— Чуєш, мене кличе кума.</p>
	<p>Сказала це і пішла. А сама підійшла до торбинки з’їла кусочок паляниці, полизала меду, а потім знову прийшла і копає.</p>
	<p>Копають, копають, і лисичка знов каже до ведмедя:</p>
	<p>— Ой, ти чуєш, мене сестричка кличе.</p>
	<p>Сказала і побігла. Сама з торбинки достала паляницю, відламала кусочок, полизала меду з глечика, і знов прийшла і дальше копає. Копають, копають а лисиця знов каже ведмедю:</p>
	<p>— Чуєш, чуєш, мене знов подруга кличе.</p>
	<p>І побігла. Сама достала останній кусок паляниці, долизала мед і прийшла до ведмедя. Ведмідь не звертає на неї уваги і навіть не думає, що вона все з’їла, а робить дальше. От він вже втомився і каже до лисиці:</p>
	<p>— Ходи пообідаєм!</p>
	<p>Лисиця тихо відказує:</p>
	<p>— Ну ходи.</p>
	<p>Приходять вони до торбинки. Ведмідь розкрив, подивився, аж там нічо нема. Він до лисиці, а вона давай все на куму, тоді на подругу. Тоді ведмідь так оскаженів, що взяв палицю і давай бігти за лисичкою. Вона забігла аж у нору. Ведмідь запхав палку у нору і подумав, що схопив нею лисицю, а насправді він зачепив за корінці, а лисичка побачила це і давай кричати:</p>
	<p>— Ой, ведмедику-братику, не тягни, бо ти мене піймав за ногу.</p>
	<p>Тоді ведмідь перевернув палку і знов зачепив за корінці. А лисиця кричить:</p>
	<p>— Ой, ведмедику-братику, відпусти, ти мене злапав за хвостика.</p>
	<p>Ведмідь подумав, що він провчив лисицю, але насправді це не так, він не зміг її достати і провчити.</p>
	<p>Тоді він покричав, покричав, кинув палку до землі і сказав, що більше ніколи з такими брехунами, як лисиця не буде дружити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>113 (7823). Лисичка та ведмідь. СУС 15+5. Записано 2010 року. Марченкова Євдокія Фролівна (1940). Хмельницька область, Віньковецький район, Петрашівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
