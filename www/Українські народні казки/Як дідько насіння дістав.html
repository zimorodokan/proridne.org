<!--#include virtual="/-/inc/general__page_start.inc" -->
<title>Як дідько насіння дістав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як дідько насіння дістав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дідько насіння дістав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дідько насіння дістав <br><span class="article__headerDescription">Українська народна казка Гуцульщини</span></h1>
	<p>Прийшла весна, і вся звір пішла до бога за насінням. А дідько подумав собі: «Іду й я, аби й мені щось бог дав». Прийшов та й каже:</p>
	<p>— Боже, я прийшов, аби ти й мені дав якогось насіння. Бог на те:</p>
	<p>— Я вже все роздав, не маю нічого. Хіба овес. Каже дідько:</p>
	<p>— Най буде.</p>
	<p>І дав йому бог овес.</p>
	<p>Пішов дідько з вівсом, а бог собі подумав: «Це я зле зробив, що дав йому овес. Але най іде. Я щось зроблю, що буде інше йому насіння». І сказав бог зайчикови:</p>
	<p>— Іди сядь під корч. Як буде йти дідько, аби ти гекнув на него, щоб він забув, яке я йому насіння дав.</p>
	<p>Дідько був дуже радий, що бог йому дав насіння. Та й біг дорогою додому, шепочучи собі під ніс, аби не забув, яке має насіння:</p>
	<p>— Овес, овес, овес...</p>
	<p>Раптом заєць як з-під корча гекнув на нього, дідько кинувся та й забув, яке йому бог дав насіння. Каже:</p>
	<p>— Дав ми бог насіння, та й я забув, яке. Іде він та думає, а заєць каже:</p>
	<p>— Осет зветься твоє насіння.</p>
	<p>Та й дідько прийшов додому, посіяв своє насіння, і виріс з него осет. І осет є тепер дідьче насіння.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 20 серпня 1985 року Драгомирецька Марія Йосипівна (1920 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
