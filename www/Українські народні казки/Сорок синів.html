<!--#include virtual="/-/inc/general__page_start.inc" -->
<title>Сорок синів ☼ Українська народна казка ☼ Народна творчість</title>
<meta name="Description" content="Українська народна казка Покуття «Сорок синів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сорок синів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сорок синів <br><span class="article__headerDescription">Українська народна казка Покуття</span></h1>
	<p>Жили собі два брати, і були обидва однакові, дужі, сильні. Працювали на землі, а зимою їздили в ліс по дрова. Бездітні були, дітей не мали.</p>
	<p>Одного разу поїхали вони в ліс і забагато на сани дров наклали, і поломалися їм сани. Оден каже:</p>
	<p>— Якби я мав синів, то би їх післав, куди треба, і вони помогли мені все, що треба, зробити. А другий каже, брат його:</p>
	<p>— Якби я мав у торбі варениці, я б наївся і не журився.</p>
	<p>Порихтували вони сани і приїжджають додому. Тому, що був голоден, жінка спекла сорок паляниць. А тому, що хотів мати сини, жінка вродила сорок синів. З тих сорока синів оден був такий, що зразу заговорив і почав ними керувати. Батько ходив шукати няньок, тривожився цілу ніч, а брат його з’їв сорок паляниць і ліг спати.</p>
	<p>Ті діти повиростали, поженилися. А найстарший захотів женитися у великого пана. А батько каже:</p>
	<p>— Як я буду до пана свататися, як ми такі бідні? Син сказав:</p>
	<p>— Ідіть посватайте. Він має за мене дочку дати. Батько пішов до пана, файно вклонився, почав говорити:</p>
	<p>— Мене прислав син. Хоче у вас женитися. А пан каже:</p>
	<p>— Якщо ти зробиш дорогу від мої хати до твої, щоб по одній стороні і по другій стороні росло дерево, і щоб пташки на тім дереві співали. І я приїду і подивлюся, хто такий мій зять.</p>
	<p>Приходить тато додому і задумався. Як то зробити? А син питається тата:</p>
	<p>— Що казав пан? А тато каже:</p>
	<p>— Щоби я зробив дорогу від його хати до свої хати. І по одній стороні би були ялиці посаджені, і по другій стороні. Щоби така алея була. «Як цего не виконаєш, то не будемо сватами», — каже.</p>
	<p>А син каже:</p>
	<p>— Тату, беріть мішок і йдіть у ліс, там, де ви сани лагодили. Беріть з того місця тих старих трісок і сійте їх від панових воріт аж до наших. І як будете сіяти, не оглядайтеся.</p>
	<p>Батько пішов у ліс, набрав тих гнилих трісок у бесаги і посіяв їх від панових воріт аж до свої хати. І виросла з тих трісок алея. Пан приїжджає дивитися на зятя. Питається:</p>
	<p>— Де ж той зять?</p>
	<p>А він перед ним стоїть. Пан каже:</p>
	<p>— Нє, я такого зятя не хочу. Він замалий для мої дочки. Я думав, що твій син великий.</p>
	<p>А хлопець каже:</p>
	<p>— Я ж вашу волю виконав. То ви й мою волю виконуйте.</p>
	<p>— Я твою волю не виконаю, бо ти замалий.</p>
	<p>— Мусиш виконати!</p>
	<p>Як скликав він тих усіх своїх братів, брати як збіглися та як вибили добре пана, то пан мусів віддати за него дочку. І став той син багатим, бо колись тільки про багатство мріяли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 4 серпня 1987 року Басалига Михайло Васильович (1925)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
