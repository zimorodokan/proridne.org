<!--#include virtual="/-/inc/general__page_start.inc" -->
<title>Про бабусю, курочку й кугутика ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про бабусю, курочку й кугутика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бабусю, курочку й кугутика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бабусю, курочку й кугутика <br><span class="article__headerDescription">Українська народна казка Гуцульщини</span></h1>
	<p>Була собі бабуся й мала курочку й кугутика. Та й каже: — Я вас годувала дотепер, а ви маєте годувати мене відтепер.</p>
	<p>А вони пішли та й гребуться. А курочка найшла шпилечку, а кугутик нічого. Курочка прийшла та й до бабусі:</p>
	<p>— Ковт-ковт, бабусю, в дверці, застели, бабусю, кобелці&nbsp;<sup>*</sup>. Бабуся застелила, а курочка їй шпилечку кинула.</p>
	<p>А кугутик гребе. Гребе на городі, гребе та й знайшов золотий перстень. Кличе, би курочка подивилася, що він знайшов. А дорогою йшов якийсь пан. Та й подивився, що кугутик так кокоче. Щось він там знайшов. А то золотий перстень. А той пан лиш узяв перстень та й пішов. Кугутик біжить за ним та все кричить:</p>
	<p>— Кукуріґу, віддай перстень!</p>
	<p>А пан не віддає, пішов до свого дому. Кугутик сів на його воротах та й кричить:</p>
	<p>— Кукуріґу, віддай перстень! Пан каже слугам:</p>
	<p>— Возьміть цего кугута та й киньте його в зерно. Та най наїсться того зерна та й пукне.</p>
	<p>А кугутик наївся зерна та й пішов додому. Приходить та й каже бабусі:</p>
	<p>— Ковт-ковт у дверці, застели, бабусю, кобелці.</p>
	<p>Бабуся застелила, а він насипав повний кобелець зерна. Та й пішов знов до пана. І знов сів на ворота й кричить:</p>
	<p>— Кукуріґу, пане, віддай перстень! А пан каже:</p>
	<p>— Возьміть цего кугута та киньте в керницю. Та най він втопиться.</p>
	<p>Слуги вхопили кугутика й кинули його в керницю, а він випив з керниці всю воду, вилетів, висипав з себе воду та й знов кричить:</p>
	<p>— Кукуріґу, пане, віддай перстень! Пан каже:</p>
	<p>— Що вже з цим кугутом робити? Возьміть його та киньте в піч. Най він спечеться.</p>
	<p>Кинули його в піч, а бог дав у печи такий вітер, що загасив вогонь, і кугутик не спікся. Вилетів він на ворота та й знов кричить:</p>
	<p>Кукуріґу, пане, віддай перстень! А пан каже:</p>
	<p>— Що вже буду з цим кугутом робити? Беріть перстень та віддайте йому.</p>
	<p>Кугутик узяв перстень, приніс додому і каже бабусі:</p>
	<p>— Ковт-ковт у дверці, застели, бабусю, кобелці.</p>
	<p>Бабуся застелила, і він кинув їй перстень. А бабуся взяла його та продала. Та й уже добре всі вони жили: і бабуся, і кугутик, і курочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Кобе́лці — килимки на підлогу.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 1 листопада 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
