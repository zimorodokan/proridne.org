<!--#include virtual="/-/inc/general__page_start.inc" -->
<title>Про постоли і варені яйця ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про постоли і варені яйця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про постоли і варені яйця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про постоли і варені яйця <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі чоловік, був дуже бідний, на ноги мав одні постоли. Був він здоровий, дужий і роботящий. В сусідах жив багатій, якому був потрібен дармовий робітник. Багач знався зі чортами. Одного разу він попросив чорта вкрасти в сусіда постоли, той так і зробив.</p>
	<p>Вранці чоловік прокинувся, не знайшов постолів, а надворі люта зима. Сів і зажурився. А ж тут багач у двері і каже, що купить йому чоботи, але він відробить у нього за це рік. Погодився бідак, бо треба було якось жити. Працював гарно, але дуже вже погано його годували. І він домігся, щоб його краще годували. Багач дав розпорядження жінці, що кожного дня давала варене яйце. Минув рік, багач нажився з праці мужика і думав, якби його залишити у себе.</p>
	<p>Покликав наймита до хати і каже:</p>
	<p>— Ти за чоботи відробив, але шкоди мені наробив. Ти з’їв триста яєць. Отже, якби моя жінка поклала їх під квочку, то вивелося б триста курчат, а потім вони стали би курками і нанесли б тисячі яєць, і мав би мав би мішок грошей, а так ти його з’їв. Отож ти будеш ще рік працювати, а ні, подам на суд.</p>
	<p>Зажурився бідак, пішов додому. Дома дочка Ганнуся побачила батька зажуреного, розпиталася про причину і порадила іти з паном до суду, і розказала, що треба казати.</p>
	<p>У день суду бідак спізнився, прибіг захеканий, аж мокрий. Тут на нього розлютилися, почали кричати і суддя і пан.</p>
	<p>Мужик попросив вибачення в судді і розказав, що кукурудзу варив, а потім садив. Біб варив, а потім садив, жито варив, а потім сіяв, а овес варив, а потім сіяв.</p>
	<p>Суддя знову розлютився</p>
	<p>— Що ти базікаєш, хіба щось вродить, якщо звариш.</p>
	<p>Бідак відповідає, що вродить, бо пан говорить, що із варених яєць курчата будуть, ціла хмара.</p>
	<p>Суддя зрозумів, що не зможе заставити ще рік працювати мужика на пана даремно, бо пан підтвердив, що яйця йому давав варені.</p>
	<p>І ще довго сміялись люди з багача в селі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>163 (5350). Про постоли і варені яйця. СУС 281В. Записано 2008 року. Тищенко Галина Василівна (1939). Черкаська область, Золотоніський район, Золотоноша</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
