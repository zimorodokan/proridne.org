<!--#include virtual="/-/inc/general__page_start.inc" -->
<title>Як Іван півмаєтку виграв ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як Іван півмаєтку виграв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван півмаєтку виграв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван півмаєтку виграв <br><span class="article__headerDescription">Українська народна казка Бойківщини</span></h1>
	<p>Був пан. І ходили там люди, а пан сказав їм: хто його переговорить, то дасть півмаєтку свого. Трафився такий Іван і сказав:</p>
	<p>— Я мушу пана переговорити. А він нещасно жив. Прийшов до пана й каже:</p>
	<p>— Ну що, пане? Ви віддаєте половину маєтку або талерку золота?</p>
	<p>— Дам, Іване, але як будеш правду говорити.</p>
	<p>— Буду говорити правду. Але, пане, як скажете, що я брешу, то моє буде?</p>
	<p>— Твоє буде.</p>
	<p>— Все, воловодилися. Сідають пан з Іваном, а він каже:</p>
	<p>— Я наймився в ґазди пчоли пасти. Пас я їх і до водопою гонив. Поїв, а тоді загонив у велику кошару і рахував їх на струнці, чи є всі, чи не пропала яка. Одного разу порахував — бракує одної пчілки. То може бути таке пане?</p>
	<p>— Може бути, Іване. А Іван розказує далі:</p>
	<p>— Бракує мені одного разу одної, і пішов я шукати. А пчілка — на другому березі озера. Того озера є п’ять кілометрів. Кругом треба мені йти, але то далеко. Борше переплину. Почав перепливати, не доплив і запав у грязюку, в калюжу. Повернувся я і взяв у столі пчільництва лопату. То може бути таке, пане?</p>
	<p>— Усяке може бути.</p>
	<p>—...Поки я приніс лопату і відкопався, вовки заїли пчілку, що лишень хребет лишився. І все. Може бути таке, пане?</p>
	<p>— Може бути всяко, Йване.</p>
	<p>—...Я, — каже, — взяв ту пчілку за хребет, а хребет як пштрикнув, і аж до небес стоїть. А я помалу, помалу горі тим хребтом. Мав-им сухаря, з’їв його та й виліз на небо. Їду я раєм, а там так гарно, файні квіти цвітуть. Іду я, і йде мені назустріч дідок, старенький, нещасний. Може таке бути, пане?</p>
	<p>— Всяке буває, Іване.</p>
	<p>—...Та й, — каже, — ми з тим дідом розговорилися. Дідо каже: «Мені на тім світі так добре було, в мене такий син та такий». Та й каже він фамілію свого сина. І сказав він мені, що він — ваш тато. Може бути таке, пане?</p>
	<p>— Іване, ти брешеш. Моєму татови на цім світі було добре й на тім має бути добре.</p>
	<p>Та й виграв Іван у пана півмаєтку, бо пан сказав, що він бреше. Тут і байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Суходіл, Рожнятівського району, Івано-Франківської області 26 липня 1994 року Олексин Ілько Миколайович (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
