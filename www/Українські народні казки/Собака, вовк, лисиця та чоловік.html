<!--#include virtual="/-/inc/general__page_start.inc" -->
<title>Собака, вовк, лисиця та чоловік ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Собака, вовк, лисиця та чоловік» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Собака, вовк, лисиця та чоловік.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Собака, вовк, лисиця та чоловік <br><span class="article__headerDescription">Українська народна казка про тварин</span></h1>
	<p>Був піп да мав собі собаку хорошу. А як вона постаріла, то піп її вигнав за ворота. Пішла вона та й лягла собі під лісою. Коли аж іде вовк і питається собаки:</p>
	<p>— Чого ти тут качаєшся?</p>
	<p>— Це так мене піп вигнав.</p>
	<p>— А що ти мені даси, як піп тебе прийме?</p>
	<p>— Як тільки прийме, то я тебе на обід покличу.</p>
	<p>Пішов раз піп на улицю з дітьми гуляти. Вовк дитя схватив і побіг, а собака за ним; догнала, одняла і принесла попу. А той і собаку оставив у себе. Після того собака позвала на обід вовка. Після обіда собака каже:</p>
	<p>— Ну, лізь же ти під пічку та оддиш, а то тебе тут хто побаче. Вліз уже під пічку таки п’яненький. Сидів, сидів, а далі і каже собаці:</p>
	<p>— Ні, не видержу, заспіваю.</p>
	<p>— Почекай, братику, — каже собака, — нехай хоть я утечу з хати.</p>
	<p>Тільки що собака з хати, а вовк ну співать. Люди як почули та до нього, да ну його бить. Вовк скорійш утікать та й зателепався в клуню. А молотильники його ціпами звідти. Вибіг вовк звідти і каже:</p>
	<p>— Що не надибаю попове, то зараз з’їм.</p>
	<p>Біжить він, дивиться — кобила пасеться. І питається він:</p>
	<p>— Чия ти, кобило?</p>
	<p>— Я, — каже, — попова.</p>
	<p>— Ну, я ж тебе з’їм.</p>
	<p>— Не їж мене, бо я письма везу.</p>
	<p>А він не слуха її та й заходить ззаду, щоб її з’їсти. А кобила копитами його по морді. Він аж покотився. Побіг він далі і знов каже:</p>
	<p>— Що надибаю попове, то і з’їм.</p>
	<p>Дивиться він — пасеться баран. Він і питається:</p>
	<p>— А чий ти?</p>
	<p>— Поповни.</p>
	<p>— Я тебе з’їсти готовий.</p>
	<p>— Не їж мене, — каже баран, — а лучче піди в долину, сядь, то я сам тобі в рот влізу.</p>
	<p>Сів вовк та й рот роззявив. Баран як розбіжиться та рогами його, він і покотився. Побіг вовк, — аж ось чоловік оре.</p>
	<p>— А чий ти, чоловіче?</p>
	<p>— Поповни.</p>
	<p>— Я ж тебе їсти готовий.</p>
	<p>— Не їж мене, — проситься чоловік, — нехай я ниву доорю. Ходить вовк коло чоловіка та все: «Ори, ори, а то з’їм». Аж прибігає лисиця та й питається чоловіка:</p>
	<p>— А чого це тут вовк ходить?</p>
	<p>— Та це хоче мене з’їсти.</p>
	<p>— А що ти мені даси, як я тебе ослобожу?</p>
	<p>— Та дам тобі курей, скільки схочеш.</p>
	<p>— Я, — каже, — піду в ліс, застукочу, загуркочу, то вовк тебе спитає, що то таке.</p>
	<p>Пішла лисиця в ліс і давай гуркотіть, стукотіть; а вовк і питає мужика:</p>
	<p>— А що це гуркотить?</p>
	<p>— Це стрільці да ловці ловлять вовків да зайців.</p>
	<p>— Ой, лихо! Де ж я сховаюсь?</p>
	<p>— Лягай на віз, а я тебе укрию свитами. Приходить лисиця і питає чоловіка:</p>
	<p>— Що це лежить на возі?</p>
	<p>— Та це, — каже, — колода.</p>
	<p>— Ану попробуй, чи вона тверда?</p>
	<p>Мужик узяв сокиру та вовка по голові. Пішов після той чоловік додому, щоб принести лисиці курей, та взяв, набрав в мішок собак замісто курей. Зустрічає його лисиця:</p>
	<p>— Дай, — каже, — я тобі поможу мішок до воза донести!</p>
	<p>— Нічого, я сам не втомився.</p>
	<p>Да й випустив з мішка. Лисиця тоді прибігла в нору, виставила хвіст да й каже:</p>
	<p>— Сіренький, біленький, на тобі хвостик.</p>
	<p>А собаки за хвіст, витягли з нори та й розірвали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Собака, вовк, лисиця та чоловік. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 101, 154. Зап. у м. Борисполі Переяславського пов. Полтавської губ. Час запису не зазначений. Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., II, стор. 124—125.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
