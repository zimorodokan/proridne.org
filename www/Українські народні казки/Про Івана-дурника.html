<!--#include virtual="/-/inc/general__page_start.inc" -->
<title>Про Івана-дурника ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Про Івана-дурника» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана-дурника.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі в одному селі чоловік дуже багатий і була в нього дочка Маруся, негарна і з вибриками. Хотіла вона вийти заміж за найкращого хлопця Івана, а до того ще й найбіднішого. Іван же оженився на Явдосі, бо любив її сильно.</p>
	<p>Жили вони бідно, але щасливо. Багатійка Маруся не могла цього бачити. Знайшла циганку-ворожку, заплатила багато грошей, щоб та зробила зілля. Ворожка дала її дурману-зілля і сказала, що воно зробить Івана дурником. Розум відбере у нього, і він перейде на кінець вусів. А повернеться розум тільки тоді, якщо вуса зроблять якесь добре діло.</p>
	<p>Іван випив відвар, підлитий йому Марусею непомітно на однім весіллі у селі. І з тої пори став хлопець дурником. Жили вони з Явдошкою ще бідніше. Не було в чому і їсти зварити. Каже Явдоха своєму чоловікові:</p>
	<p>— Біжи, Іване до моєї матері і попроси в неї якоїсь посуди.</p>
	<p>Прийшов Іван до тещі та каже:</p>
	<p>— Здрастуйте були, казала Явдошка, щоб ви чого дали.</p>
	<p>— А чого тобі дати?</p>
	<p>— Та якоїсь посуди.</p>
	<p>Дала йому мати горщик, макітру, глечик.</p>
	<p>— Бери та не загуби.</p>
	<p>Іде Іван додому. Бачить: тин, із лози виплетений. Підійшов він до тину та й каже:</p>
	<p>— Ой ти ж, мій бідний, голови в тебе померзли. Що шапки погубили?</p>
	<p>Всю посуду причепив на кілки. Прийшов додому, а Явдоха й питає, де посуду дів.</p>
	<p>— Та мати нічого не дали, — каже.</p>
	<p>Минув час. Знов посилає Явдошка свого чоловіка до матері, бо вже нема чого їсти. Прийшов Іван до тещі та каже:</p>
	<p>— Здрастуйте були, може, б чого дали.</p>
	<p>— А що тобі дати?</p>
	<p>— Та якихось харчів.</p>
	<p>-На тобі хліба, сала, цибулі, картоплі.</p>
	<p>Іде Іван додому. Місяць світить, оглянувся, а за ним тінь. Каже чоловік її:</p>
	<p>— Чого за мною женешся? Що, їсти хочеш? То на та їж.</p>
	<p>І викинув усі харчі позад себе. Прийшов додому з порожньою торбою. Розсердилась на нього Явдоха та й вигнала з хати. Іде він посадкою. А тут гроза почалася. Бачить: у гнізді пташенята соловейка. Іван думає: «Треба накрити чимось гніздо. Накрию вусами, щоб не здохли».</p>
	<p>Та й накрив їх вусами. Тільки накрив, так диво і сталось, пропали чари циганки-ворожки.</p>
	<p>Повернувся Іван додому, помирився з жінкою. І стали вони жить-поживать та добро наживать.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>242 (5308). Про Івана-дурника. СУС —. Записано 2008 року. Боровик Марія Юхимівна (1927). Черкаська область, Лисянський район, Шестеринці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка, і був у них син Іван. І була в них свиня. Народила вона троє поросят. Батько й каже до сина:</p>
	<p>— Жени їх пасти.</p>
	<p>Ванько й погнав. Пасе, аж іде царівна молода і каже до нього:</p>
	<p>— Ваня, дай мені порося.</p>
	<p>— Не дам. Що мені батько скаже?</p>
	<p>Канючила вона, канючила, Іван і каже:</p>
	<p>— Як покажеш п’яти то оддам!</p>
	<p>Погодилась вона, показала п’яти, він і оддав порося. Пригнав свиней додому, батько вилаяв, що поросяти нема. На другий день знов жене пасти. Знову їде царівна і просить порося.</p>
	<p>— Не дам, — каже Іван, — і так батько кричав на мене.</p>
	<p>Випросила вона таки. Дає він їй друге порося і просить, щоб вона показала коліна. Погодилась царівна і забрала порося. Знову Івану дома перепало. Жене й на третій день свині пасти. І знов царівна порося просить.</p>
	<p>— Не дам, бо мене батько й бив уже.</p>
	<p>А вона:</p>
	<p>— Віддай та й віддай.</p>
	<p>— Ну добре. Як покажеш лікті, то віддам.</p>
	<p>Забрала царівна й третє порося. Аж тут чутки ідуть такі, що цар пообіцяв тому, хто взнає його дочки прикмети, віддати її за дружину. Іван і каже до батька:</p>
	<p>— Дайте мені халяву од чобота.</p>
	<p>Батько й дав. Іван вийшов на дорогу, сів і сидить. Аж їде граф. Зупиняє його Іван. І графа питає:</p>
	<p>— Куди ідеш?</p>
	<p>— Та чув оголошення, їду щастя шукать. Але які прикмети у царівни, не знаю.</p>
	<p>— Знаєш, що? — мовить Іван. — Насип мені у халяву грошей, я скажу.</p>
	<p>Насипав той.</p>
	<p>— Скажеш, що в неї п’яти золоті.</p>
	<p>Приніс гроші додому. Батько не знає, де його й посадить. Знову Іван халяву просить. Батько дав йому ще більшу. Вийшов він на дорогу, сів і сидить. Аж їде князь. Зупинив і його Іван. Розказав, що теж до царя їде, але прикмет царівни не знає. А Іван:</p>
	<p>— Насип халяву грошей, скажу.</p>
	<p>Насипав той.</p>
	<p>— Скажеш, що в неї п’яти золоті і срібні коліна.</p>
	<p>Подякував князь, поїхав. Приніс Іван гроші додому, батько радіє. Збирається й Іван до царя, надів сорочку, штани полотняні. Приходе. Цар і давай питать:</p>
	<p>— Які у моєї дочки прикмети?</p>
	<p>Граф каже:</p>
	<p>— Золоті п’яти.</p>
	<p>— І все?</p>
	<p>— Все.</p>
	<p>Князь:</p>
	<p>— Золоті п’яти і срібні коліна.</p>
	<p>— Все?</p>
	<p>— Все.</p>
	<p>Виходе й Іван. Люди сміються, що такий простак прийшов.</p>
	<p>— Що скажеш? — питає цар.</p>
	<p>— У вашої дочки золоті п’яти, срібна коліна й мережані лікті.</p>
	<p>Угадав Іван, але цар не згоджується за нього дочку віддавать:</p>
	<p>— Хто упасе три зайці того й дочка буде.</p>
	<p>Погнав граф зайців пасти. Вертається назад, нема зайців, повтікали. Погнав князь-те саме. Жене Іван зайців, пасе, не втікають. Аж ось іде царівна і просить зайця.</p>
	<p>— Не дам, — каже Іван, — хіба як мене поцілуєш.</p>
	<p>Поцілувала вона його, а він їй зайця і не дав. Розсердилась вона, пішла. Іде стара цариця. І ця зайця просить.</p>
	<p>— Як мене поцілуєте, то дам, — каже Іван.</p>
	<p>Що робити мала, поцілувала. А він не дав. Розсердилась і пішла вона. Аж їде цар верхи:</p>
	<p>— Дай, Іване, зайця.</p>
	<p>— Не дам, бо скажете, що не впас.</p>
	<p>— Не скажу.</p>
	<p>— Як поцілуєте свою кобилу, то дам.</p>
	<p>Покрутився цар, мусив цілувати. А Іван зайця і не дав. Поїхав і цар сердитий.</p>
	<p>А в Івана був хліба шматок. Сів він, їсть, трохи осталось, та незчувся як і задрімав. Прокинувся, а зайців нема. Сидить, плаче. Старець якийсь з лісу почув, прийшов і питає, чого плаче. Той і розказав, як було. Старець каже:</p>
	<p>— Будуть тобі зайці.</p>
	<p>Іван з ним хлібом поділився, а старець дав йому сопілку. Іван заграв і назбиралося зайців не три, а може тридцять три. А в палаці його вже ждуть. Загнав він їх у двір. Цар як побачив, яке він стадо пригнав, не знав що й казать. Але знов дочки не оддає:</p>
	<p>— Як хто набалакає три мішки, тому й оддам.</p>
	<p>Вийшов граф, почав розказувати, як земля з’явилась, та як люди. Пробалакав день, а цар каже:</p>
	<p>— І півмішка нема.</p>
	<p>Вийшов князь, давай теж таке казать.</p>
	<p>— І мішка нема! — каже цар.</p>
	<p>Вийшов Іван і давай розказувать, як він свині пас. А люди слухають, що далі буде. А він розказує, як зайці пас і царівна до нього прийшла.</p>
	<p>— Досить, — каже цар, — один мішок уже є.</p>
	<p>Іван далі каже, як стара цариця прийшла.</p>
	<p>— Досить, уже й другий мішок є.</p>
	<p>А Іван далі розказує, як і цар приїхав.</p>
	<p>— Досить, досить, і третій мішок уже є! — закричав цар.</p>
	<p>Але знов не погоджується дочку за Івана оддають.</p>
	<p>— Поговоріть, — каже, — хто їй сподобається, за того і віддам.</p>
	<p>От граф їй і каже:</p>
	<p>— От як оженимось, отут клуню збудуєм, там стайні та сараї, та й будем гроші мати.</p>
	<p>Не сподобався царівні. Князь каже:</p>
	<p>— Як оженимось, то засіємо поля, будем хлібом торгувать і гроші мати.</p>
	<p>І цей не сподобався. Дійшла черга і до Івана. А він не довго думав, обійняв царівну і поцілував.</p>
	<p>— Оце мій буде, — сказала царівна.</p>
	<p>Отак і став Іван царським зятем.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>178 (7087). Про Івана-дурника. СУС 570. Записала Мотчіль Тамара 2009 року. Середа Микола Васильович (1939). Полтавська область, Чорнухинський район, Сухоносівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Полтавщини</span></h1>
	<p>Як був собі дід та баба. У їх був син Іван, та такий дурний, що нічого не вмів робити. От йому і зробили візочка, щоб він з ним возився, та не докучав старій своїй матері. От він її звезе на гору, а там сяде та й з’їде. Ідуть троє бурлаків і питають:</p>
	<p>— Що се у тебе за возок, що сам без коней їде?</p>
	<p>— Се мені один пан подарував.</p>
	<p>— Продай лишень його нам, бо нам треба його. Ми їдемо у велику дорогу, а у нас немає коней, усе треба наймати.</p>
	<p>— Ну добре, купіть!</p>
	<p>— А що ж тобі за нього дати?</p>
	<p>— Та що? Сто рублів.</p>
	<p>— Ну так, то й так.</p>
	<p>Купили вони той возок, а дурень і каже:</p>
	<p>— Не сідайте ж на нього, аж поки не ввійдете в ліс, а там сядете та й поїдете безпечно.</p>
	<p>От вони ввійшли у ліс, сіли на той візок, поганяють його — ні, не їде та й не їде.</p>
	<p>— Ну, що тепер будемо робить? Пропали наші гроші, ходімо до Івана, нехай оддасть наші гроші назад, та й уб’ємо його.</p>
	<p>От ідуть шляхом, дивляться — сидить Іван. Вони до нього:</p>
	<p>— Давай гроші, бо будемо тебе бити! — кричать йому.</p>
	<p>— Хоч закусимо перед смертю, — відповідає той.</p>
	<p>— Ну добре, де ж та закуска? — швидко погодились бурлаки.</p>
	<p>— Постривайте, зараз, — сказав Іван.</p>
	<p>Вийняв паличку, кинув у кущі і каже до них:</p>
	<p>— Ідіть сміло, там чого душа забажає, те й буде!</p>
	<p>А він уже давно заготовив тую закуску, бо він знав, що вернуться, то й лихо йому буде. Пішли вони туди, аж там усього вдоволь. От вони його й питають:</p>
	<p>— Де ти її взяв цю паличку, що як кинеш, то так ласощі і вродяться?</p>
	<p>— Е! Де взяв? Найшов!</p>
	<p>— Продай нам її, — просять.</p>
	<p>— Ні, не продам, бо мені самому треба, — не погоджується Іван.</p>
	<p>— Та продай, будь ласка, — умовляють.</p>
	<p>— Ну добре, як дасте дві сотні рублів, так ваша буде.</p>
	<p>Вони дали йому, не сказавши ні слова. Такі веселі, що нічого їм тепер журиться за харч. Їдуть та їдуть. Захотілося їм їсти. Кинули паличку, пішли — нема нічого. От вони і кажуть:</p>
	<p>— От тепер ходімо та уб’ємо Івана. Не одурить нас.</p>
	<p>Пішли, а він уже і жде їх, бо знає, що приїдуть, та й каже жінці:</p>
	<p>— Візьми, Хівре, той пузир, що діти граються, та набери квасу з буряків, та й прив’яжи до боку.</p>
	<p>Вона так і зробила. Він дивиться у вікно — ідуть. Увійшли у хату та й кажуть:</p>
	<p>— Прощайся, Іване, з жінкою, бо зараз тебе уб’ємо.</p>
	<p>— Ні, коли мені умирати, так я і її зараз уб’ю.</p>
	<p>Узяв ніж та так у бік і штрикнув, а кров так і побігла. А ті:</p>
	<p>— Що ти, Іване, наробив, у тебе ж дітки маленькі! — кричать бурлаки.</p>
	<p>— Та я, як захочу, то вона й оживе, — спокійно відповідає чоловік.</p>
	<p>Взяв паличку та й каже:</p>
	<p>— Пушка-живушка! Кинься, Марушко!</p>
	<p>Ударив раз палицею жінку і та схопилася на ноги.</p>
	<p>— Оце добре Іван видумав. Нам самими такої пушки треба, бо в нас такі жінки, що так розсердять, що як не ударять, то й очі видеруть, — зраділи покупці.</p>
	<p>От вони купили ту паличку і пішли собі додому. Уходять в хату.</p>
	<p>— Здорові, жіночки! — радо вітаються.</p>
	<p>— Здорові! — чують відповідь.</p>
	<p>— А є що обідати?</p>
	<p>— Оце! Заради вас у Страсну п’ятницю варили б. Ми й самі ще нічого не їли! — гримають жінки.</p>
	<p>— Так ви ще будете сперечатись?! — сердяться чоловіки.</p>
	<p>Взяли та й побили жінок, а далі кажуть:</p>
	<p>— Оживете, ще рано іти вам у пекло!</p>
	<p>Узяли тую паличку і приговорюють:</p>
	<p>— Пушка-живушка! Кинься, Марушко!</p>
	<p>А жінки лежать і не ворушаться. Вони ще раз.</p>
	<p>— Пушка-живушка! Кинься, Марушко!</p>
	<p>Вони тоді і кажуть:</p>
	<p>— О, тепер ходімте та утопимо Івана.</p>
	<p>От пішли, положили його в мішок, зав’язали, а самі пішли шукать каменя, щоб прив’язати та й пустить на дно. А він кричить у тому мішкові:</p>
	<p>— Рятуйте, хто в бога вірує!!!</p>
	<p>А крамар їхав через греблю, почув та й каже:</p>
	<p>— Піду, обрадую чоловіка.</p>
	<p>Прийшов, розв’язав той мішок, а Іван виліз, та мерщій туди крамаря, та й зав’язав, а сам сів на повозку і поїхав додому.</p>
	<p>Прийшли бурлаки, прив’язали камінь до мішка і пустили на дно. їдуть додому, коли бачать Іван сидить. Кажуть:</p>
	<p>— Ми ж тебе утопили!</p>
	<p>— Утопили і дякую вам за це, бо на дні багато всячини. Бачите, ось я взяв собі повний золота віз.</p>
	<p>— Іване, потопи і нас! — просять ті.</p>
	<p>— Е, не хочу! — не погоджується Іван.</p>
	<p>— Ми тобі сотню дамо!</p>
	<p>— Ну, добре! — таки згодився.</p>
	<p>Повпихав Іван їх у мішки та й потопив. А сам зажив весело і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (4779). Про Івана-дурника. СУС —. Записала Тарасенко Софія 2008 року. Тарасенко Марія Захарівна (1934). Полтавська область, Решетилівський район, Каленики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Полтавщини</span></h1>
	<p>Жили собі чоловік та жінка і було у них три сини: двоє розумних, а третій — дурень. Зібралися брати з батьками на роботу. Іван-дурник теж став збиратися. Налив води у флягу, взяв сухарів у торбинку. Його питають:</p>
	<p>— Ти куди збираєшся?</p>
	<p>— З вами на роботу.</p>
	<p>— Нікуди ти не підеш. Стережи добре двері, щоб у хату грабіжники не забралися.</p>
	<p>Остався дурник один дома. Пізно ввечері зняв він з петель двері, звалив на спину і поніс. Прийшов на поле. Брати запитують:</p>
	<p>— Чого прийшов?</p>
	<p>— Я їсти захотів.</p>
	<p>— Ми ж тобі наказали двері стерегти.</p>
	<p>— Та ось вони.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51 (4955). Про Івана-дурника. СУС 1009. Записав Бич Максим 2008 року. Павліченко Марія Тимофіївна (1927). Полтавська область, Чутівський район, Чутове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Полтавщини</span></h1>
	<p>Поїхав чоловік з сином на гору орати та забув вагани узяти. Вирішив послати сина по вагани та й каже йому:</p>
	<p>— Іди, синку, додому по вагани, а щоб не забув, як назвати, іди і кажи: «вагани, вагани».</p>
	<p>Ішов-ішов син, повторює:</p>
	<p>— Вагани, вагани.</p>
	<p>Але як перечепився та й упав! Устав іде і плаче:</p>
	<p>— Мати моя Василихо, породила на все лихо, куди не йду, куди не їду, усі мене б’ють і лають.</p>
	<p>А тут дядько на базар їде воли продавати. А Ванько-дурник іде та й говорить:</p>
	<p>— Погані в тебе воли, погані в тебе воли.</p>
	<p>Дядько встав з воза, набив Ванька та й каже йому:</p>
	<p>— Треба казати: «Здрастуйте та Боже поможи продати та всі грошики забрати».</p>
	<p>— Нехай, я так і робитиму.</p>
	<p>Іде і плаче:</p>
	<p>— Мати моя Василихо, породила на все лихо, куди не йду, куди не їду, усі мене б’ють і лають.</p>
	<p>А тут дядько сів край дороги по своїй нужді. Ванько став перед ним, перехрестився та говорить:</p>
	<p>— Здрастуйте та Боже поможи продати та всі грошики забрати.</p>
	<p>Дядько встав, набив Ваньку та й каже йому:</p>
	<p>— Ти б підійшов, плюнув та й пішов.</p>
	<p>— Нехай, я так і робитиму.</p>
	<p>Іде, плаче:</p>
	<p>— Мати моя Василихо, породила на все лихо. Куди не йду, куди не їду, усі мене б’ють і лають.</p>
	<p>Іде-іде, а тут дядько кабана шмалить. Він підійшов до нього, узяв плюнув на кабана. Дядько набив Ванька та й каже:</p>
	<p>— Дурний, ти б узяв верчик соломи, підстромив під кабана, я б тобі шматок сала дав.</p>
	<p>— Нехай, я так і робитиму.</p>
	<p>Іде Ванько, плаче:</p>
	<p>— Мати моя Василихо, породила на все лихо. Куди не йду, куди не їду, усі мене б’ють і лають.</p>
	<p>Іде, а тут бабусі за двором сидять, гуляють. Ванько підійшов, підпалив верчик соломи до бабів і пішов. Люди догнали його, набили.</p>
	<p>Він іде і плаче:</p>
	<p>— Мати моя Василихо, породила на все лихо. Куди не йду, куди не їду, всі мене б’ють і лають.</p>
	<p>Іде, іде, а на вулиці діти граються у піску. Він сів біля них і став гратися. Забув, що по вагани ішов.</p>
	<p>Казочці кінець, а хто слухав молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (4793). Про Івана-дурника. СУС 1996. Записала Буряк Олена 2008 року. Буряк Ніна Павлівна (1940). Полтавська область, Карлівський район, Варварівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Івана-дурника <br><span class="article__headerDescription">Українська народна казка Чернігівщини</span></h1>
	<p>Жили собі дід і баба. Мали вони трьох синів, двох розумних, а меншого Івана-дурника. Дід з бабою поженили старших синів, в люди вивели. Постаріли, треба і меншого сина влаштовувати. Пішли вони по селу наречену шукати, а Іван-дурник і каже:</p>
	<p>— Хочу Галю!</p>
	<p>Подумали старенькі, що Галя хоч і гарна дівка, та підстаркувата трішки. Але для їхнього сина буде доброю жінкою. Заслали вони сватів.</p>
	<p>Почали радитися хто ж поїде на базар за продуктами. Іван говорить:</p>
	<p>— Я поїду.</p>
	<p>— А розуму хватить? — питають його.</p>
	<p>Він таки наполіг на своєму. Зібрали гроші, запрягли коней, воза заслали соломою, наказали купити меду, солі, м’яса, нові горщики, пшона на куліш. Поїхав Іван. Скупився на диво швидко і добре. Іде він додому. На вулиці спека. Горобці літають над головою та все цвірінь, цвірінь. Іван їм і говорить:</p>
	<p>— Що вам покинь та покинь, самому мало!</p>
	<p>А вони знову цвірінь, цвірінь. Розсердився Іван та й висипав їм пшоно. Горобці злетілися звідусіль та й почали пшоно клювати. Іде Іван далі, а сонце все вище, все спекотніше. Сидять ворони на деревах та все кар, кар. Іван їм говорить:</p>
	<p>— Неправда, нічого я не крав.</p>
	<p>А вони знову:</p>
	<p>— Кар, кар!</p>
	<p>Кинув Іван спересердя їм м’яса. Раді ворони, клюють його. Іде далі Іван. Сонце нижче опустилося. В’їхав він у сусіднє село. Стоїть там новенька хатка, новим тином обгороджена. На кілочках де-не-де сушаться горщики. Подивився на них Іван, подумав, та й каже тину:</p>
	<p>— Ваші братики в шапках, а ви голомозі стоїте.</p>
	<p>Нанизав він горщиків і на решту кілочків. Та й поїхав собі далі. Вийшла молода хазяйка, зраділа.</p>
	<p>Іде Іван далі, скриплять колеса. От Іван їм і каже:</p>
	<p>— Я не дурний, знаю чого ви скрипите!</p>
	<p>Та й намазав їх медом. Перестали скрипіти колеса. Почало вечоріти. Воли чують домівку та й почали ревти. Іван їм і каже:</p>
	<p>— Водички хочеться, бідненькі!</p>
	<p>Та й підвів їх до ставка. Воли воду не п’ють, а далі ревуть. Іван їм і каже:</p>
	<p>— Що, вода не солона?</p>
	<p>Та й висипав сіль в ставок. А воли знову не п’ють води. Тоді Іван почав брати волів за роги та силоміць напувати. Воли вирвалися, та й побігли додому. Зустрічають дід з бабою Івана:</p>
	<p>— Був на базарі?</p>
	<p>— Був.</p>
	<p>— Скупився?</p>
	<p>— Скупився!</p>
	<p>— А де ж товар?</p>
	<p>Розповів їм Іван, що сталося. Батьки з горя й померли. Нічого братам робити, склалися вони грішми та й справили весілля. Після весілля лежать молоді на печі. Іван і говорить:</p>
	<p>— Жінко, я їсти хочу!</p>
	<p>— Чого ж ти не їв на весіллі?</p>
	<p>— Людей стидно було!</p>
	<p>Жінка й каже:</p>
	<p>— В куточку на печі два кошики. В лівому кошенята, а в правому — пиріжки. Гляди не переплутай.</p>
	<p>Лунає на всю хату крик Івана:</p>
	<p>— Жінко, які в тебе пиріжки дряпучі.</p>
	<p>Полягали чоловік та жінка спати. Знову чується голос Івана:</p>
	<p>— Жінко, води хочу!</p>
	<p>— Так піди і напийся, тільки не забудься крани закрити, бо брати нещодавно провели з криниці в хату воду.</p>
	<p>Напився Іван. Поснули. Прокинулися вранці, а вода аж до печі доходить. Жінка й говорить Іванові:</p>
	<p>— Я піду на роботу, а ти воду вибери, а долівку глиною помаж. Тільки мішки не переплутай, бо в одному глина, а в іншому мука.</p>
	<p>Приходить Галя, а за ногами тісто тягнеться. Вона й говорить Іванові:</p>
	<p>— Що ж ми тепер їсти будемо?</p>
	<p>Заколотила Галя брагу. Брага буль, буль. А Галя пішла на роботу. Іван говорить:</p>
	<p>— Я дур, дур? Ні, я не дур-дур!</p>
	<p>А брага знову буль, буль. Розсердився Іван та й розбив діжку сокирою. Приходить Галя з роботи. Просить відчинити двері. А Іван їй:</p>
	<p>— Зараз допливу.</p>
	<p>Дивиться Галя, а він по хаті в ночвах плаває. На другий день Галя говорить Іванові:</p>
	<p>— Я їду на роботу, а ти піди до мого батька, може дадуть якихось харчів.</p>
	<p>Пішов Іван до тестя. Дали йому шматок м’яса на борщ. Прийшов Іван до дому, поклав м’ясо на східцях та й пішов до хати. Приходить Галя з роботи, питається:</p>
	<p>— А що дали?</p>
	<p>— Да дали шматок м’яса на борщ.</p>
	<p>— А де ж воно?</p>
	<p>Дивиться Галя, а кістки собаки по всій вулиці тягають. Розсердилася Галя та й говорить:</p>
	<p>— Треба ж було м’ясо порубати, посолить, в діжечку скласти.</p>
	<p>— Добре, каже Іван, — на другий раз знатиму.</p>
	<p>Пішов на другий день Іван знову до тестя. Віддали йому пальто Галине, що його забулася вона забрати. Приніс його Іван додому. Порубав, посолив, в діжечку склав. Приходить Галя додому та й питається:</p>
	<p>— Що дали батьки?</p>
	<p>— Пальто!</p>
	<p>— А де ж воно?</p>
	<p>— Я все зробив як ти говорила, порубав, посолив і в діжечку склав.</p>
	<p>— Який ти дурний, Іване! Треба ж було його принести та й повісити на гачок.</p>
	<p>Пішов знову Іван до тестя. Дали йому корову. Привів він її до дому й</p>
	<p>почав на гачок вішати, а вона вирвалась, копитом в голову вдарила, та й</p>
	<p>втекла додому. Приходить Галя, а в Івана підбите око. Галя й</p>
	<p>питається:</p>
	<p>— Що на цей раз дали батьки?</p>
	<p>— Корову!</p>
	<p>— Ну й де ж вона?</p>
	<p>— Я все зробив як ти наказала. Привів до дому та й почав на гачок вішати, а вона вирвалася, вдарила мене та й втекла.</p>
	<p>— Ну й дурний ти, Іване! Треба було її в хлів повести, сінця покласти, водички дати, а я прийшла б з роботи, видоїла її та й було б у нас молочко.</p>
	<p>— Добре. На другий раз знатиму.</p>
	<p>Знову пішов Іван до тестя. Дали йому наймичку. Привів він її додому. В хлів завів, прив’язав, сінця поклав, водички налив, а вона плаче. Іван їй говорить:</p>
	<p>— Не плач, дурна, он жінка прийде з роботи, видоїть тебе.</p>
	<p>Приходить жінка з роботи. Та й питає:</p>
	<p>— Що батьки дали?</p>
	<p>— Наймичку!</p>
	<p>— А де ж вона?</p>
	<p>— В хліву!</p>
	<p>— Який же ти дурний, Іване! Треба було її за стіл посадити, чарку налити.</p>
	<p>— Добре, буду знати.</p>
	<p>Знову пішов Іван до тестя. Дали йому коня. Привів його Іван додому. Насилу за стіл затяг, чарку налив і в зуби тикає. Кінь стіл перевернув, копитом в друге око вдарив, та й втік.</p>
	<p>У неділю пішли молодята в гості до батьків. Теща зраділа, стала стіл накривати, вареники та сметану поставила. Іван зголоднів, схопив ті вареники, та двома руками в глечик зі сметаною, та й застряг. Мати бідкається, зятя жаль.</p>
	<p>— Вийди, синочку, у двір. Об пеньок розбий глечик, а коти сметану злижуть.</p>
	<p>Вийшов Іван на двір, а серед двору сидить батько з лисою головою, що вийшов з досади покурити. Іван подумав, що то пеньок та й об батькову</p>
	<p>голову трісь горщиком. Розсердився батько. Вигнав молодих з двору.</p>
	<p>— Живіть, як знаєте, а в моїй хати щоб і ноги вашої не було! Не хочу мати за зятя дурня.</p>
	<p>Казці кінець, а хто слухав, молодець. А дівкам наука — не ходіть заміж за Івана-дурака.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>248 (4502). Про Івана-дурника. СУС порівн. 1696. Записано 2008 року. Кожушко Микола (1911-1982). Чернігівська область, Прилуцький район, Стрільники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
