<!--#include virtual="/-/inc/general__page_start.inc" -->
<title>Про Івана-дурника та розбійника ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Івана-дурника та розбійника» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана-дурника та розбійника.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана-дурника та розбійника <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили чоловік та жінка і було у них три сини. Двоє розумних, а третій дурень. Одного разу чоловік і жінка поїхали на ярмарок. Старших синів батьки відправили на луг косити сіно, а молодшого, дурника, залишили на печі сидіти і приказали нікуди не йди та двері не залишати.</p>
	<p>Сидів-сидів він на печі, грався квасолею, і стало йому сумно. Зліз із печі, зняв двері і пішов із ними гуляти.</p>
	<p>А тим часом до двору прийшли розбійники і покрали все добро з хати. Повернулися батьки з ярмарку, а хата пуста. Лаяли-лаяли вони дурника і послали його за злодіями навздогін, та приказали:</p>
	<p>— Поверни все, що вкрадено!</p>
	<p>Пішов Іван до лісу, голову похнюпив. Блукав-блукав, аж поки стало вечоріти. Заліз парубок на високого дуба та й задрімав.</p>
	<p>А тут приходять розбійники та й давай під цим самим дубом кашу варити. Дим розбудив дурника. Сидить він і думає, як же забрати у розбійників батьківське добро. Каша пахне, а хлопцеві так хочеться їсти, що він на гілці став вовтузитися аж поки гілка й не тріснула. І як упаде наш дурник поміж розбійників. Вони подумали, що це ведмідь та й кинулися тікати хто куди.</p>
	<p>А Іван швиденько до каші, потім за награбоване та й собі тікати. Приніс додому, роздивився, а добра було навіть більше, ніж украли. Батьки похвалили сина. А він собі поліз на піч і далі гратися квасолею, але хати більше без догляду вже ніколи не залишав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>46 (7197). Про Івана-дурника та розбійника. СУС 1009+1653 А, В, С. Записала Лебідь Людмила 2009 року. Решетило Марфа Олексіївна (1923). Дніпропетровська область, Магдалинівський район, Кременівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
