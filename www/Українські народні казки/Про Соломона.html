<!--#include virtual="/-/inc/general__page_start.inc" -->
<title>Про Соломона ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про Соломона» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Соломона.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Соломона <br><span class="article__headerDescription">Українська народна казка Закарпаття</span></h1>
	<p>Соломон був дуже мудрий. Він знав усякі мудрощі, що були на землі. І тепер є мудрі, та він був май мудрий. Він всякі діла робив, і то все було мудре. І зробив він вагу. А його мамка зазвідала:</p>
	<p>— Що ти, Соломоне, робиш?</p>
	<p>— Мамочко, — каже, — вагу.</p>
	<p>— А нащо того? А він відповідає:</p>
	<p>— Жінський розум — то собаче, пробачте, г... Переважити його хочу.</p>
	<p>А мама звідає так:</p>
	<p>— Ти є мій, сине?</p>
	<p>— Так. А ви така, як і другі, білоглава жіночка.</p>
	<p>Цим він образив маму, і що вона йому сказала, то й було.</p>
	<p>— Богдай, — каже, — ти весь світ обійшов. Аби-сь був у вишині й в присподні. І тоді заговорив, коли цей стіл заговорить.</p>
	<p>І він занімів. І пішов, і сходив цілий світ. І побував там, де мама сказала. І дуже тяжко йому було пройти в присподню. Прийшов він до моря, і його проковтнув кит. А він кита всередині різав і рубав, і кит його виблюнув і викинув вон.</p>
	<p>І довго він не приходив. А як прийшов додому, зробив з того столика скрипочку. І загусляв на ній та й заговорив. Стіл заговорив, і він заговорив.</p>
	<p>І тоді зібрався він і знов пішов і ходив, довго ходив. І запустив собі бороду, запустився так. І все по рівнині ходив. І все мудрував. І зробив таке велике дзеркало. Зарослий, бідненький, несе собі то дзеркало. А то нове для всіх, жони, дівчата, хлопці дивляться — себе видять файно.</p>
	<p>— Продай, — просять.</p>
	<p>— Не продаю. Ідуть його дві сестри:</p>
	<p>— Продай тото дзеркало.</p>
	<p>— Нє. А мама у вас є?</p>
	<p>— Є.</p>
	<p>— Мамі продам.</p>
	<p>Мама вбралася, і привели її.</p>
	<p>— Купіть тото дзеркало. Вам то файно в хату буде. Аж будете зо мною спати, то я вам дам його даром.</p>
	<p>— Най буде, — сказала вона.</p>
	<p>А вона не пізнає його. Прийшов він додому. Він рад, що маму видить. Він же груди її ссав. Повечеряли, полягали спати, і боїться він лежати коло свої мами любої, котра йому свої груди давала. Поклала мама його руку на свої груди, а він тихенько каже:</p>
	<p>— Цими грудьми я живився.</p>
	<p>Вона поклала його руку на своє черево. А він застогнав, ніби уві сні. Та й каже:</p>
	<p>— Там я жив, де міліони. Дев’ять місяців.</p>
	<p>— Що?</p>
	<p>А він ніби спить. Айбо не спить він. Вона засвітила світло, подивилася — на нім знак.</p>
	<p>— То це ти, сину мій?</p>
	<p>— Так, мамо. Я виконав ваше завдання. Все пройшов. Видите, то є правда, що собаче переважує.</p>
	<p>І на цім казка кончилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
