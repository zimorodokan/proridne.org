<!--#include virtual="/-/inc/general__page_start.inc" -->
<title>Чому орел бачить рибу у річці ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чому орел бачить рибу у річці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому орел бачить рибу у річці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому орел бачить рибу у річці <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік і жінка. Добрі люди були, трудолюбиві, та тільки ніколи нікого до кінця не слухали. Хто що їм не говорив, вони завжди кричали:</p>
	<p>— Знаємо! Знаємо!</p>
	<p>Якось приходить до них незнайомий чоловік і приносить халат.</p>
	<p>— Якщо надіти цей халат і застебнути один ґудзик, — сказав чоловік, — то піднімешся на один метр від землі. Якщо на два ґудзики — то на два метри, а якщо на три — зовсім у небо полетиш.</p>
	<p>Замість того, щоб запитати, як же назад повернутися, чоловік закричав:</p>
	<p>— Знаємо!</p>
	<p>Одягнув він на себе халат, застебнувся одразу на всі ґудзики і полетів у небо. Тут жінка злякалася, ойкнула і побігла, біжить і щосили кричить:</p>
	<p>— Дивіться, дивіться! Мій чоловік летить!</p>
	<p>Так бігла вона, поки не впала у безодню, якої не бачила, бо весь час дивилася в небо. На дні безодні текла річка. Тут вмить жінка перетворилася в рибу. Чоловік став орлом і має такий зір, що з височини бачить, як його жінка-риба плаває у воді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>117 (5322). Чому орел бачить рибу у річці. СУС —. Записано 2008 року. Носаченко Іван Петрович (1950). Черкаська область, Черкаський район, Кумейки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
