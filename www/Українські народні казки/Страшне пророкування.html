<!--#include virtual="/-/inc/general__page_start.inc" -->
<title>Страшне пророкування ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Страшне пророкування» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Страшне пророкування.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Страшне пророкування <br><span class="article__headerDescription">Українська народна казка Гуцульщини</span></h1>
	<p>Були собі чоловік і жінка, і в них довго не було дітей. І як була же жінка в старших роках, почула вона, що стане матір’ю. Прийшов час родити дитину, і вона послала свого чоловіка за повитухою. Повитуха жила дуже далеко. Жила сама-одна в маленькій хатчині. Увечері прийшов до неї сивий старенький дідок проситися на нічліг. Вона вийшла і каже дідкови, що в неї нема де ночувати, бо маленька хатка. Але він таки просився:</p>
	<p>— Я де-небудь пересиджу, лиш аби в хаті, бо надворі мороз. Вона пустила його. Хатка була справді дуже маленька, горів каганець.</p>
	<p>Дід увійшов, вона поклала його на ліжко, а сама вилізла на піч. Розбалакалися вони, та й каже їй дід:</p>
	<p>— Зараз до тебе прийде чоловік просити, аби ти йшла в повитухи. Як прийдеш до него до хати, подивися по праву руку у вікно. Будеш видіти, що з тою дівчиною буде, що ся народить. З нею то буде у сімнадцять рік.</p>
	<p>Тут приходить і той чоловік. Запукав у вікно. Баба утворила, пустила його до хати. Він просить, щоб вона йшла в повитухи до його жінки.</p>
	<p>— Ти іди запали в хаті, нагрій води, а я зараз прийду, — сказала повитуха.</p>
	<p>Чоловік пішов, а повитуха зібралася та й собі пішла туди. Тільки дідок лишився в хаті.</p>
	<p>Повитуха підійшла до хати і так зробила, як сказав дідо, подивилася в праве вікно. І повиділа завішену на сволоці дівчину. На дівчині був віночок.</p>
	<p>Попукала повитуха в двері, зайшла до хати і прийняла дитину. І ґазда відвів бабку-повитуху додому. Коли вона увійшла до себе до хати, старенький дідок запитався, що вона бачила.</p>
	<p>— То, що ви казали, то я й бачила.</p>
	<p>Коли тій дівчині сповнилося сімнадцять років, вона йшла з дівчатами до церкви і сказала їм, що не має охоти йти. Та й вернулася назад додому. А дівчата і її родичі пішли. Прийшли родичі з церкви, дивляться, а дочка їхня завісилася на сволоку. Сповнилося пророкування того діда.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Яблунів, Косівського району, Івано-Франківської області 27 грудня 1982 року Молодило Анна Михайлівна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
