<!--#include virtual="/-/inc/general__page_start.inc" -->
<title>Вовк і лисиця ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Вовк і лисиця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк і лисиця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк і лисиця <br><span class="article__headerDescription">Українська народна казка про тварин</span></h1>
	<p>Біжить лісом вовк; бачить — дятел на дереві сидить: тук-тук, тук-тук.</p>
	<p>— Гей, дятле, даремна твоя робота, — кричить йому вовк, — весь свій вік працюєш, рубаєш, а сам без хати.</p>
	<p>А дятел подивився на вовка і каже:</p>
	<p>— А ти, сірий, все життя овець дереш, а сам без кожуха ходиш.</p>
	<p>Подивився вовк на себе: правду каже. Побіг дальше. Біжить, а назустріч йому лисиця.</p>
	<p>— Здрастуй, кумо!</p>
	<p>— Здоров, куме!</p>
	<p>— Кумо, скажи, як кожуха мені пошити? Здивувалася цьому лисиця, але каже:</p>
	<p>— А так: носи мені вівці, із шкур тоді пошию.</p>
	<p>Почав вовк старатись: носить і носить шкури, і м’ясо носить, а кожуха нема.</p>
	<p>— Скоро, кумо? — питає.</p>
	<p>— Скоро.</p>
	<p>Знову носить вовк:</p>
	<p>— Скоро, кумо?</p>
	<p>— Зовсім мало треба: один комір пошити, — говорить йому лисиця і радить вовкові попову кобилу задерти — шкура кобиляча якраз на комір буде.</p>
	<p>Пристеріг вовк кобилу та й напав на неї. Забіг ззаду, як лисиця казала (щоб за хвіст тягнув, то й шкура буде ціла), прив’язав свого хвоста до кобилячого, а кобила як смикнула та й потягла вовка. А той кричить:</p>
	<p>— Рятуй, кумо!</p>
	<p>— А ти ногами бори, впирайся і бори!</p>
	<p>— Тут бори не бори, а будеш на поповому дворі!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк і лисиця. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 47. Зап. М. Ф. Мицик в 1958 р. у с. Вишнопіль Уманського р-ну Черкаської обл. від Л. Ф. Мицик (17 р. ). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 214, арк. 3І.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк і лисиця <br><span class="article__headerDescription">Українська народна казка Чернігівщини</span></h1>
	<p>Жили собі дід і баба. Захотілося їм рибки поїсти. Каже баба дідові:</p>
	<p>— Піди та налови рибки, а я сковорідку грітиму.</p>
	<p>Так і порішили. Пішов дід, закинув вудку і ловить. Піймає рибенятко і на берег в кущі кидає. Ловить і кида. Оглянувся, а рибки нема. А то хитрюща лисиця з-за куща витягала рибку та їла.</p>
	<p>Розсердився дід та й пішов додому ні з чим. Розказав бабі все, вона посміялася та й перестала сковорідку гріти.</p>
	<p>А хитра лисиця іде лісом та й зустрічає вовка. Розповіла вона, що рибки їла та й навчила його, як ловити.</p>
	<p>— Ти, — каже, — встроми хвіст в ополонку та приказуй: «Ловись рибко велика й маленька!».</p>
	<p>Пішов вовк до ставка, встромив хвіст у воду та каже:</p>
	<p>— Ловись рибко, велика й велика!</p>
	<p>А мороз тріщить, аж очі злипаються. Лисиця побігла в село та й підняла ґвалт.</p>
	<p>— Люди добрі, в кого порося, в кого овечка — бережіться вовка!</p>
	<p>От баби, хто з рогачами, хто з лопатою і побігли бити вовка. А той як таке побачив, та як рвонув з місця, так хвіст в ополонці і залишився.</p>
	<p>А лисиця тим часом побігла в село, вимазала голову тістом, лягла на дорозі та й стогне. Побачив її вовк, пожалів, узяв на плечі та й несе. Думав бідолаха, що то її так били, що аж мозки вилізли. А лисиця сидить на вовкові та приказує тихцем:</p>
	<p>— Битий небиту везе.</p>
	<p>Довіз вовк лисицю до нори, глянув, а вона здорова.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>228 (4414). Вовк і лисиця. СУС (1)+2+3+4. Записано 2008 року. Бондаренко Олександра Андріївна (1930). Чернігівська область, Ічнянський район, Іржавець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк і лисиця <br><span class="article__headerDescription">Українська народна казка Чернігівщини</span></h1>
	<p>Ішов вовк лісом і знайшов м’ясо. Аж біжить лисиця та й каже:</p>
	<p>— Давай поділимо м’ясо та по віку. От я, коли жили Адам і Єва, вже була стара діва.</p>
	<p>Вовк сів, подумав та й каже:</p>
	<p>— Я не знаю, коли жили Єва і Адам, а м’яса тобі все одно не дам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (4545). Вовк і лисиця. СУС —. Записав Попелишко Олександр (8 клас) 2008 року. Іваненко Тетяна Василівна (1928). Чернігівська область, Новгород-Сіверський район, Смяч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
