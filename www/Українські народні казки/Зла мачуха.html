<!--#include virtual="/-/inc/general__page_start.inc" -->
<title>Зла мачуха ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Зла мачуха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зла мачуха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зла мачуха <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік і жінка. Жінка померла. Залишився чоловік з двома дітьми. І взяв дітям мачуху, а вона дуже незлюбила хлопчика. Почала чоловіка налаштовувати проти нього. Через деякий час вони зарубали хлопчика, зварили і з’їли.</p>
	<p>А сестричка-попратничка кісточки позбирала й під явором закопала. І виріс із тих кісточок голуб. Він сів на яворі і побачив чумаків. І випросив в одних чумаків цеглинку, в других камінець, а в третіх — жупанець.</p>
	<p>Полетів, сів на хату і став гарно співати. Вийшов тато подивитися, хто це так гарно співає. А він кинув цеглину і вбив його. А потім вийшла мачуха подивитися, де батько і хто це співає. А він і на неї кинув камінець.</p>
	<p>А потім і каже:</p>
	<p>— А-бру-ку-ку-ку, сестричко моя, вийди-но сюди, я щось тобі дам, я щось тобі дам — зелений жупан.</p>
	<p>Вийшла сестричка, він кинув на неї жупанець, а сам злетів на подвір’я і перетворився на хлопчика.</p>
	<p>І стали жити вони удвох — сестричка і братик.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24 (5083). Зла мачуха. СУС 780. Записано 2008 року. Мацієвська Марія Миколаївна (1925). Черкаська область, Христинівський район, Ягубець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Зла мачуха <br><span class="article__headerDescription">Українська народна казка Полтавщини</span></h1>
	<p>Жили собі чоловік та жінка і мали двоє дітей — хлопчика Тарасика та дівчинку Марійку. Якось жінка захворіла та й померла. Після її смерті чоловік одружився вдруге. Але його друга жінка не любила дітей і намагалася їх позбутися.</p>
	<p>Одного дня, коли батько пішов заготовляти дрова на зиму, мачуха повела дітей у ліс. Та Марійка здогадувалася, що мачуха може зробити їм щось погане і взяла з собою камінців. Коли вони йшли лісом, дівчина непомітно їх кидала, щоб помітити дорогу назад.</p>
	<p>— Чого ти відстаєш? — питала мачуха.</p>
	<p>— Та я на пташок дивлюся, — відповідала дівчинка.</p>
	<p>Покинула мачуха дітей в лісі, а сама вернулася. Вдома чоловік запитав, де його діти.</p>
	<p>— Та десь на вулиці засиділися, — відповіла жінка.</p>
	<p>А тим часом діти злякано сиділи в лісі під кущем. Малий Тарасик вже плакав, бо злякався. Та Марійка його заспокоювала.</p>
	<p>— Не плач, — казала вона, ось зійде місяць і ми по камінцях дійдемо додому.</p>
	<p>Так і зробили. Коли прибігли додому, то не казали батькові, як мачуха їх в ліс повела. Але жінка ще дужче розлютилася. Наступного дня вона вирішила їх завести ще глибше в ліс.</p>
	<p>А Марійка не встигла запастися камінцями, натомість кинула в кишеню крихти хліба. Знову залишила мачуха їх самих. Але на цей раз діти не могли знайти дорогу назад, бо птахи поклювали всі крихти.</p>
	<p>Довго вони блукали, поки натрапили на якесь село. Одна добра жінка нагодувала їх, напоїла і спати поклала.</p>
	<p>А батько кинувся шукати дітей в лісі. Довго блукав, поки не натрапив на те село, куди прибігли його діти. Зрадів, коли їх знайшов, подякував господині та й залишився з нею жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68 (4664). Зла мачуха. СУС (480). Записав Бовкун Олексій (7 клас) 2008 року. Запоріжська Марія Степанівна (1945). Полтавська область, Лохвицький район, Свиридівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
