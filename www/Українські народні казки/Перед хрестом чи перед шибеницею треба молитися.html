<!--#include virtual="/-/inc/general__page_start.inc" -->
<title>Перед хрестом чи перед шибеницею треба молитися ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Перед хрестом чи перед шибеницею треба молитися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Перед хрестом чи перед шибеницею треба молитися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Перед хрестом чи перед шибеницею треба молитися <br><span class="article__headerDescription">Українська народна казка Закарпаття</span></h1>
	<p>Казка ця починається з одного попа. Піп мав слугу, котрий йому служив у вірі. Раз вони пішли на прогулянку. Ідуть крізь села і приходять до одного хреста. Піп зняв шапку і перехрестився, а слуга ні. Ідуть вони далі. Приходять до шибениці. Слуга коні зостановив, зійшов з коляски, став на коліна і почав молитися. Каже піп:</p>
	<p>— Іване, що ти робиш? Ти грішиш.</p>
	<p>— Чому?</p>
	<p>— Тому, що ти перед хрестом шапку не зняв, а перед шибеницею став на колійки і почав молитися.</p>
	<p>Слуга одвічає:</p>
	<p>— Отче, ти недобре говориш... Розп’яття — лиш божа пам’ятка, а шибениця недоброє діло, бо на шибениці не один невинний постраждав...</p>
	<p>Піп не сказав нічого. Вернулися додому. Слуга загнав коні у хлів, дав їм їсти і пішов собі на вулицю помежи люди.</p>
	<p>А що собі дорадив піп? Хотів провірити, чи правду Іван говорить. Зайшов у хлів і штовхнув коня у ясла й покликав слугу:</p>
	<p>— Подивися, що ти наробив! Ти штовхнув коня у ясла!</p>
	<p>— Я — ні!</p>
	<p>— Бо штовхнув!</p>
	<p>І слуга у великім страху. Думає собі: «Дістану я шибеницю за попівського коня».</p>
	<p>А піп справді дав його у суд. І суд засудив слугу на шибеницю за попівське майно. Як скінчився суд, питає піп:</p>
	<p>— Чи ви справедливо мого слугу засудили?</p>
	<p>— Справедливо!</p>
	<p>— Несправедливо!</p>
	<p>— Чому?</p>
	<p>— Тому, що я з моїм слугою ішов путьом, і проходили ми біля хреста. Я зняв шапку і перехрестився, а слуга шапку не зняв. А потім проходили ми біля шибениці, і слуга став на коліна та почав молитися. Я на нього закричав, що він великий грішник, а він мені одвітив: «Отче, ти недобре говориш... Розп’яття — лиш божа пам’ятка, а шибениця — недобре діло, бо на шибениці не один невинний постраждав...» Я хотів знати, чи правду говорить слуга, і сам штовхнув коня у ясла... Но, бачите, пан суддя. Правду говорить мій слуга!</p>
	<p>Се була не казка, а істинна правда, бо сяк на світі буває.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Перед хрестом чи перед шибеницею треба молитися. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 975****. Подається за: «Закарпатські казки Андрія Калина / Запис текстів і вступ, стаття П. Лінтура; Упорядник Г. Ігнатович. — Ужгород: Закарпатське обласне видавництво, 1955.», с. 170 — 171. Варіант: Гебрян — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
