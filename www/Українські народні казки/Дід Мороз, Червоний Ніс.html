<!--#include virtual="/-/inc/general__page_start.inc" -->
<title>Дід Мороз, Червоний Ніс ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дід Мороз, Червоний Ніс» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід Мороз, Червоний Ніс.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід Мороз, Червоний Ніс <br><span class="article__headerDescription">Українська народна казка Чернігівщини</span></h1>
	<p>Жили старий з старою. У діда була своя дочка, а в баби — своя. Не любила стара дідову дочку і наказала дідові завезти її в ліс. Нічого було йому робити, посадив дочку в сани і повіз. Залишив її в глибокому лісі. Холодно бідній дівчині, труситься. Аж де не візьмись Дід Мороз Червоний Ніс та й питає:</p>
	<p>— А чого ти, дочко в темному лісі в стужу зимнюю сама?</p>
	<p>— У мене зла мачуха, приказала вона татові одвезти мене в ліс.</p>
	<p>— Не горюй, дочко, я тобі допоможу.</p>
	<p>Подарував він дівчині шубу соболину, рукавиці теплі і три сундуки з золотом-сріблом.</p>
	<p>А старому шкода стало своєї дочки. Через три дні знову поїхав він у ліс. Дивиться, сидить на пеньку його дочка в соболиній шубі, а поруч сундуки з золотом-сріблом. Забрав він дочку і повіз додому. Під’їжджають додому, а собачка Жучка вперед біжить і кричить:</p>
	<p>— Тяв, тяв, дід дочку-царівну везе.</p>
	<p>Глянула стара і ахнула. Стало їй заздрісно, що дідова дочка багата стала. Наступного дня відправила вона в ліс свою дочку. Шубу їй одягнула, валянки обула, шаллю накрила, нагодувала.</p>
	<p>— Відвези, діду, і мою дочку в ліс, — сказала вона.</p>
	<p>Дід так і зробив. Сидить вона на пеньку, уже й мерзнути почала. Аж тут іде Дід Мороз Червоний Ніс.</p>
	<p>— А чого це ти, дочко, одна в темному лісі сидиш?</p>
	<p>А та у відповідь:</p>
	<p>— Де ти, старий, до сих пір ходиш? Я уже мерзнути почала, давай багатство!</p>
	<p>Розсердився Дід Мороз Червоний Ніс і заморозив бабину дочку.</p>
	<p>На третій день відправляє баба діда в ліс за дочкою. Повертається дід, а собачка з двору:</p>
	<p>— Тяв, тяв! Дід бабиної дочки кісточки везе.</p>
	<p>Вийшла баба, а замість золота дід привіз замерзлі кістки. Заплакала вона та слізьми горю не поможеш.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (4532). Дід Мороз, Червоний Ніс. СУС 480. Записав Курило Олександр (9 клас) 2008 року. Попелюха Ганна Іванівна (1930). Чернігівська область, Новгород-Сіверський район, Печенюги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
