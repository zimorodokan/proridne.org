<!--#include virtual="/-/inc/general__page_start.inc" -->
<title>Як майстер програв свою роботу ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як майстер програв свою роботу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як майстер програв свою роботу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як майстер програв свою роботу <br><span class="article__headerDescription">Українська народна казка Гуцульщини</span></h1>
	<p>Оден ґазда зробив умову з майстром, що має йому майстер вибудувати, спорядити й пустити млин. А мав усе переробити й перетесати до камінної плити. І як майстер хоть раз цюкне сокирою в ту плиту, то має задурно весь млин будувати, а як не затне ні разу в ту плиту, то буде його млин. Ґазда годував його, а майстер робив, і ні разу не цюкнув у плиту. Уже млин готовий, лиш має витесати майстер, аби кивалося там, де випадає зерно.</p>
	<p>Майстер має вже пустити млин, а до ґазди прийшла одна баба на ніч. А ґазда сидить засмучений та й плаче. Баба питає, чого він плаче. Ґазда розказує їй, і встидно йому та й жаль, що втрачає млин. А баба каже:</p>
	<p>— Я дам цему раду. Не журіться, буде ваш млин. А чи має він там ще яку роботу?</p>
	<p>— Та має лиш тесати бильце.</p>
	<p>— То буде ваш млин.</p>
	<p>Прийшов майстер та й теше то бильце. А баба підійшла до него та й поставила на той камінь ногу. А він глипнув та й утяв у камінь. Та й бувай здоров — програв свою роботу. Та втерся, та й пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 17 грудня 1983 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
