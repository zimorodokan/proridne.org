<!--#include virtual="/-/inc/general__page_start.inc" -->
<title>Як чоловіка з жінкою посварили ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловіка з жінкою посварили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловіка з жінкою посварили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловіка з жінкою посварили <br><span class="article__headerDescription">Українська народна казка Гуцульщини</span></h1>
	<p>Зійшлися в корчмі кілька чоловік. Та й сіли, та й п’ють пиво. А на тім селі був оден чоловік, що дуже файно жив з жінкою. Ніколи вони не бились, не сварились. Та й каже оден у корчмі:</p>
	<p>— Давай заложимся по бочці пива, що я так зроблю, що вони будуть обоє битись.</p>
	<p>А інші кажуть:</p>
	<p>— Це не може бути.</p>
	<p>Та й заложилися вони по бочці пива. А цей пішов до тої жінки, до Параски, та й каже:</p>
	<p>— Ти знаєш що, Парасю? Твій чоловік має любаски́. А вона каже:</p>
	<p>— Це не може бути. Ми двоє так файно живемо. А цей каже:</p>
	<p>— Він таки має любаски́. Але на це є рада. Можна так зробити, що він любасок мати не буде. Як він прийде ввечері, ти втни йому шінку&nbsp;<sup>*</sup> на сорочці та й виверж надвір.</p>
	<p>Тоді пішов він до того чоловіка, до Петра, та й каже:</p>
	<p>— Слухай, Петре, ти так своїй жінці віриш, а вона має тебе зарізати.</p>
	<p>А Петро каже:</p>
	<p>— Ти слухай, це не може бути. Ми, — каже, — так файно живемо.</p>
	<p>Приходить чоловік увечір до хати, лягають спати, та й він притворився, що спить. Та й дивиться одним оком. А жінка встала та й бере ніж із стола. Та й іде потихоньку до ліжка. Та й ловить за шінку. А чоловік схапується та й каже:</p>
	<p>— Добре мені кум казав, що ти маєш мене зарізати!</p>
	<p>Та й зачав жінку бити. А вона клянеться йому, що хотіла шінку відрізати та й веречи надвір.</p>
	<p>— Не говори мені ніяких небилиць. Ти хотіла мене різати. Кум мені, — каже, — все розказав.</p>
	<p>Та й той виграв бочку пива.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ші́нка — зав’язка на сорочці.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 4 грудня 1983 року Мицканюк Василь Миколайович (народж. 1959?)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
