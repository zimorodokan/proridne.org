<!--#include virtual="/-/inc/general__page_start.inc" -->
<title>Сіль ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Сіль» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сіль.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сіль <br><span class="article__headerDescription">Українська народна казка Чернігівщини</span></h1>
	<p>В одного царя було три доньки — гарні, добрі, лагідні. Він в них душі не чув. І царівни дуже любили свого батька. Сина у нього не було і цар повсякчас турбувався тим, яка з доньок гідна бути його спадкоємицею. Нарешті покликав їх до себе та й каже:</p>
	<p>— Любі мої, я постарів і не знаю, скільки ще проживу. Післязавтра у мене день народження. Хто з вас подарує таку річ, без якої не можна обійтися, той і посяде трон після моєї смерті.</p>
	<p>Царівни задумались, що то за річ. Третього дня принесла подарунок старша дочка. Це був розшитий самоцвітами царський одяг.</p>
	<p>— Батечку, без царського одягу ти не міг би бути справжнім царем. Одягни його в таке свято!</p>
	<p>Потім зайшла середня донька, тримаючи в руках золоту чашу і хлібину.</p>
	<p>— Любий батьку, — мовила вона, — без хліба і води ніхто не може обійтися. Ось тобі хліб, я сама спекла, і вода в чаші.</p>
	<p>Нарешті прийшла наймолодша донька.</p>
	<p>— Рідний мій батечку, — сказала вона, — я дарую тобі чашу солі, бо без солі не може обійтися людина.</p>
	<p>Цар розгублено глянув на неї, а потім звернувся до старшої доньки:</p>
	<p>— Цар без царського одягу — не цар! Твій подарунок найкращий. Благословляю тебе, донечко. І твій подарунок хороший, — звернувся до середньої.</p>
	<p>Менша дочка побачила, як загорілися гнівом батькові очі і він вигукнув:</p>
	<p>— Сором який! Ти, моя менша донька, принесла річ, яка нічого не варта та ще й в дерев’яній чаші. Геть з-перед моїх очей!</p>
	<p>Бідолашна царівна залишила царський палац. Вийшла в поле і довго думала, куди їй податися. Ішла вона, ішла, поки дісталася заїжджого двору. Царівна боязно зайшла всередину і спитала хазяйку:</p>
	<p>— Вам не треба помічниці?</p>
	<p>— Треба, — відповіла та.</p>
	<p>Так і залишилася царівна в заїжджому дворі. Вона прибирала в кімнатах, допомагала на кухні. Хазяйка раділа гарній помічниці. Якось вона каже:</p>
	<p>— Гріх такій роботящій, розумній дівчині не вміти готувати смачні страви. Давай я тебе навчу.</p>
	<p>Царівна була хорошою ученицею. Незабаром вона стала кращою кухаркою на всю країну. Слава про неї розійшлася далеко за межі. Звідусіль царі і князі запрошували її готувати страви на весілля. Минали дні. Якось прийшли по царівну слуги її батька.</p>
	<p>— Наш цар видає заміж старшу доньку, — сказали вони, — на весілля запрошено багато гостей. Цар хоче, щоб ти була за старшу куховарку.</p>
	<p>— Я згодна, — відповіла царівна.</p>
	<p>Вона вдяглася так, щоб не впізнали сестри і пішла до палацу. Нікому й на</p>
	<p>думку не спадало, що це бідне дівча — царівна. Коли слуги подали на стіл улюблену страву царя, в нього аж очі засяяли. Та тільки він скуштував, як обличчя спохмурніло.</p>
	<p>— Хіба це їжа?! — вигукнув він. — Заберіть її звідси і приведіть до мене куховарку!</p>
	<p>Куховарка не забарилася, зайшла в розкішну залу. Цар заходився на неї кричати:</p>
	<p>— Ти зіпсувала мені настрій! Що це ти приготувала?!</p>
	<p>— Вибачте, царю, — відповіла куховарка, — але я не солила страву, бо знаю, що ви вигнали свою доньку за те, що подарувала вам на день народження сіль.</p>
	<p>Цар уважно придивився до кухарки і впізнав у ній свою меншу доньку.</p>
	<p>— Донечко моя! — заплакав цар. — Люба моя донечко, не ображайся на старого батька. Я був неправий.</p>
	<p>Царівна переодяглася і присутні не могли відірвати від неї очей — така красуня! Цар радів доброму кінцю. А менша царівна згодом поїхала за своїм чоловіком. Так і жили щасливо разом.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>30 (4170). Сіль. Записала Білим С. М. 2008 року. Дута Катерина Михайлівна (1922) Дута Катерина Михайлівна (1922). Чернігівська область, Бобровицький район, Новий Биків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
