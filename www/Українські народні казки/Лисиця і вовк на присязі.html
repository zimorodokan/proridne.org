<!--#include virtual="/-/inc/general__page_start.inc" -->
<title>Лисиця і вовк на присязі ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця і вовк на присязі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і вовк на присязі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і вовк на присязі <br><span class="article__headerDescription">Українська народна казка про тварин</span></h1>
	<p>Вовк та лисиця побратались і покумались і стали вмісті жити і контуваться. Та таки вовк, як сильніший, то сам усе пожирав, а лисиці не давав. От лисиця стала думати-гадати, як би вовка справдувати. Вона побачила на неї поставлений капкан в одному місці, роздобула маленького баранчика і грається з ним на дорозі, де вовк проходить.</p>
	<p>Ішов вовк і каже: «Та й бойкий баранець! Дай його, кумочко, мені!» — «Е, ти з’їси. Не дам! Ми лучче будем його держать для утіхи». — «Ні, їй-богу, не з’їм! Я пограюсь», — каже вовк. «Брешеш, брешеш, вовчику-братику! Не повірю тобі, хіба заприсягнеш, що не з’їси, так тоді оддам». — «А як же мені присягати?» — «Так. Так ходім до присяги». — «Ходім».</p>
	<p>Лисиця повела його до того капкана, привела і каже: «Ну, присягай І» — «Так як же мені присягати?» — «Кажи: присягаю богу». — «Присягаю богу». — «Кладу в присягу ногу». — «Кладу в присягу ногу». А сам стоїть. А лисичка-сестричка кричить: «Що ж ти стоїш? Клади ногу в присягу!»</p>
	<p>Він положив в капкан ногу, її притягнуло капканом. Тоді лисиця одбігла трошки і сміється: «Оце тобі, братику-вовчику, і вся присяга! Он біжить бог з кійком, а за ним паламар іде!» Це, бач, на охотника, а за ним ішла собака; так вона і назвала його богом, а собаку паламарем.</p>
	<p>Охотник убив вовка.</p>
	<p>Так лисиця хитрувала, поки вовка справдувала і стала сама жить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця і вовк на присязі. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 47. Зап. П. Іванов у с. Ново-Катеринославль Куп’янського пов. Харківської губ. від І. Рудича. Час запису не зазначений. Відділ рукописів Інституту етнографії ім. М. М. Миклухо-Маклая АН СРСР (Москва)., ф. 22, од. зб. 331, арк. 68—69.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
