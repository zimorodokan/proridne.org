<!--#include virtual="/-/inc/general__page_start.inc" -->
<title>Козина хатка ☼ Українська народна казка ☼ Народна творчість</title>
<meta name="Description" content="Українська народна казка Поділля «Козина хатка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козина хатка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козина хатка <br><span class="article__headerDescription">Українська народна казка Поділля</span></h1>
	<p>Жив собі на світі бідний парубок. Не мав він ні рідних, ні домівки, ні латки землі, тож поневірявся по наймах. Надокучило йому на інших працювати. І надумав він піти по світу, пошукати щастя.</p>
	<p>Довго йшов парубок полями та луками й нарешті увійшов у ліс. А ліс був прадавній, густий, несходимий. Страшно стало парубкові. І радий би повернути назад, та з дороги збився.</p>
	<p>Довго блукав він лісовими нетрями, аж дивиться — перед ним простора галявина, а на галявині якась кумедна, що він досі й не бачив такої, хатка стоїть.</p>
	<p>Пішов парубок ближче й очам віри не йме: стіни в хатці зроблено з сиру, димар на ній — з масла, піч розбирати, стіни колупати та в рот шматки запихати. Наївся донесхочу. Підійшов до підвіконня, щоб цукром поласувати, аж чує якийсь тупіт у лісі. Бачить, збіглася на галявину незлічена сила диких кіз. Ще більше злякався парубок і шуг під піч. Коли чує, одна коза, мабуть, найстарша між них, каже:</p>
	<p>— Хтось обідрав нашу хатку! Шукайте винуватця!</p>
	<p>Обнишпорили кози всі закутки, але парубка не знайшли. Напекли вони млинців, відтопили сиру, масла й полагодили хатку. На ранок знову пішов весь табун у ліс, а одну козу за сторожа лишили. Сидить хлопець під піччю. їсти йому страх як хочеться, та боїться вилізти. А коза лежить проти дверей, оком не зморгне. «Нажену-но я на неї сон», — подумав хлопець і забурмотів:</p>
	<p>— Спи, очко! Спи, друге!</p>
	<p>От одне око в кози й заплющилось.</p>
	<p>— Спи, очко! Спи друге!</p>
	<p>Заснула коза. Виліз хлопець з-під печі, наївся млинців з маслом та сиром, навіть кусок підвіконня відкусив і назад шмигнув під піч. Надвечір повернулися кози. Бачать коза-сторожиха спить, а хатку знов пошкоджено. Накинулись вони на сторожиху з рогами. А та плаче:</p>
	<p>— Не винна я! На мої очі сон нагнали.</p>
	<p>Зібрались кози на галявині у велике коло і стали раду радити. Потім полагодили хатку й лягли спати. Вранці табун знов пішов на пасовище, а за сторожа лишив іншу козу, в якої було вже аж три ока. Тим часом хлопець, не знаючи про це, став присипляти козу тими ж словами, що й минулого разу. А як приспав два ока, то виліз з-під печі і прямцем до сирної стіни. Та тільки відколупав шмат, коза як замекає!</p>
	<p>Всі кози почули, прибігли з лісу й ну буцати парубка рогами.</p>
	<p>— Кізоньки милі! Кізоньки любі! Не бийте — вік вам служитиму! — почав просити бідолаха.</p>
	<p>Кози й пожаліли його.</p>
	<p>— Ну, гаразд, каже старша коза, — залишайся в нас жити і будеш нам за пастуха.</p>
	<p>Зостався хлопець у козиній хатці. Пас кіз, доїв, доглядав. І роздаровував їх таким же біднякам, як і сам. Відтоді прижилися кози біля людей і стали їм у великій пригоді.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>37 (6365). Козина хатка. СУС —. Записала Д’ячук Інна 2009 року. Дячук Броніслава Федорівна. Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
