<!--#include virtual="/-/inc/general__page_start.inc" -->
<title>Горщок з грішми ☼ Українська народна казка ☼ Народна творчість</title>
<meta name="Description" content="Українська народна казка Покуття «Горщок з грішми» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Горщок з грішми.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Горщок з грішми <br><span class="article__headerDescription">Українська народна казка Покуття</span></h1>
	<p>Жили собі чоловік і жінка. Мали двох синів. І робили собі всі разом. Чоловік ходив до Мошка, бо мали оба союз, дружили межи собою. А той жид Мошко мав поле, ґазда він був. Поженив сей чоловік своїх синів і розділив їх маєтком. По п’ятнадцять моргів поля їм дав. Одному п’ятнадцять і другому п’ятнадцять. А собі не лишає ніц поля до смерти, бо сини в него дуже добрі.</p>
	<p>Але умирає його жінка, і він лишається самий. Поки годен був робити, то й було добре. А як став не годен робити, невістка старшого сина, жінка така мудра, каже:</p>
	<p>— Ідіть трохи до молодшого, ви однако розділили їх. Прийшов він до молодшого сина та й каже:</p>
	<p>— Я прийшов трохи вже бути у вас.</p>
	<p>А друга невістка, молодшого сина жінка, була дурніша. Та й каже вона:</p>
	<p>— Дєдю, ви однако дітей розділили, то будете добу в нас, а добу в него, в старшого сина.</p>
	<p>І почав старий ходити то до одного, то до другого. По добі. Думає старий: «Я то в одного, то в другого, а Мошко має лиш одного сина Сруля. То одну ніч ночує в Сруля, а другу де?» Прийшов старий до Мошка, а той питає його:</p>
	<p>— Що то є? За тебе люди селом говорять, що тобі біда. А він каже йому:</p>
	<p>— Біда, бо до хати мене не пускають. Кажуть, що я воші маю. В стайні ночую. Сардачина й опалчина — тим ся укриваю.</p>
	<p>Каже йому Мошко:</p>
	<p>— Лягай на лужко.</p>
	<p>Постелив йому Мошко, вніс їсти. А старий каже:</p>
	<p>— Біда моя. Я ходити не годен то до одного, то до другого. Прийдеться мені через діти стратити свою душу.</p>
	<p>А Мошко йому:</p>
	<p>— Не трать. Я тобі поможу. Набирає він у горнець грошей.</p>
	<p>— У котрого ти сьогодні будеш ночувати?</p>
	<p>— У молодшого.</p>
	<p>— Сруль тобі піднесе досвіта гроші. А ти маєш їх сушити, би невістка виділа. Трохи грошей витягнеш.</p>
	<p>Він горнець з грішми забрав, зайшов за стайню і Срулеви дав, того Мошка синови. Сам не несе, аби його за ті гроші не вбили. Перебув старий одну днину і йде на ніч до старшого сина. Прийшов та й каже:</p>
	<p>— Дайте що попоїсти.</p>
	<p>— Там у хліві мандибурка є, що я мала товчи свині. То беріть їжте, бо я більше нічого не маю вам дати їсти.</p>
	<p>Старий уночі спить і визирає Сруля. Надходить Сруль з грішми та й дає йому той горщик. А старий прийшов перед хату та й каже невістці:</p>
	<p>— Дай якоїсь верітчини. Я хочу гроші пересушити.</p>
	<p>— Там є сардачина й опалчина. І сушіть собі на тім гроші. Витяг він цілий кулак грошей та й на сардачину кладе. Тоді з сардачини бере та й назад ті гроші в горнець. А там лиш трохи було зверху грошей. Тоді він з тим горщиком за стайню зайшов і дав Срулеви. Той пішов з тими грішми додому. Виходить з хати син.</p>
	<p>— Дєдю, ніде не йдіть, не смішіться, лягайте на постіль. Що хочете будете мати.</p>
	<p>А тато каже:</p>
	<p>— Як-исте не пустили, то я буду ходити.</p>
	<p>Та й пішов у хату спати. А в днину зібрався і пішов до Мошка. Мошко злагодив йому горнець ще більший, як перший був, насипав у той горнець трохи якоїсь оливи, розколотив, аби було рідке, а поверх того наклав паперу. І горнець повен став. А зверху заліпили папером і написали на тім папері: «Коло кого я буду, того гроші». Дав йому Мошко мішок, і той поклав горнець у мішок.</p>
	<p>Приходить до старшого сина на ніч. Син каже:</p>
	<p>— Дєдю, ходіть до хати, не смішіться.</p>
	<p>Дали йому повечеряти, лягає він на постіль, а горнець у мішку кладе в голови. Дєдя спить, а син дивиться в мішок, що там є. Подивився, а там написано: «Коло кого буду, того гроші». Рано каже син дєдєви:</p>
	<p>— Дєдю, не йдіть ніде.</p>
	<p>— Так я вже, дитино, й ходити не годен.</p>
	<p>Молодший син прочув про ті гроші та й приносить дєдєви чиколядів, коржиків, цукерків. А старший:</p>
	<p>— А я що, коржиків не маю? І я дєдєви їх куплю.</p>
	<p>І вже сваряться оба. А тато лежить собі і дуже добре йому.</p>
	<p>День поза день, заслабає дєдя дужче. А сини від него не відступають. (Бо ж гроші має, то як відступати?) Дєдя вночі заснув та так і вмер. Старший ксьондза наймає і молодший ксьондза наймає. І хор найшли. А люди шумлять поза плечі:</p>
	<p>— Видко, що старий був біда. Не міг бути коло одного сина, а все ходив то туди, то сюди.</p>
	<p>Хор файно співав йому, і поховали старого. Просять людей на обід і оден, і другий син. Пообідали люди і розійшлися. Витягають вони той горнець, кладуть на стіл. А невістки й кажуть:</p>
	<p>— То таке... Ви будете оба битися. Треба закликати якогось мудрого чоловіка.</p>
	<p>А хто мудрий? Ксьондз наймудріший.</p>
	<p>Закликали ксьондза. Ксьондз подивився на той горнець і каже:</p>
	<p>— Ставайте поперед мене. Перед кого більше впаде, тому більше буде.</p>
	<p>І хоче стати ксьондз ширше, аби й йому щось упало. Взяв той горнець та й кинув до землі. І ксьондзови найбільше попало: його обілляла та олива, той дехбть і все, що там було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Торговиця, Городенківського району, Івано-Франківської області 5 вересня 1987 року Новосильський Іван Васильович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
