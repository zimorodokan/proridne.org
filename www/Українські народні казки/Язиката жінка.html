<!--#include virtual="/-/inc/general__page_start.inc" -->
<title>Язиката жінка ☼ Українська народна казка ☼ Народна творчість</title>
<meta name="Description" content="Українська народна казка Покуття «Язиката жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Язиката жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Язиката жінка <br><span class="article__headerDescription">Українська народна казка Покуття</span></h1>
	<p>Робив чоловік у дідича, охороняв у него ліси й стави. Приносив додому рибу, і зайців приносив, але жінці не казав, відки, бо жінка була дуже язиката. Вона не втримала б язик за зубами. Жінка питається, відки, а він каже, що риби наловив у лісі, а зайця в ставу. А вона каже:</p>
	<p>— Я піду з тобою.</p>
	<p>— Підеш зо мною завтра рано.</p>
	<p>Пішов він, зловив у лісі два зайці та й поклав їх у воду в осоку і підпер патиками. А риби накидав попід корчі в лісі, та купив колачиків прісних, таких бубликів, і понавішував їх на грушку.</p>
	<p>На другий ранок ідуть вони греблею, а в пана якась коза кричить на економії. Жінка питає чоловіка:</p>
	<p>— Хто це кричить? А він їй каже:</p>
	<p>— То чорт пана голить, а пан кричить, бо бритва тупа. Пішли вони далі, а чоловік каже:</p>
	<p>— Ади, заєць у ставу. Лови.</p>
	<p>І «зловили» вони тих зайців. Пішли в ліс, а він каже:</p>
	<p>— Ади, риба попід корчі. Лови, бо повтікає.</p>
	<p>«Наловили» тої риби, ідуть з лісу, але вже другим боком, а там на грушці колачики висять. Він каже:</p>
	<p>— Хмара врвалася колачева, і ці прісні колачики повісилися на грушку.</p>
	<p>Прийшли вони додому, а він їй каже, що в пана все риба в корчах є. А зайці в воді водяться. І прісні колачики все з хмари падають, порозповідав їй це та й жиють собі мирно далі.</p>
	<p>А в тиждень посварилися вони між собою. Вона біжить до пана та й каже:</p>
	<p>— Попам’ятаєш ти мене! Прийшла до пана та й розказує:</p>
	<p>— Пане, ви маєте такого злодія, що краде у вас рибу та й зайців. Це мій чоловік.</p>
	<p>А пан каже свому ґайдукови:</p>
	<p>— Іди заклич його сюди. Я йому платю, а він зайці та рибу носить? Приходить він, а пан каже:</p>
	<p>— Чоловіче, я тобі платю, щоби ти охороняв, а ти самий ловиш зайців та й рибу?</p>
	<p>— Прошу пана, не може цего бути. Хто це таке сказав? А жінка каже:</p>
	<p>— Це може бути, бо я сама свідок. Я була з ним у лісі. Була тоді, як колачева хмара врвалася і завісилася з колачами на грушці. А в лісі він казав мені ловити рибу попід корчі. А як ішли попри греблю, він мені показав, і я сама ймила двох зайців у ставу..</p>
	<p>Пан каже:</p>
	<p>— Колачева хмара йшла... Рибу попід корчі ловила і зайців у воді. Це неправда, — каже, — коли це таке могло бути?</p>
	<p>А вона каже:</p>
	<p>— Пане, пригадайте, це було тої суботи, як вас чорт тупою бритвою голив, а ви кричали, та як коза.</p>
	<p>Чоловік каже:</p>
	<p>— Бачиш, жінко, ти такого наговорила, і нічого в тому розумного нема.</p>
	<p>А пан сказав:</p>
	<p>— Дайте їй на дорогу двадцять п’ять гарапників та й най іде. Та й на тих гарапниках кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 4 серпня 1987 року Смульський Микола Дмитрович (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Язиката жінка <br><span class="article__headerDescription">Українська народна казка Поділля</span></h1>
	<p>Служив один чоловік у пана, і в того чоловіка була дуже язиката жінка. Що б чоловік їй не розказав, нічого не втаїть, все викаже. А тут чоловік вкрав в пана гроші і думає, що ж його робити. Наловив риби, розкидав по садку, калачі на деревах розвісив. Показав усе те жінці та й каже:</p>
	<p>— Ти знаєш, жінко, цієї ночі чорти будуть з пана шкуру знімати.</p>
	<p>А потім і признався, що гроші вкрав, тільки просив жінку нікому не казати. Жінка швиденько побігла до куми, а та до сусідки і все розплескали. Дійшло це діло до пана. От кличе він Івана.</p>
	<p>— Іване, ти в мене гроші вкрав?</p>
	<p>— Та хто ж вам казав?</p>
	<p>— Жінка твоя усім каже.</p>
	<p>— Та що ви, пане, вона такого наплете.</p>
	<p>— Ото давай її спитаємо.</p>
	<p>Привели жінку, а пан питає:</p>
	<p>— А що, жінко, правда, що Іван у мене гроші вкрав?</p>
	<p>— Правда, пане, правда.</p>
	<p>— А коли то було?</p>
	<p>— А тоді, як калачева туча йшла і в нашому садку багато риби було. Отоді, пане, тоді, як з вас чорти шкуру знімали.</p>
	<p>— Правда твоя, Іване, — каже пан, — що з твоєї жінки візьмеш? Нерозумна та й годі.</p>
	<p>Повірив пан Іванові, що той грошей не брав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>72 (6026). Язиката жінка. СУС 1381. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Покуття/">Фольклор Покуття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
