<!--#include virtual="/-/inc/general__page_start.inc" -->
<title>Як пропав багатий вуйко ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як пропав багатий вуйко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пропав багатий вуйко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пропав багатий вуйко <br><span class="article__headerDescription">Українська народна казка Гуцульщини</span></h1>
	<p>Було собі два брати, один бідний, а один багач. І той бідний мав сина. І помер бідний, і хлопець лишився сиротою. Пішов він до вуйка, аби вуйко його навчив, як жити. А вуйко каже, що нема правди на світі.</p>
	<p>— Ні, є правда на світі, — каже хлопець.</p>
	<p>— Нема.</p>
	<p>— То даймося в суд. Най розсудять нас, чи є правда на світі, чи нема.</p>
	<p>Вуйко каже:</p>
	<p>— Маємо йти, і кого здибаєм, будемо питати, чи є правда на світі, чи нема. Будем питати до трьох раз.</p>
	<p>Ідуть вони і здибали стару кобилу. І питаються, чи є правда на світі, чи нема. А кобила сказала, що коли би була правда, то її би хазяїн не прогнав на старість. Нема правди на світі.</p>
	<p>Ідуть далі, здибали старого пса. І пес сказав так:</p>
	<p>— Коли би була правда на світі, мене би на старість не нагнали від хати. Нема правди на світі.</p>
	<p>Ідуть далі і здибають стару бабу. Питають її, а баба каже, що нема правди на світі, бо її діти її відрядили, і вона просячи ходить. Якби була правда, то діти її утримували б, а вони післали її просити.</p>
	<p>І вуйко забрав у хлопця все, що в него було, бо хлопець програв. Хлопець пішов у ліс вішатися. Підходить він до дерева, а тут надбіг вовк. Хлопець поліз на дерево, бо боявся вовка. Вовк зачув людину і нюшить під дубом, не вступається. А хлопець не злазить з дуба.</p>
	<p>А під той дуб прийшли три чорти і говорять собі. А вовк утік. Каже один чорт:</p>
	<p>— Що ти нині робив?</p>
	<p>— Я в однім селі заткав малиновим корчем воду. І нема води, і люди будуть грішити, і нам буде дохід.</p>
	<p>А другий каже:</p>
	<p>— Я мучу цареву доньку. Цілий день я мучу її. І ніхто її не виходить, такого лікаря нема. Є лиш один лік — утесати глухого вугла і підкурити її димом з тих трісок. І вона одужає.</p>
	<p>Як зійшло сонце, він зліз з дуба і пішов у те село. І здибає на дорозі бабку, що несе воду.</p>
	<p>— Бабко, — каже, — дайте води напитися. Бабка каже:</p>
	<p>— Я не дам, бо мені самій мало. Я виляпала, так далеко несучи.</p>
	<p>— Бабко, — каже, — я зараз так зроблю, що буде у вас доста води.</p>
	<p>Дала вона йому напитися, і він пішов та витягнув той корч, і була вже вода на ціле село.</p>
	<p>Та й пішов він до царя. Утесав глухого вугла, підкурив доньку, і чортисько вступився. І цар сказав йому, щоби він жив у него, в царя. І дав йому частину царства. Та й там він осівся.</p>
	<p>А багач учув, що той уже в царя, та й пішов до него запитатися, як він попав до царя. І хлопець сказав, що вішався, і прийшли три чорти. І говорили під дубом, а він чув. Все розказав хлопець.</p>
	<p>Багач і собі пішов до того дуба. А чортів не було. Аж тоді прийшли вони до дуба, як він уже завісився. І щезли би та пропали забрали його душу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 16 липня 1987 року Стовп’юк Анна Лук’янівна (1903 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
