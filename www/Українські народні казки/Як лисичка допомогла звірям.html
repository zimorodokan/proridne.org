<!--#include virtual="/-/inc/general__page_start.inc" -->
<title>Як лисичка допомогла звірям ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як лисичка допомогла звірям» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лисичка допомогла звірям.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лисичка допомогла звірям <br><span class="article__headerDescription">Українська народна казка Гуцульщини</span></h1>
	<p>Одного разу в лісі, де царем звірів був лев, з’явився такий звір, що кого не стріне на свому шляху, всіх заїсть. Лисичку, вовка, зайчика — всіх заїдає. Зібрав лев усіх звірів, що є в лісі, і сказав:</p>
	<p>— Хто би пішов того звіря вбити?</p>
	<p>І ніхто не погоджувався. Лев сказав:</p>
	<p>— Може, ти, вовче? А вовк сказав:</p>
	<p>— Ні. В мене маленькі вовченятка, і коли той звір мене вб’є, то й вони загинуть.</p>
	<p>А лев каже:</p>
	<p>— Хіба лисиця піде.</p>
	<p>А лисичка й собі каже:</p>
	<p>— Ні, в мене маленькі лисенятка. А лев:</p>
	<p>— Ти хитра і мусиш іти. Бо як ти не підеш, то я сам тебе вб’ю. Вона каже:</p>
	<p>— Якщо ти маєш мене вбити, то краще піду.</p>
	<p>І вона пішла. На своєму шляху до звіра вона побачила керничку. Заглянула в ню і побачила, що в керничці відбивається, як у дзеркалі, вона сама. І вона кликнула:</p>
	<p>— Лисиця!</p>
	<p>А звідти їй відбився звук: «Лисиця!» І їй прийшла в голову дуже хороша думка. Вона підійшла до того звіра і сказала:</p>
	<p>— Ти знаєш, що в твого брата сьогодні день народження? А він каже:</p>
	<p>— В якого брата? Я один такий. Я зараз тебе тут заїм. А вона каже:</p>
	<p>— Ходи, я покажу, якого.</p>
	<p>І вона повела його до тої кринички і каже:</p>
	<p>— Подивися, він там.</p>
	<p>Той подивися і там, у тій воді, відбився. І каже:</p>
	<p>— У тебе сьогодні день народження?</p>
	<p>А звідти відбивається: «День народження». Він каже:</p>
	<p>— Ходи сюди, до мене, а не я до тебе. А то відбивається: «...не я до тебе».</p>
	<p>А той звір каже:</p>
	<p>— Ну добре, я йду.</p>
	<p>І штрик у ту криницю, і там утопився.</p>
	<p>І цар звірів лев лисицю нагородив і сказав, би в лісі всі вже спокійно і мирно жили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Вербовець, Косівського району, Івано-Франківської області 1 грудня 2003 року Крицкалюк Роман Дмитрович (1992 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
