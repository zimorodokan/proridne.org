<!--#include virtual="/-/inc/general__page_start.inc" -->
<title>Сон про землю ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Сон про землю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сон про землю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сон про землю <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>На м’якій постелі глибоким сном спить хлопчик. Сниться хлопчині дивний сон: чує він страшенний тріск, якби стріляли з пушок. А на те розкрилася величезна яма, стіни розійшлися і в хаті стало видно, як удень. З ями виходить стара баба, худа й обідрана, але висока-висока, на сім метрів підвелася в небо. Плаче баба й стогне:</p>
	<p>— Синку, чи впізнаєш ти мене? Я — земля, я твоя — баба...</p>
	<p>— Чого плачете, бабко? — питає хлопчина.</p>
	<p>— Плачу, бо жадібний дядько біду зі мною робить. Він мене оре й оре і кожного разу одне зерно сіє. Він тільки бере, а мені добрив не дає, не годує. Скажи це йому.</p>
	<p>— Добре, бабко, передам, що ви мені казали.</p>
	<p>А земля скаржиться далі:</p>
	<p>— Та у мене ще не все...Слухай далі, дитинко. Городник ліпше робить: він не сіє моркву чи петрушку весь час на одному місці. Городник має землі мало, тому турбується про неї. А польовик сіє соняшник та соняшник. Марно сподівається він на урожай. Я йому не віддячу доти, поки він не дасть мені пошани. Кажи польовикові, щоб не забував про мене. Тоді я дам багатий урожай. Твльки скажи, щоб сіяв і траву.</p>
	<p>— Так, бабко, я скажу, аби він знав.</p>
	<p>— Заїв мене бур’ян, як ослабле тіло поїдає пошесть. Але ж його не так тяжко вибрати. Треба тільки поле зорати і дати йому спочинок. Я хоч і стара, та маю вічну силу. Ти видиш, синку, що у мені є немало соків, раз кожна рослинка тягне своє устами. Але навіть молода мати, яка плекає дитину, мусить перепочити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>236 (7382). Сон про землю. СУС —, новотвір. Записала Свистун Анна 2009 року. Кобець Параска Федосівна (1923). Дніпропетровська область, Межівський район, Межова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сон про землю <br><span class="article__headerDescription">Українська народна казка Поділля</span></h1>
	<p>На м’якій постелі глибоким снам спить хлопчик Іванко.</p>
	<p>Сниться хлопчині дивний сон: чув він страшенний тріск, такий тріск, якби стріляли зі ста гармат. А на те розкрилася величезна яма, стіни розійшлись, і в хаті стало видно, як удень. З ями виходить стара баба, худа і обідрана, але висока-превисока, на сім метрів піднялася в небо. Плаче баба й стогне:</p>
	<p>— Іванку-у! Іванку-у-у! Чи впізнаєш мене? Я — земля! Я — твоя баба.</p>
	<p>— Чого плачете, бабко? — питає хлопчина.</p>
	<p>— Плачу, бо жадібний ґазда біду робить зі мною. Він мене оре й оре, та кожного разу одне зерно сіє. Він тільки бере, не дає мені добрив, мене не годує. Передай йому...</p>
	<p>— Добре, бабко, передам, що ви мені казали.</p>
	<p>Земля скаржиться далі:</p>
	<p>— Та у мене ще не все... Слухай далі, дитинко. Городник ліпше робить: він не сіє моркву, петрушку чи мак весь час на одну грядку. Городник має землі мало, тому турбується про неї. А польовик сіє пшеницю за пшеницею або то жито, то пшеницю. Ой, марно сподівається він на гаразди. Я йому доти не віддячу, доки не дасть і мені поживу! Кажи польовикові, хай не забуває і про мене. Тоді я дам багатий урожай! Дам йому повний колос і довгу солому. Дістане від мене за один рік більше, як дістає тепер за три роки. Тільки скажи, щоб сіяв і траву.</p>
	<p>— Так, так, бабко,— обіцяв хлопець,— я скажу, аби він знав!</p>
	<p>Земля все ще стогне:</p>
	<p>— Заїв мене бур’ян, як заслабле тіло заїдав пошесть. Але ж його не так тяжко знищити. Тільки треба нивку добре поорати і дати їй спочинок. Та ще раз кажу, синку, не сіяти одне зерно двічі, підряд за собою! Кажу тобі свою велику правду, і передай людям: дурний той чоловік, котрий нарікав, ніби в нього погана земля. Я, хоч і стара, та маю вічну силу! А поганий хіба той, хто погано думає про мене і погано дбає.</p>
	<p>— Добре, бабко, добре! Я скажу про все.</p>
	<p>Земля тяжко зітхнула:</p>
	<p>— Ти видиш, Іванку, що у мені є немало соків, раз кожна рослинка тягне своє устами — пшениця, жито, овес, кукурудза. Але й молода мати, яка собі плекає дитинку, мусить перепочити. Розумієш?</p>
	<p>— Я вас, бабко, добре зрозумів! Усе скажу людям! — вигукнув Іванко і прокинувся.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>88 (6044). Сон про землю. СУС —, новотвір. Записала Матвійчук Ганна 2008 року. Матвійчик Галина Дементіївна (1939). Хмельницька область, Старокостянтинівський район, Кучівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
