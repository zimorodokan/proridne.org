<!--#include virtual="/-/inc/general__page_start.inc" -->
<title>Чого журилися дочка й мати ☼ Українська народна казка ☼ Народна творчість</title>
<meta name="Description" content="Українська народна казка Буковини «Чого журилися дочка й мати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чого журилися дочка й мати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чого журилися дочка й мати <br><span class="article__headerDescription">Українська народна казка Буковини</span></h1>
	<p>Були собі чоловік і жінка і мали дівчину. І вже та дочка так виросла, що можна було їй і віддаватися. А мама зварила обідати та й каже: — Біжи, дочко, принеси води холодної. Вона вийшла, бере воду, а козак їде на кони та й каже:</p>
	<p>— Добрий день, дівчино моя!</p>
	<p>А вона вже ту воду й не несе, лиш сіла на керниці та й задумалася. Козак казав: «Добрий день, дівчино моя», а вона не має ні подушок, ні вереток. Виходи з хати її мама.</p>
	<p>— Що ти, дівко, пішла та й не несеш воду?</p>
	<p>— Ой, мамо, їхав козак та й казав: «Добрий день, дівчино моя». А я не маю ні подушок, ні вереток. Як же я буду віддаватися?</p>
	<p>Вже й мама задумалася. Сидять обидві на керниці та й журяться. Виходи тато.</p>
	<p>— Що ви пішли-сте обидві та й сидите? Обід застигає. А стара каже:</p>
	<p>— Старий, чекай-но. Їхав козак та й казав: «Добрий день, дівчино моя». А вона не має ні подушок, ні вереток. Як буде віддаватися? Що будем робити?</p>
	<p>А старий їм:</p>
	<p>— Най вас бог поб’є! Іду від вас у світ. Як найду дурніших за вас, то вернуся, а як не найду, то вже сюди не прийду.</p>
	<p>Та й пішов чоловік. І навіть не обідав.</p>
	<p>Іде він одним селом, дивиться: чоловік з жінкою бігають з віниками кругом хати, хочуть сонце загнати до хати. А дядько їм і каже:</p>
	<p>— Що це ви робите?</p>
	<p>— Що робим? У людей є сонце в хаті, а в нас нема. Хочем, щоб і в нас було в хаті сонце.</p>
	<p>А він їм:</p>
	<p>— Дайте три рублі, то і у вас буде сонце в хаті.</p>
	<p>— Дамо, — кажуть.</p>
	<p>Тоді він бере сокиру, прорубує вікна і пускає їм сонце до хати. І вже має три рублі. Пішов далі. Іде, дивиться: чоловік тягне свиню на хату, щоб паслася, бо на хаті виросла трава. А дядько питає:</p>
	<p>— Що це ви робите?</p>
	<p>— Треба, щоб вона спасла траву на хаті, і не годні ми її висадити.</p>
	<p>— Дайте три рублі, і вона спасе.</p>
	<p>Поклав він драбину, виліз на хату, скосив траву, і свиня ту траву з’їла. І дали вони йому три рублі.</p>
	<p>Заробив чоловік шість рублів і вернувся додому, бо знайшов дурніших за дочку й жінку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 11 серпня 1984 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
