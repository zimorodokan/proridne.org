<!--#include virtual="/-/inc/general__page_start.inc" -->
<title>Скарб ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Скарб» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Скарб.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Скарб <br><span class="article__headerDescription">Українська народна казка Кіровоградщини</span></h1>
	<p>Були собі дід і баба, і було у них на полі просо. Все його дід стеріг. Прийшов пообідати й каже:</p>
	<p>— Біжи, синку, в поле просо стерегти.</p>
	<p>Пішов він у поле просо стерегти. Йде і чує, щось у просі говорить:</p>
	<p>Ось і хлопчик іде, пундики несе.</p>
	<p>Як візьму я хлопця за волосся,</p>
	<p>Закину його в чорні ліси.</p>
	<p>Буду хлопця терти і м’яти,</p>
	<p>І не буде кому хлопця обороняти.</p>
	<p>Прийшов він додому і каже:</p>
	<p>— Щось у нашому просі є.</p>
	<p>— Брешеш, — каже тато, — захотів ти їсти й прийшов додому. Йди, доню, ти в поле просо стерегти.</p>
	<p>Йде дівчина по полю і чує, в просі щось говорить:</p>
	<p>Ось і дівчина іде, пундики несе.</p>
	<p>Як візьму я дівчину за волосся,</p>
	<p>Закину її в чорні ліси.</p>
	<p>Буду дівчину терти і м’яти,</p>
	<p>І не буде кому її обороняти.</p>
	<p>Прийшла вона додому і каже:</p>
	<p>— Справді, тату, щось у просі таки є.</p>
	<p>— Брешеш, — каже батько, — не захотіла просо стерегти та й пішла додому.</p>
	<p>Пішла баба в поле. Йде і чує, що у просі щось розмовляє. Злякалася баба й побігла додому. Прийшла вона й каже:</p>
	<p>— Правда, діду, щось й справді є в просі.</p>
	<p>— Брешеш. Піду я в поле, перевірю.</p>
	<p>Іде і чує, справді щось в просі є. прийшов додому й каже:</p>
	<p>— Піду до попа, щоб він просо освятив.</p>
	<p>Йде дід з попом та й чують, щось говорить у просі. Злякався піп та й навтьоки. Стоїть дід сам і баче, хлопець іде. А щось у просі знову говорить. Хлопець все прислухається, звідки голос йде. А воно йому каже:</p>
	<p>— Підійди!</p>
	<p>Підходе хлопець, аж поки не побачив, а тоді як ударить про ньому булавою, а воно розсипалося грішми.</p>
	<p>Хлопець переділив гроші з дідом та й пішли вони додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (7980). Скарб. СУС —. Записала Глизь Анжела 2010 року. Голик Ніна Петрівна (1931). Кіровоградська область, Олександрійський район, Михайлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
