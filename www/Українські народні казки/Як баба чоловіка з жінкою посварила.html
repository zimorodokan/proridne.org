<!--#include virtual="/-/inc/general__page_start.inc" -->
<title>Як баба чоловіка з жінкою посварила ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як баба чоловіка з жінкою посварила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як баба чоловіка з жінкою посварила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як баба чоловіка з жінкою посварила <br><span class="article__headerDescription">Українська народна казка Бойківщини</span></h1>
	<p>Були собі молоді люде, парубок і відданиця. І пібралися вони. І стали прекрасно жити. І стали їм завидіти всі люде. Завидіти, що ця пара молодих прекрасно жиє.</p>
	<p>А чортови то теж не подобалося. І прийшов він до них до хати. А тоді були курні хати. У хаті були гряди. Чорт задумав вилізти на гряди і пильнувати, і поюдити ту молоду пару. Коли жінка вийде з хати і останеться сам чоловік, чорт злазить з гряди, стає видимий в образі людини і зачинає з ним говорити:</p>
	<p>1Порівняно з варіантом, записаним 6 ХІ 1976 р. від Г. Кучурки в Білівцях Хотинського р-ну Чернівецької обл.. (див. т.Х 474-475). Хотинський р-н у Бесарабії і Турківський на Бойківщині, такі віддалені один від одного, від часів Галицько-Волинського князівства не входили разом до якогось державного утворення аж до 1940 р.</p>
	<p>— Твоя жінка там має каваліра, там має другого. Ти робиш, а твоя жінка пропущає майно.</p>
	<p>А він говорить:</p>
	<p>— Я не виджу нічого злого. Як побачу, то буду говорити.</p>
	<p>— То щоб дав мені знати, — каже чорт.</p>
	<p>І зник чорт, нема його. Наколи чоловік вийшов з хати, а жінка зайшла, чорт з’явився перед жінкою і таке саме говорить:</p>
	<p>— Твій чоловік має всілякі білявки.</p>
	<p>Вона йому каже:</p>
	<p>— Не може бути. Він мене любить. Він з білявками не ходить. А чорт говорить:</p>
	<p>— Я тобі, жінко, докажу, що будеш видіти.</p>
	<p>І вже трошки має жінка на чоловіка сумнів, а чоловік на жінку. Але нічого не виказують. І так се протягається день за днем. І доходить до семи років. І чорт нічого не може зробити. Висох чорт на грядках, як тріска, бо там сильна жара. Зліз він з тих гряд, іде по дорозі і стрічає бабу. Баба йде по воду. Та й каже вона чорту:</p>
	<p>— Що ти, чорте, за тих сім років зробив?</p>
	<p>А він говорить:</p>
	<p>— Я нічого не зробив. В ті родині я сім років просидів і не міг нічого зробити.</p>
	<p>— Ах, — каже, — ти чорте дурний! А я за один день зроблю, що вони будуть мати гризоту межи собою.</p>
	<p>— Як ти це зробиш, я дам тобі багато золота.</p>
	<p>А чоловік з тої пари пішов косити. Приходить баба до тої молодої жінки, поклонилася.</p>
	<p>— Добре рано!</p>
	<p>Жінка каже:</p>
	<p>— Доброго здоровля.</p>
	<p>— Що ти робиш, жінко?</p>
	<p>— Варю їсти свому чоловікови, бо пішов косити.</p>
	<p>Ех ти, — каже, — дурна. Не знаєш ти, що він робить. Він собі найшов коханку, обіймає її, цілує, а ти бідна коло худоби ходиш, їсти йому вариш. Пізніше ти ввидиш, що воно з того вийде.</p>
	<p>І вона вже собі подумала: «Може то й правда? Він так рано пішов косити». А все одно їсти варить. Наварила, в горці понасипала і збирається нести чоловікови.</p>
	<p>А в той час баба побігла в поле і сказала чоловікови:</p>
	<p>— Ох ти, чоловіче! Косиш, гаруєш, а твоя жінка має побратима. Обіймається у хаті. Вона тобі сьогодні винесе їсти пізніше, бо вона не мала часу.</p>
	<p>А вона винесла їсти, але пізно. Говорить чоловік її:</p>
	<p>— Де ж ти була дотепер, що ти так пізно винесла їсти?</p>
	<p>А вона йому говорить:</p>
	<p>— Ніже корови подоїла, ніже телята покормила, і час пройшов. Я тому й спізнилася.</p>
	<p>Але чоловікови вже гірко на серци, він думає, що вона має побратима.</p>
	<p>— Ти, — каже, — жінко, маєш уже другого.</p>
	<p>А вона вже взлилася, бо вона не має нікого. І межи ними вже сварка. І чоловік уже не хоче їсти. Взяв ті горшки, поперевертав і повідкидав від себе геть.</p>
	<p>А чорт то все видів. Стрінувся він з бабою і каже:</p>
	<p>— Бабо, ти права. Скільки з мене тепер, скільки тобі заплатити?</p>
	<p>А вона каже:</p>
	<p>— Я піду до чоловіка, до свого діда. І з ним пораджуся.</p>
	<p>Пішла баба до чоловіка і говорить:</p>
	<p>— Чоловіче, що робити? Я договорилася з чортом, що ту пару поворошу. І мішок золота дає за то, але щоб я взяла з собою найвірнішого друга.</p>
	<p>А дід говорить:</p>
	<p>— А хто ж тобі найвірніший друг, як не я?</p>
	<p>І на призначене чортом місце вийшли дідо й баба. І сидять, сидять — чорта нема. І сиділи вони, сиділи, і захотілося їм спати. І заспали обоє. А чорт перекинувся на красну молодицю, прийшов і застав, що вони сплять. Розбудив чоловіка тихо та й каже:</p>
	<p>— Ти вбий тоту свою бабу. Убий її, а я тобі дам мішок золота і сама віддамся за тебе.</p>
	<p>І дідо згодився на то. Чорт каже:</p>
	<p>— На ніж. І заріж її.</p>
	<p>Він узяв ніж у руку, підняв її догори і хотів бабу зарізати. А чорт придержав дідову руку з ножем, розбудив бабу і каже:</p>
	<p>— Видиш, ми мали згоду, щоб ти взяла з собою найвірнішого друга?</p>
	<p>— А хто ж найвірніший друг, як не чоловік?</p>
	<p>— Було собі взяти пса, — каже чорт до баби. — Я би був надійшов, а пес був загавкав. І ти би пробудилася, і я віддав би тобі золото, бо я програв. Ти мені допомогла з тими молодятами. А золота для тебе нема.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>104 (1741). Як баба чоловіка з жінкою посварила. СУС (1353)+(824). 1 квітня 1988 р. Ільницький Василь Йосипович (1925). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
