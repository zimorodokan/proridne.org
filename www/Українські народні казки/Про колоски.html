<!--#include virtual="/-/inc/general__page_start.inc" -->
<title>Про колоски ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про колоски» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про колоски.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про колоски <br><span class="article__headerDescription">Українська народна казка Полтавщини</span></h1>
	<p>Колись давно-давно жив один цар. Дуже він любив свої володіння, був великим господарем. От вирішив одного разу піти по своєму царстві, подивитися, як господарює простий люд.</p>
	<p>Іде день, два, три, приходить у одне село. Сідало за обрій сонечко, люди йшли з поля і несли хлібні колоски. А ті колоски були такі великі та важкі, що зерно вкрило всю дорогу. Цар і запитує у прохожих:</p>
	<p>— Чому розкидаєте зерно, адже це хліб?</p>
	<p>— Ой, ти бачиш, які родять у нас колоски, вистачить усім.</p>
	<p>Не сподобалось це царю. Пішов він далі. Минає ріки, ставки, заходить у друге село. Бачить цар, що біля кожної клуні лежать гори колосків, дощ їх мочить. Питає:</p>
	<p>— Чому ви не сховаєте колоски, адже вони погниють?</p>
	<p>— А ми собі вже заготовили вдосталь зерна. Це зайве, нам не потрібне, хай гниє, — відповіли люди.</p>
	<p>Засмутився цар і пішов далі. Минає чагарники, гаї, діброви, приходить у третє село. Дивиться, на полях сніг лежить, а колоски не всі зібрані. Запитує людей:</p>
	<p>— Чому ви з поля не зібрали весь урожай?</p>
	<p>— А навіщо? Ми взяли стільки колосків, скільки потрібно, а ті зайві. Хай пропадають.</p>
	<p>Розсердився цар. Вийшов на круту гору і почав просити вітра-лиходія:</p>
	<p>— Вітре, махни своїм рукавом, подми так, щоб на колосках не лишилося жодної зернини.</p>
	<p>Вітер з радістю взявся за роботу. Нагнав сірі хмари, нахиляє колоски до землі, струшує з них зернини. Коли це раптом чує цар голос з гори :</p>
	<p>— Ти сердитий на людей за їхню недбалість, а тварин чому не пожалієш? Лиши зернинки хоч котові та собаці.</p>
	<p>Наказав цар вітрові зупинитися. Подумав, що й справді тварини не винні. І лишив по декілька зернинок на кожному колоску.</p>
	<p>З того часу люди почали берегти колоски, з поля збирають до зернини. А в кожному дворі стали жити коти та собаки. Селяни з любов’ю до них ставляться, піклуються, вважають своїми меншими братами. Це дяка тваринам за врятовані колоски.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>55 (4655). Про колоски. СУС —, вар. 2514, 3902. Записав Хоменко Євген (9 клас) 2008 року. Білик Ніна Василівна (1939). Полтавська область, Лохвицький район, Піски</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
