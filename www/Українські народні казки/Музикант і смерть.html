<!--#include virtual="/-/inc/general__page_start.inc" -->
<title>Музикант і смерть ☼ Українська народна казка ☼ Народна творчість</title>
<meta name="Description" content="Українська народна казка Покуття «Музикант і смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Музикант і смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Музикант і смерть <br><span class="article__headerDescription">Українська народна казка Покуття</span></h1>
	<p>Сидить музикант на подвір’ї, перед своїм домом на пни, і грає в трембіту. А Смерть іде й каже:</p>
	<p>— Яку ж ти славу по собі лишиш, як ти нікого не навчив грати? Ніхто тебе не згадає, як ти помреш. Ні дитини ти не маєш, ні скотини. Ніхто за тобою не заплаче.</p>
	<p>Як узяв він трембіту, як заграв, як затрубив! Збіглися люди, ціле подвір’я. Молодь, дівчата. Плачуть:</p>
	<p>— Таточку наш, батечку наш, хто нам буде так грати, хто нас буде так веселити, як тебе Смерть забере?!</p>
	<p>Узяли вони Смерть у танець. Він грав, а вони танцювали. Смерть так ся змучила! І сказала, що й за десять років за ним не прийде.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Торговиця, Городенківського району, Івано-Франківської області 2 вересня 1987 року Липчук Євдокія Федорівна (1897 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
