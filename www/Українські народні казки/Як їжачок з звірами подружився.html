<!--#include virtual="/-/inc/general__page_start.inc" -->
<title>Як їжачок з звірами подружився ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як їжачок з звірами подружився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як їжачок з звірами подружився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як їжачок з звірами подружився <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив у лісі їжачок. Добре жилося йому в лісі, досхочу міг їсти різних фруктів та ягід. Вони самі наколювались на голочки і ніби просились до рота. Та не вистачало їжачкові одного — вірного друга. Всі, з ким він хотів заговорити, тікали від нього, бо боялися його колючок. Навіть лисиця та вовк, які, здавалося, нікого й нічого не боялися, і ті, забачивши їжачка ще здалеку, намагалися обходити його стороною.</p>
	<p>А що вже говорити про зайця? Кожен ранок цього звірка починався тим, що він обходив свій будиночок з усіх сторін, роздивляючись, чи не притаїлася там ця «страшна тварина». Одного разу заєць таки натрапив на бідного їжачка, який не встиг сховатися під листям і притаївся біля деревини. Побачивши «колюче страховище» (саме так називали його лісові звірі), заєць злякався так, що навіть знепритомнів і впав прямо на їжачка. А коли ж прийшов до тями, то, крім переляканого ведмедя, який прийшов до зайця в гості і, заставши його в такому вигляді, подумав, що він помер, нікого навкруги себе не побачив.</p>
	<p>— Постійте, я хочу з вами приятелювати! — благав їжачок, коли зустрічав когось із звірів. Та вслід чув лише тупіт ніг переляканих тварин.</p>
	<p>Одного осіннього дня їжачкові було так самотньо, він ішов лісом і гірко плакав. Раптом почув чийсь тоненький голосок.</p>
	<p>— Їжачок, їжачок! Я тебе знаю! Постій!</p>
	<p>Їжачок оглянувся довкола, але нікого не побачив.</p>
	<p>— Це, мабуть, від самотності мені вже почало таке вчуватися, — подумав вголос їжачок і пішов далі, ковтаючи гіркі сльози.</p>
	<p>— Єй-єй! — знову загукав невідомий голос. — Зачекай!</p>
	<p>І раптом їжачок побачив прямо біля своїх ніжок маленького мураху. Мураха стояв і дивився на нього добрими співчутливими очима.</p>
	<p>— Ти чому не втікаєш від мене? — запитав його здивований їжачок.</p>
	<p>— Тому, що я навмисне чекав тебе тут, адже ти кожного дня прогулюєшся по цій стежині, — відповів мураха.</p>
	<p>— І ти мене зовсім не боїшся? — запитав їжачок.</p>
	<p>— Аніскілечки. Ти мені нічого поганого не зробив, а навіть навпаки. Вчора ти загубив на цій стежині солодку грушу, і я і мої друзі нею досхочу поласували. Спасибі тобі, друже!</p>
	<p>Їжачок здивовано дивився на мураху і не вірив своїм вухам.</p>
	<p>— Стривай. Як ти мене назвав? — перепитав він.</p>
	<p>— Другом. Адже ж ти не проти зі мною дружити? Давай будемо друзями, — запропонував мураха.</p>
	<p>— Із задоволенням! — аж запищав від радості їжачок. — Я так давно мріяв про друга.</p>
	<p>Мураха заліз на спину їжачкові, зручніше усівся між голочками і вони вже вдвох продовжували осінню прогулянку по лісі.</p>
	<p>А коли ж усі лісові звірі побачили, що малий мураха, і той не боїться їжачка, то, зібравшись всі разом, прийшли до нього додому і запропонували йому свою дружбу.</p>
	<p>З того часу в їжачка з’явилося багато друзів і він уже більше ніколи не був самотнім.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (7178). Як їжачок з звірами подружився. СУС —, новотвір. Записав учень 9 класу Вовк Олег 2009 року. Смик Прасковія Герасимівна (1925). Дніпропетровська область, Царичанський район, Рудка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
