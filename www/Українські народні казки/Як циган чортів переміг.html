<!--#include virtual="/-/inc/general__page_start.inc" -->
<title>Як циган чортів переміг ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган чортів переміг» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган чортів переміг.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган чортів переміг <br><span class="article__headerDescription">Українська народна казка Гуцульщини</span></h1>
	<p>Жив циган з циганкою. Дуже бідно вони жили. А панови треба було коваля. І пішов циган до пана. Боявся циган заходити, бо дуже велика хата в пана була. Подивився він у замкову дірку. А пан у той час їв пироги. Брав руками з миски. А циган був дуже голоден. І він рішив таки зайти до хати. Як циган зайшов, пан відразу взяв видельця і ножик. Кроїть пироги ножиком, бере на видельця і так їсть. Циган привитався, пан відповів та й питає цигана:</p>
	<p>— Як у вас пироги їдять? А циган каже:</p>
	<p>— Звикле, як перше пан їли.</p>
	<p>Пан напудився, подумав, що циган якийсь ворожбит. І сказав жінці, аби циганови нічого не казала, бо циган усе знає наперед.</p>
	<p>І просидів циган у того пана цілий тиждень. Нічого не робив і файно їв. Пан з жінкою зачали радитися, як би позбутися цигана. А в їхньому лісі жили велетні. Вирішив пан післати цигана в ліс за дровами. Дали йому коні, віз, і він поїхав. Коли циган заїхав у ліс, велетень підійшов д’нему і сказав:</p>
	<p>— Ти що тут шукаєш? А циган каже:</p>
	<p>— Що? Я ще не таких видів, як ти. Велетень сказав:</p>
	<p>— Давай попробуємо силу.</p>
	<p>Договорилися вони спробувати, котрий сильніше свисне. Велетень як свиснув, половина зеленого листу впало. А циган каже:</p>
	<p>— Я би свиснув, але тобі треба очі завити, щоб не впали з голови. Зав’язав циган велетневи очі — і обухом його по голові. Велетень каже:</p>
	<p>— Я лиш чув, як ти зачинав свистати, а як кінчив, то я вже-м не чув.</p>
	<p>Тоді велетень сказав циганови:</p>
	<p>— Видно, що ти будеш ґазда цего лісу.</p>
	<p>Набрав циган дров і поїхав до пана. Живий циган вернувся! Пан та й пані ще більше спудилися. Не змушували цигана нічого робити. І пробув у них циган ще один тиждень. Тоді пан з панею порадилися знов.</p>
	<p>— У нас є старий млин. Там уже ніхто не меле, лиш дідьки. Пішлім його туди, щоб він змолов, і він відти не вернеться.</p>
	<p>Набрали циганови в мішки жита, і він поїхав.</p>
	<p>Приїздить циган д’млинови, а там вискакує один чортик і питається:</p>
	<p>— Ти чого сюди приїхав? А циган каже:</p>
	<p>— Молоти. Чортик каже:</p>
	<p>— Ми тобі тут кісточки помелемо.</p>
	<p>— Я ще не таких видів, як ви, — каже циган.</p>
	<p>Заніс циган жито в млин, а чорти стали й радяться, як його вбити. Вирішили встати о дванадцятій годині ночі і вбити його коликами. А циган це підслухав і там, де він мав спати, поклав таке завелике дерево, як він, і накрив його коцом. А сам заліз під ліжко.</p>
	<p>Прийшла дванадцята година. Всі чорти вийшли і зачали ту колоду фест бити, так, що тріски летіли. Розбили її та й пішли.</p>
	<p>А рано чорти один другому кажуть:</p>
	<p>— Піди підмети кістки з того цигана.</p>
	<p>А циган за той час тріски підмів і сам ліг. Один чортик заходить д’циганови і смішком каже:</p>
	<p>— Вставай, чоловіче, бо вже ранок. А циган устав і каже:</p>
	<p>— Чого ви такі блохи розвели, що мене так о дванадцятій годині кусали?</p>
	<p>І чорти спудилися. Вони ж його так залізним кіллям били, а він каже, що блохи кусали. І повтікали вони геть. А циган став мельником і забагатів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 9 січня 1986 року Васкул Василь Васильович (1945 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
