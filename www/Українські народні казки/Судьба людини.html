<!--#include virtual="/-/inc/general__page_start.inc" -->
<title>Судьба людини ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Судьба людини» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Судьба людини.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Судьба людини <br><span class="article__headerDescription">Українська народна казка Закарпаття</span></h1>
	<p>Було так, що великий пан ходив по селах дивитися, як народ жиє. І прийшов він до єдної хати, де було десять дівок. До бідного чоловіка. І він хоче там спати. Чоловік каже:</p>
	<p>— Нема де, хижка мала, дев’ять дівок і жінка на тих часах.</p>
	<p>А він не хоче ніде спати, тілько там. Ну що робити?</p>
	<p>А давно були такі столи великі, стелили на столах. Постелили тому чоловікови на столі, та він спить.</p>
	<p>А вночі прийшла баба. Докторів бо не було, а то була така баба, що яєчко облупить. А таких мало є жінок, щоб вони могли то обчистити, аби не розбити. Та й кликали ту бабу на роди. Прийшла вона, а подорожній пан спить на столі.</p>
	<p>І чує пан уночі слова: «Чи є вже?» — «Не є». А тоді знову: «Чи є вже?» — «Не є». А то два ангели говорять, єден надворі, а другий у хаті. І звідає той, що надворі, третій раз, чи є вже.</p>
	<p>— Є!</p>
	<p>— А що?</p>
	<p>— Дівочка.</p>
	<p>— Яке буде її щастя?</p>
	<p>— Той пан, що на столі спить, буде її чоловік.</p>
	<p>А пан це слухає й думає: «Та тото стільки я маю бути нежонатий? Поки вона виросте?»</p>
	<p>Поплекали дитину, повили й заснули, а він устав та вбрався, та взяв дитину та вон. Та й там її на штахети вер, щоби пробилася. Та й пішов. Пробуджуються в хаті — не є дитини. Що таке?! Дивляться, надворі цур’ячко висить на штахетах, таке бідняцьке. Жона каже:</p>
	<p>— Занеси, чоловіче, ту одіжчину до хиж.</p>
	<p>Чоловік пішов, дивиться, а там дитина, і ще жива. Узяли її до хиж, баба то замастила помаленьку. І дитина вижила.</p>
	<p>Та й росте файна дівка Марічка. День за день, рік за рік помаленьку вона підникає. Є вже Марічці шістнадцять років. Шиковна дівочка. Приходять за нею сватачі. Прибігла Марічка до жида Мошка:</p>
	<p>— Мошку, добрий день!</p>
	<p>— Добрий день. А що є, Марічко?</p>
	<p>— Що? Дайте пляшку паленки. Туй маєте гроші.</p>
	<p>— А що? Що? Що паленку купуєш?</p>
	<p>— Сватають ня. Прийшли сватачі. А мої сестри кажуть: «Хоть ти ся віддай, коли ми не віддалися.»</p>
	<p>— Но, най буде.</p>
	<p>А пан, вже старший такий чоловік, сидить за столом та випиває. Гомби на ньому. Глипнув за нею, очима повів:</p>
	<p>— Мошку, най ся верне та дівочка Марічка сюди.</p>
	<p>— Марічко! — крикнув Мошко.</p>
	<p>— Що?</p>
	<p>— Верніться. Вона вернулася. Пан узяв її за руку:</p>
	<p>— Сідайте.</p>
	<p>— Та бо мене люди чекають.</p>
	<p>— Нє, ти будеш моя. Почала плакати:</p>
	<p>— Ви з мене сміха робите. Мене люди чекають.</p>
	<p>— Нє. Нікуди! Мошку, гроші вертай. Паленку бери. Бери бутель паленки на десять літрів і підем до того бідняка.</p>
	<p>Прийшов він, Марічку тримає попід руку.</p>
	<p>— Панове! Виходіть собі вон, бо дівка моя. Каже той чоловік, її отець:</p>
	<p>— Смішкуєтеся над бідним чоловіком.</p>
	<p>— Нє! Я доти не піду відци, доки не буде все залагоджено.</p>
	<p>І пібралися вони через пару днів. Гостина була велика, як то в панів було давно. Приходять фури, все майно того бідняка забрали й повезли до тоні, на то багатство. Всі доньки, сестри її, повіддавалися та стали багатими. То був дуже багатий пан.</p>
	<p>І живуть вони собі файно. І пішла Марічка з чоловіком купатися. Він подивився та й каже:</p>
	<p>— А що то, Марічко, в тебе за шрам? На животі.</p>
	<p>— Коли я вродилася, та якийсь пан украв ня та на штахету кинув, аби я пропала. Але я не пропала.</p>
	<p>А він то почув і перевернувся. Вона завищала, вхопила його.</p>
	<p>— Що є?!</p>
	<p>— То я був.</p>
	<p>Така судьба людини. І так файно жили вони, і життя в них було дуже веселе. І всі сестри її добре жили. А вони двоє жили красно, і весело, і радісно багато років. І наша казочка кончилась.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
