<!--#include virtual="/-/inc/general__page_start.inc" -->
<title>Череп виказав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Череп виказав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Череп виказав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Череп виказав <br><span class="article__headerDescription">Українська народна казка Гуцульщини</span></h1>
	<p>Був хлопець у стані біднішім та й був хлопець-багач. Та й сватали вони ту саму дівчину. Стариня присилувала її йти за біднішого, а багацький зостався. І змовився багацький син з тою молодою жінкою. Одного разу вибігла та жінка з дому й кричить:</p>
	<p>— Чоловік мій нагло&nbsp;<sup>*</sup> вмер!</p>
	<p>І всі люди сказали, що так мало бути, що таки мав бути в неї другий чоловік. Похоронили чоловіка, жінка дуже сумувала, просто місця собі найти не могла. А з багацьким сином вони ходили одне попри одного і навіть не бесідували. А в пару років узяли вони та й пібралися. Люди кажуть:</p>
	<p>— Видко, хто чий мав бути.</p>
	<p>І добре жили вони. Але перейшло кілька років, той другий чоловік захворів і теж помер.</p>
	<p>Та й після того багато років перейшло. Копав молодий паламар на цвинтарі яму і викопав людський череп. Його заінтересувало побачити, який то череп з людини. Виніс його нагору, витер. І побачив у черепі цвях. І нічого нікому не сказав паламар, лиш відніс той череп до ґміни&nbsp;<sup>*</sup>. Показав і розказав, де той череп викопав, і пішов собі додому. А тоти взяли череп до судиї.</p>
	<p>Судиї теж нікому не сказали, лиш викликали ту бабку, яка була вже дуже стара. Уже роки рокенні перейшли, і вона сказала, що нічого не згадує, і так записали в протокол. Другий протокол зложили — одно й то саме:</p>
	<p>— Нічого я не свідома. Хворів і помер, і більше нічого не знаю. Той помер та й другий помер.</p>
	<p>Судия вискочив з нервових системів:</p>
	<p>— Кому ти будеш говорити?! Це що таке, бабочко?</p>
	<p>І він показав їй той череп із цвяхом. А баба глипнула на него і з того страху лиш перекотилася. І нагло померла. Судия сказав:</p>
	<p>— Від цего суду ти врятувалася, а від страшного не врятуєшся. Заберіть її, як забиту собаку, щоб я її не видів.</p>
	<p>І на цьому кінець, і вже.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> На́гло — раптово.</p>
			<p><sup>*</sup> Ґміна — сільська управа.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Снідавка (хутори), Косівського району, Івано-Франківської області 22 грудня 1985 року Хім’як Петро Петрович (1935 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
