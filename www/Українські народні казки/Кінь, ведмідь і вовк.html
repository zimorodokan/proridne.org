<!--#include virtual="/-/inc/general__page_start.inc" -->
<title>Кінь, ведмідь і вовк ☼ Українська народна казка ☼ Народна творчість</title>
<meta name="Description" content="Українська народна казка Буковини «Кінь, ведмідь і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кінь, ведмідь і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кінь, ведмідь і вовк <br><span class="article__headerDescription">Українська народна казка Буковини</span></h1>
	<p>Був собі чоловік і мав коня, такого старенького, гниленького. Нічого вже не міг робити той кінь. Чоловік думає: «Виведу я його в ліс». Вивів, лишив там, і навіть вуздечки з него не зняв. Пасся той кінь у лісі довгенький час. Поправився, сили набрався. А тут відти-не-відти йде ведмідь. Та й каже коневі:</p>
	<p>— Добре, що тебе побачив, я тебе з’їм.</p>
	<p>— Ти мене з’їш? Я таких п’ятьох не боюся, як ти. Як дам ногою, то на кілометр залетиш. Ти хочеш побачити мою силу?</p>
	<p>Та як дав задніми ногами в камінь, то аж іскри полетіли. Ведмідь і злякався. А кінь каже:</p>
	<p>— Бери мене за вуздечку й паси, бо я тебе вб’ю. Взяв його ведмідь за вуздечку й пасе.</p>
	<p>— А коли ж ти спиш? — каже.</p>
	<p>— Я ніколи не сплю. Підойму трохи ногу і стоячи відпочину. Оце в мене й сон такий. А очі я не заплющую.</p>
	<p>Пасе ведмідь і жде, коли кінь буде ногу підоймати. Кінь і підоймив ногу. Ведмідь пускає помаленьку вуздечку, та як урве від него. Біжить ведмідь, а навстріч йому вовк.</p>
	<p>— Куди ти, братчику, так тікаєш?</p>
	<p>— Го, я найшов такого звіра! Я думав, кінець мені. Хочеш, я тебе підніму вище і ти подивишся на него.</p>
	<p>Підняв ведмідь вовка та з переляку стиснув його і задушив. Поклав він вовка на землю, побачив, що той уже неживий, та й каже:</p>
	<p>— Братчику, ти лиш побачив його та вмер від страху, а я ж його пас.</p>
	<p>Та й побіг ведмідь далі. І на цьому казка закінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 29 грудня 1979 року Харабара Іван Григорович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
