<!--#include virtual="/-/inc/general__page_start.inc" -->
<title>Не втручайся в чужу долю ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Не втручайся в чужу долю» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не втручайся в чужу долю.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не втручайся в чужу долю <br><span class="article__headerDescription">Українська народна казка Гуцульщини</span></h1>
	<p>Оден чоловік наймив собі косарів. І сам косив з ними до полудня. Жінка вивезла фірою полуденок, пополуднували, жінка поїхала додому, а він з косарями остався. Косарі зачали клепати коси, а ґазда пішов у потік, у корчі. І там завісився. Поклепали коси, покурили, а ґазда не виходить. Пішов оден з косарів подивитися, де ґазда. А той на дубі висить. Косар здоймив суху гілляку і два рази повішеного вдарив. І сказав: — Так тобі й треба.</p>
	<p>Вертається він межи косарі і говорить:</p>
	<p>— Пішли додому. Ґазда завісився. А косарі не погодилися.</p>
	<p>— Раз ми гроші взяли, косим до вечора.</p>
	<p>До вечора покосили і розійшлися додому. Жінка приїхала і забрала повішеника.</p>
	<p>А на другий день той чоловік, який вдарив повішеника, заслаб на ноги. Ноги стали нерухомі. Кілко його не возили по лікарях, все було дарма. Ліку не було.</p>
	<p>Так він пролежав два роки. І вже думав сам, як він має вмерти, бо йому наприкрилося лежати. Закликав він своїх синів і говорить:</p>
	<p>— Впрягайте коня і повезіть мене в ліс, най я подихаю свіжим воздухом.</p>
	<p>А сам думає: «Коби мене в лісі щось із’їло». Хлопці повезли його в ліс, а він усе каже:</p>
	<p>— Далі везіть, далі.</p>
	<p>Старається якнайдалі заїхати, щоб якнайживше попала на него звір. Завезли його далеко, у глухий ліс, а він каже:</p>
	<p>— Наломіть мені фої, постеліть. І здойміть мене з воза, бо я хочу тут ночувати. А завтра приїдете і мене заберете.</p>
	<p>От і лишився він у лісі на ніч. Десь коло півночі чує, щось дубає. Подумав: «Це певне медвідь. Добре, що йде та мене з’їсть». Дивиться, а це йде старий дідо з бородою і з довгою палицею. У великій крисани. І питає:</p>
	<p>— Що ти тут робиш?</p>
	<p>— Та я чекаю, щоби мене щось з’їло, бо мені наприкрилося лежати спараліжованому.</p>
	<p>А дідо підоймає палицю і б’є його палицею. І говорить:</p>
	<p>— Вставай, іди додому.</p>
	<p>Він навіть не намагався вставати. Тоді вдарив його дідо другий раз узяв його за руку і підоймив. І говорить:</p>
	<p>— Іди додому і більше не втручайся в чужу долю. Той чоловік завісився, бо така його доля. А ти його вдарив два рази буком і за це два роки відпокутував. А тих два рази я тобі тепер віддав. Повторюю: іди додому і більше не втручайся в чужу долю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 7 червня 1987 року Цимбалюк Василь Дмитрович (1925 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
