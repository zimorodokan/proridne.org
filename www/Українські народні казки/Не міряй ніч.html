<!--#include virtual="/-/inc/general__page_start.inc" -->
<title>Не міряй ніч ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Не міряй ніч» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Не міряй ніч.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Не міряй ніч <br><span class="article__headerDescription">Українська народна казка Бойківщини</span></h1>
	<p>Були три брати, і пасли в горах худобу. І вони ся перепущали: єден ішов щось їсти принести, а два пасли худобу. А давно тримали огень цілий день, щоби було чим розпалювати. Все мусів огень горіти, цілий день і цілу ніч. А прийшла буря і залляла огень. І три брати лишилися без огня. І нема чим їсти зварити, і нема чим одяг підсушити. Стало їм дуже страшно, і вони думають, як огня роздобути. Бо нема чим і межи худобою посвітити. Тоді старший брат каже:</p>
	<p>— Іду я на оту гору. Там є огень, бо ся світить. Принесу огень. Пішов. Іде лісом і гукає: «Угу! Угу!» А в лісі йому луна відзивається.</p>
	<p>Наблизився він до того огня, бачить, сидить страховисько. Таке величезне, лаби має, як у медведя — такий великий страшний дідо. Хлопець підійшов, поклонився йому, тому страховиську, і зачав просити огня. А той дідо каже:</p>
	<p>— Ти вмієш байки-небилиці? Хлопець напудився і повів:</p>
	<p>— Ні.</p>
	<p>Страховисько його ухватило і кинуло в яму.</p>
	<p>Чекають брати брата — нема.</p>
	<p>Приходить друга нічка. Середущий брат каже:</p>
	<p>— Іду я.</p>
	<p>Пішов. І так само йшов, гукав. Приходить він до огня, видить — страховисько сидить коло огня. Підходить ближче, поздоровився і почав просити огня. А страховисько йому каже:</p>
	<p>— Ти знаєш байки-небилиці? А він:</p>
	<p>— Ні.</p>
	<p>— Но, коли не знаєш, то ходи сюди. Влапив його і вер у яму.</p>
	<p>Остався наймолодший брат. І братів нема, і нема на кого худобу лишити. Приходить знову ніч, і він теж пішов по огень. Приходить до того діда, до того страховиська, поздоровився і почав питати в діда огня. А страховисько каже:</p>
	<p>— Ти вмієш байки-небилиці? А наймолодший брат каже:</p>
	<p>— Ти мене не питай байки-небилиці! Віддай мені моїх братів, бо тобі будуть тріщати кости й вилиці.</p>
	<p>Дідо увидів, що той хлопець не напудився, і віддав йому братів. Казали старі люде так: не міряй ніч, не міряй воду і не міряй огень.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Либохора, Сколівського району, Львівської області 25 грудня 1990 року Мелень Муланія Дмитрівна (1937)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
