<!--#include virtual="/-/inc/general__page_start.inc" -->
<title>Куми-хитруни ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Куми-хитруни» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Куми-хитруни.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Куми-хитруни <br><span class="article__headerDescription">Українська народна казка Бойківщини</span></h1>
	<p>Жили собі два куми-хитруни. І хитрували вони. Оден жив у однім селі, а другий — у другім. Але вони колєґували і обдурювали людей. Так, скажім, як совєтська власть сімдесят, років обдурювала людей, та прийшов їй час. Прийшов кум до кума й каже:</p>
	<p>— Куме, мене б’ють.</p>
	<p>— Ой, і мене, кумцю, б’ють.</p>
	<p>І стали вони радитися, що робити. Випивають собі півлітра і договорилися:</p>
	<p>— Поїдьме кудись, якоїсь роботи пошукати. А як вернемося з роботи, скажемо людям, що нахитрували.</p>
	<p>Взяли собі шкіряні торби, хліба на дорогу й подалися. І йдуть так з міста на місто, з села на село — шукають роботи.</p>
	<p>Заходять вони на єден фільварок і питають пана, яку би роботу він їм дав. Пан подивився, що то урваші, та й каже:</p>
	<p>— Добре, я вам дам файну роботу. Лягайте спати, а завтра буде робота.</p>
	<p>Переночували вони, а раненько пан каже:</p>
	<p>— Оден буде корову цілий день пасти, а другий — відкопувати керницю, бо в мене керниця завалилася.</p>
	<p>Оден заняв корову, а другий пішов копати. Тота корова так звивається, що той на минутку не сяде. Проклинає життя своє. А другий що раз чаканом копне, а нагай йому через плечі. Що лопату глини викине — нагай через плечі. І думає собі: «Боже, той уже виспався коло корови, а мені плечі спухли».</p>
	<p>А той, що заняв корову, думає собі: «Моєму кумови легше, як мені».</p>
	<p>А ввечір зійшлися оба. Питається той кум, що копав:</p>
	<p>— Кумцю, як вам скотарилося?</p>
	<p>— Ой, кумцю, дуже добре. То така добра коровиця, би її бог варував. Як я її вигнав та як-им ліг, то так виспався. А вона пасе, пасе, а</p>
	<p>як уже випасе, що нема що пасти, то прийде й покиває мене писком, щоб я посунувся далі. Ну а вам, кумцю, як ся копало там?</p>
	<p>— Ой добре, кумцю, ми ся копало. Ми золоту роботу тут найшли. Я що, — каже, — раз копну та й кавалок ковбаси закушу. Що лопату глини викину, скляночку вина вип’ю.</p>
	<p>— Ой, кумцю, то завтра я піду копати, а ви займете корову. Той каже:</p>
	<p>— Добре, кумцю, і пан казав так, що буде нас міняти. Полягали спати. Але той не може лежати на плечах, бо плечі спухли. На бік лягає.</p>
	<p>На другий день заняв корову той, що першого дня копав, а той пішов копати. І копав той цілий день і закушував такі «ковбаси», як і той. Докопався до кітла. Подивився, а там повно грошей. І, на щастя, був кінець роботи. Витяг він його шнуром звідтам.</p>
	<p>Увечері питає кум кума:</p>
	<p>— Кумцю, як ся вам скотарило?</p>
	<p>— Ой, кумцю! Ви казали, що то Божа коровиця. Здохла би вона до дня!</p>
	<p>— Ой, кумцю, я такі закушував «ковбаси», як ви закушували. Але, кумцю, я докопався до грошей. Вночі забереме ті гроші і втечеме.</p>
	<p>Ввечір довго не спали вони, чекали, поки всі позасипають. Вибили із сінника геть солому і пішли туди. Заганяє в яму той того, що перший день пас корову. Каже другий:</p>
	<p>— Ні, кумцю, ви йдіть, бо ви нині копали. Ви знаєте, в котрім то кутчику лежить. Але би ви не наробили гримотів, би нас тут не їмили. Беріть той солом’яник і виберете в нього гроші. А я витягну гроші, а пізніше вас.</p>
	<p>Але другий кум також хитрун. Думає: «Я подам тобі мішок, а ти мене в ямі лишиш».</p>
	<p>Поліз він у ямку, і не гроші в мішок поклав, а сам заліз у мішок, засилив шнур та й каже з ями:</p>
	<p>— Ану, кумцю, тягніть гроші. Тягніть, тягніть, я добре засилив. Той витягнув, міх на плечі й хода. Несе й думає: «Отам собі тепер посидиш, покукаєш». І біжить, втіче! А то на плечах ся відзиває:</p>
	<p>— Куме, зачекайте.</p>
	<p>А той собі думає: «Як же ти виліз? Ні, не зачекаю тебе». І втіче, скільки йому духу стає. Кум знов кричить:</p>
	<p>— Куме, зачекайте!</p>
	<p>Ну як же він виліз?! І далі втікає кум. І впав. А кум зареготався в міху.</p>
	<p>— То ви, кумцю, в міху?</p>
	<p>— Я, я. Ой, кумцю, який ви хитрун! Ви хотіли мене в ямі лишити.</p>
	<p>— Ні, кумцю. Я думаю собі: трошки далі віднесу гроші, лишу в корчах, а тоді вернуся за вами й вас витягну.</p>
	<p>Вернулися вони і забрали тоти гроші з ями. Та й пішли додому. Довго йшли, з села на село, з міста на місто. Прийшли до того, що ніс на плечах кума, і діляться тими грішми. Та й не стало тому, що сидів у міху, три ґрейцери. Та й каже він другому кумови:</p>
	<p>— Коли дасте мені три ґрейцери?</p>
	<p>— Прийдете, кумцю, в неділю. Я розміняю та й вам дам.</p>
	<p>— Добре, — каже.</p>
	<p>Той собі спить у неділю рано, а жінка коло стайні. Входить жінка до хати та й каже чоловікови:</p>
	<p>— Йде кум. Дай йому тоти три ґрейцери, най сюди не лазить.</p>
	<p>— Не дам, бо він мене в ямі хтів лишити.</p>
	<p>Входить кум до хати, поклонився, кума пішла в магазин, принесла літру горівки, та й випивають. Вже й вечоріє.</p>
	<p>— Ну як, кумцю, зладили ви мені тоти три ґрейцери?</p>
	<p>— Та ні. Ніде-м не було. Та добре, що-сте прийшли. Посиділи, побалакали. Прийдете в другу неділю, я вам дам.</p>
	<p>На другу суботу він викопав у саду під яблінькою яму і раненько в неділю заліз у ту яму. Каже жінці:</p>
	<p>— Прикривай мене. Насип могилу і постав хрест.</p>
	<p>Вона так і зробила. Та й пішла до стайні. Дає їсти коровам, волам. Приходить кум. Вона побачила та й стала плакати.</p>
	<p>— Що ся стало, кумо? Чи гаразд?</p>
	<p>— Ой, — каже, — вмер мій чоловік. Та й сказав поховати його в саду.</p>
	<p>Прийшов кум, сперся палицею на гріб. Глина свіжа, палиця залізла до дошки та й стала. І молиться кум:</p>
	<p>— Боже, не запам’ятай ’му тоти три ґрейцери, відпусти ’му.</p>
	<p>А жінка випустила воли в сад пасти. А чоловік думає собі в ямі: «Певно, бик надійшов, стане й провалить яму». І кричить:</p>
	<p>— Гов, Ласію!</p>
	<p>А той зверху кричить:</p>
	<p>— Кумцю, то ви там?!</p>
	<p>— Я! Рятуйте!</p>
	<p>Той скоренько взяв лопату, розкинув, витягнув кума з гробу. І п’ють цілий день знов. Вже й вечоріє.</p>
	<p>— Ну, кумцю, чи зладили ви мені тоти три ґрейцери?</p>
	<p>— Та ні. Видите, яке зо мною нещастя трафилося. Добре, що ви прийшли, що-сте ня врятували. Прийдете в неділю, та я вже вам не три ґрейцери, я вже вам три сотки дам.</p>
	<p>А той каже:</p>
	<p>— Я не хочу три сотки, три ґрейцери мені дасте.</p>
	<p>— Прийдете в неділю, я вже вам дам.</p>
	<p>— Добре, — каже.</p>
	<p>Приходить той кум до ксьондза і розказує ксьондзу, як ті гроші вони здобували.</p>
	<p>— Ми ся розділили порівну, а йому не стало три ґрейцери. І я йому тих три ґрейцери не дам за то, що він мене хтів у ямі лишити. Я вам дам три сотки, а ви мене в суботу пополудні ніби поховаєте. Би я в церкві переночував. І так він мене ся лишить.</p>
	<p>Він мав готову домовину. Пішла чутка, що помер кум. Прийшли з процесіями похорон робити. А другий кум думає собі: «Я йду в суботу та й у кума переночую». Іде, дивиться — процесії коло хати. Ого! Він став бічи. А то було близько коло церкви. Поки він добіг, тіло вже занесли до церкви. І ксьондз відправив парастас. Та й каже:</p>
	<p>— Сьогодні не хорониме, а завтра рано. Бо є другий мертвець, будеме разом хоронити.</p>
	<p>А той кум слухає та й думає: «Е, тіло в церкві не ночує ніколи». І тихо виліз на хори. Люди вийшли з церкви, паламар церкву замкнув, і всі розійшлися по домівках. Той сидить на хорах, а той лежить собі в труні серед церкви.</p>
	<p>О дванадцятій годині ночі вломилися до церкви розбійники. У церкві було много грошей. Висипали їх розбійники на купу на простирало. І той найстарший каже:</p>
	<p>— Вже ходиме дванадцять років, і ще-м не видів таке диво, би лежало в церкві тіло. За моєю командою, як я скажу «раз-два-три», маєте перетяти шаблею тоту домовину.</p>
	<p>А той лежить в домовині й слухає. І думає: «Заплатив я три сотки й то тепер буде мені смерть». І вже не чекає «раз-два-три». Лиш той сказав «раз...два...», а «мертвий» собою як шубоне. Труна розлетілася. І закричав він:</p>
	<p>— Вставайте, мертві, їжте живих!</p>
	<p>Розбійники зі страху лишили всі ті гроші і повтікали. Кум зв’язує то простирало докупи, а другий кум з хорів кричить:</p>
	<p>— Куме, то ви?</p>
	<p>— Я, ходіть скоро сюди.</p>
	<p>А розбійники відбігли, може, на кілометр, і оден каже:</p>
	<p>— Я шапку загубив. Каже найстарший:</p>
	<p>— Вертайся і забери, бо нас по тій шапці поїмають. А ті куми вже поділилися грішми. І каже кум:</p>
	<p>— За тоти три ґрейцери на тобі цю шапку.</p>
	<p>А той розбійник якраз прийшов до дверей. Як учув, що вони говорять, то настрашився та як дасть драпака! Прибіг до своїх та й каже:</p>
	<p>— Втікайме, що духу є, бо там тілько упирів, що поділилися по три ґрейцери, а одному не стало, то дали мою шапку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Козьова, Сколівського району, Львівської області 30 грудня 1990 року Ватагович Василь Григорович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
