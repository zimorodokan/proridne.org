<!--#include virtual="/-/inc/general__page_start.inc" -->
<title>Про бідного чоловіка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про бідного чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідного чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідного чоловіка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Побралися юнак і дівчина. Була страшна бідність, це ще за кріпацтва. Осталася у жениха стара хата. Трималась хата, доки появилось двоє діток.</p>
	<p>Однієї ночі упала стіна. Плачуть батько й мати. Чують голос долі:</p>
	<p>— Змолоду погорюєш — на старість добре жити будеш.</p>
	<p>На ранок пішла сім’я по миру. Йшли, йшли, сіли в полі відпочити. Діти потомилися. Іде пан шляхом. Його вразила врода жінки. Привітався. Розпитує.</p>
	<p>— Йдемо у світ. Нічим жити, — говорить йому чоловік.</p>
	<p>Пан вирішив купити жінку.</p>
	<p>— Я обох виручу, — говорить він, — за ці гроші побудуєш хату, заведеш хазяйство, матимеш сім’ю. А жінку віддай мені. Попанує в мене.</p>
	<p>Жінка не рішалась. Чоловік думає: «Я бідний. Помруть діти і жінка».</p>
	<p>— Поживи хоч ти, — говорить жінці.</p>
	<p>Вона погодилась. Пан на радощах дав рукавець золота. Чоловік плаче над дітьми, а тут орел де взявся. Схопив торбу з золотом і поніс.</p>
	<p>Чоловік зостався з дітьми. Розгубився, йде із сльозами до села. Під селом яр і діти бояться йти. Взяв батько дівчинку на руки, поніс через яр, а хлопчик лишився. Доки вернувся — хлопчика вовк украв. Кинувся наздоганяти, та вовка не доженеш. Поки повернувся, дівчинку другий вовк поніс.</p>
	<p>Пішов далі від свого горя. В степу стояла економія. Пан найняв чоловіка овець пасти. Виснажений, залишився. А панові білі овечки, погано окуповувались. Ось сказав він чоловікові:</p>
	<p>— Що за рік дадуть білі овечки — те твоє. А що дадуть чорні — то моє.</p>
	<p>Стали білі овечки окочуватися краще, ніж чорні. Пан вирішив розщитати наймита.</p>
	<p>— Бери білих овечок і йди.</p>
	<p>Білі овечки розбіглись. Не може чоловік з ними нічого зробить. Ледве догнав до села. Говорить господарю:</p>
	<p>— Не можу удержати овець.</p>
	<p>А той йому:</p>
	<p>— Якось відбили люди дівчинку у вовка. Найми дівчинку.</p>
	<p>Побачив чоловік її і пізнав свою дочку. Гонять овець удвох. У селі зупинились.</p>
	<p>— Аби мені підпасича, — говорить чоловік до хазяїна, — давно колись відбили люди хлопчика у вовка. Бери його, він сирота.</p>
	<p>Впізнав сина чоловік, зрадів. Майже ціле літо гнали овець утрьох. Притомились. Звернули в економію. Батько питає робітника:</p>
	<p>— Спитай у пана, чи не купить моїх овець.</p>
	<p>— Пан помер, — відказав робітник.</p>
	<p>Вийшла пані, пізнала свого чоловіка:</p>
	<p>— Будеш мені за хазяїна і за пана.</p>
	<p>Став чоловік хазяйнувати. А неподалік дуб стояв старий. Спиляли якось дуб, а на ньому гніздо було. А з гнізда випав рукавець із золотом...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>139 (7292). Про бідного чоловіка. СУС 938В. Записали Сіліна Ірина та Кононенко Діана 2009 року. Осадча Мотря Максимівна (1932). Дніпропетровська область, Синельниківський район, Варварівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
