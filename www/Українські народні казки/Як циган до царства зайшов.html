<!--#include virtual="/-/inc/general__page_start.inc" -->
<title>Як циган до царства зайшов ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як циган до царства зайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган до царства зайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган до царства зайшов <br><span class="article__headerDescription">Українська народна казка Закарпаття</span></h1>
	<p>Було це давно-давно. Жив собі циган-коваль в одному селі. Був він п’яничка, але жив довго-довго. Вже й життя йому надокучило, бо дуже постарів. Ходив по світу, а смерть по нього не приходила, хоч сам уже хотів або до пекла, або до царства потрапити.</p>
	<p>— Піду до пекла, подивлюсь, як там грішники бідують! — сказав собі.</p>
	<p>Набрав повні кишені яблук, на барило з паленкою примоцував пас, перекинув через плече й іде. Опинився перед самим пеклом.</p>
	<p>— Що хочеш? — питає чорт. — Хочу до пекла!</p>
	<p>— Наперед мусиш померти, потім до пекла тебе приймемо.</p>
	<p>Розізлився коваль і каже:</p>
	<p>— Та що тепер чинити? Куди мені подітися?</p>
	<p>— Іди до царства, якщо тебе пустять туди.</p>
	<p>Пішов циган до царства. Стукає в двері, Почув Христос і каже святому Петрові:</p>
	<p>— Іди, Петре, глянь, хто стукав до нас. Відчинив Петро двері, глянув і каже:</p>
	<p>— То, прошу вас, той самий циганисько, в якого ми ночували.</p>
	<p>— Кажи йому, що сюди двері для нього зачинені. Він великий грішник, бо п’яниця.</p>
	<p>Петро гукає з-за дверей:</p>
	<p>— Для тебе двері сюди замкнені, бо ти великий п’яниця. Коваль від дверей не йде, проситься далі:</p>
	<p>— Та відчиніть, пане Петре, бодай на один палець, аби я увидів, як у царстві.</p>
	<p>Почув Христос цю торгівлю під дверима й питає:</p>
	<p>— Що він каже?</p>
	<p>— Просить, щоб двері відчинили, бо хоче заглянути до царства.</p>
	<p>— Та відчини йому, щоб видів, як праведні маються. Відчинив святий Петро двері, а циган кинув до царства свою клебаню.</p>
	<p>— Візьми свою клебаню і тікай звідси швидко? — наказує Петро циганові, бо святим не можна дотулятися до грішних речей.</p>
	<p>Зайшов циган до царства, сів собі на капелюх.</p>
	<p>— Іди геть звідси, бо ти грішний, тут тобі не місце.</p>
	<p>— Я не в твоєму царстві, я на своїй клебані сиджу! — каже циган.</p>
	<p>І донині там сидить.</p>
	<p>На цьому казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як циган до царства зайшов. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 800*. Подається за: «Як чоловік відьму підкував, а кішку вчив працювати: Закарпатські народні казки. Гумор та сатира / Запис текстів та впорядкування П. Лінтура. — Ужгород: Карпати, 1966.», с. 181 — 182. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
