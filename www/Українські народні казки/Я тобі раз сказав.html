<!--#include virtual="/-/inc/general__page_start.inc" -->
<title>Я тобі раз сказав ☼ Українська народна казка ☼ Народна творчість</title>
<meta name="Description" content="Українська народна казка Буковини «Я тобі раз сказав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Я тобі раз сказав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Я тобі раз сказав <br><span class="article__headerDescription">Українська народна казка Буковини</span></h1>
	<p>Одні люди мали таку дочку, що нічого не хотіла робити. Ходила собі й габар не мала. Уже їй двадцять років, треба її віддавати. Приходи їден з другого села її сватати, а йому кажуть:</p>
	<p>— Нащо ти її береш? Вона ж нічого не роби. А він:</p>
	<p>— В мене буде робити.</p>
	<p>Дав їй батько у придане два гектари цілини.</p>
	<p>А вона і в чоловіка сидить собі та й нічого не роби. Він сам дає їсти псови, поросяті — все сам роби. Дав поросяті їсти, а воно не хоче. Він йому:</p>
	<p>— Я тобі раз сказав: не кричи! Їж.</p>
	<p>Та й пішов. А воно кричить далі. Прийшов він і знов каже:</p>
	<p>— Я тобі другий раз сказав: не кричи!</p>
	<p>Та й пішов. А порося кричить далі. Тоді прийшов він та й каже:</p>
	<p>— Я тобі третій раз сказав: не кричи!</p>
	<p>Відрубав поросяті голову і кинув на дривітню. А вона подивилася та й думає: «Я в біду попала». А на ланцюгу собака гавкає. Він каже йому:</p>
	<p>— Я тобі раз сказав: не гавкай!</p>
	<p>А пес далі гавкає. Він ще два рази повторив те саме та й відрубав псови голову. Входи до хати й каже до жінки:</p>
	<p>— Вари щось їсти!</p>
	<p>А вона собі сюди-туди. Не хоче варити. А він їй:</p>
	<p>— Я тобі раз сказав!</p>
	<p>Та й пішов. Жінка злякалася, почала варити. Зварила, сіли вони їсти. Пообідали, а він їй каже:</p>
	<p>— Підемо орати. Я тобі раз сказав. Бери впрягай воли.</p>
	<p>— Ой, я боюся.</p>
	<p>— Я тобі другий раз сказав: впрягай!</p>
	<p>Вона бере і впрягає. Приходи він, а вона ще не впрягла. Побачила його і старається, щоб скоріше впрягти. Переказують люди до мами:</p>
	<p>— У вас дочка нічого не робила, а в него вже оре. Стара це вчула та й каже:</p>
	<p>— Він мені дитину мучи! Я зараз іду до него.</p>
	<p>Та й пішла. Іде вона, а зять з дочкою орють. Глипнув він та й каже:</p>
	<p>— Гов! Мама йде в гості. Випрягай воли. Вона випрягла, а він пішов напроти старої.</p>
	<p>— Здрастуйте!</p>
	<p>— Здрастуй.</p>
	<p>— Ідіть, мамо, до хати.</p>
	<p>А жінка нагнала воли пасти і тоже прийшла до хати. Він каже:</p>
	<p>— Готуй щось їсти, а я йду за горівкою.</p>
	<p>Сказав та й пішов. Видав дорогу, що йде за горівкою, зайшов другим боком, став під вікно та й слухає, що говоря. А вона говори мамі:</p>
	<p>— Він такий, він сякий: порося зарубав та й пса зарубав, мене мучи.</p>
	<p>А стара:</p>
	<p>— Я зараз пришлю старого. Він прийде та й забере тебе додому. А зять послухав — та й до хати. Баньку поклав та й каже:</p>
	<p>— Гай, воли впрягати. Я раз сказав. А стара далі говори:</p>
	<p>— Вона не годна, вона не може.</p>
	<p>— Другий раз сказав! Стара ще щось каже, а він:</p>
	<p>— Третій раз сказав!</p>
	<p>Схопив стару та в ярмо її. Запріг — та буком. Стара оре! Як протягнула скибу та як вирвалася з ярма, аж закурилося за нею, так додому тікала.</p>
	<p>Приходи стара додому та й каже до старого:</p>
	<p>— Той дитину нашу мучи. Іди забери!</p>
	<p>Старий палку в руки й пішов. Іде, а вони орють. Зять глипнув, старий іде. Та й каже:</p>
	<p>— Гов! Батько йде до нас в гості. Випрягай воли, а я йду напроти. Зустрілись вони зі старим.</p>
	<p>— Здрастуй!</p>
	<p>— Здрастуйте. Ідіть до хати.</p>
	<p>Зайшли до хати. Приходи й вона. А він каже:</p>
	<p>— Готуй щось батькови їсти, а я йду за горівкою. Я раз сказав! Видав дорогу, обійшов, став під вікном та й слухає, що буде старий казати. Вона скаржиться старому, що чоловік такий та сякий, що примушує робити.</p>
	<p>—...А у вас я не робила.</p>
	<p>А батько каже:</p>
	<p>— Так, дочко, якби я був не робив, то нічого не було б і в тебе. Треба робити. Треба хазяйнувати, як люди.</p>
	<p>Вислухав він та й побіг за горівкою. Приходи та й каже:</p>
	<p>— Сідайте, тату, за стіл. А ти зажени на пасовисько воли, бо ми вже орати не будемо. Я тобі раз сказав.</p>
	<p>Та як сіли вони бенкетувати, то бенкетували до вечора і всю ніч. Аж на другий день сонечко підійшло.</p>
	<p>А стара нудиться, що нема старого. Думає: «Зарубав зять старого». А зять подивився — на старому пірвана сорочка.</p>
	<p>— Іди купи татови сорочку. Раз сказав! Вона пішла. Приходи й каже:</p>
	<p>— Нема сорочок, лиш тілко одна червона.</p>
	<p>— То купи червону. Най буде червона, а не пірвана. Я раз сказав. Пішла вона, взяла ту червону сорочку. Старий вбрався і йде додому.</p>
	<p>А стара побачила здалеку червону сорочку та й іде напроти. Думає, що той порубав старого. Підходи, а той у червоній сорочці.</p>
	<p>— Що там таке, що ти так довго був? Як там?</p>
	<p>— Добре. Діти жиють, вона роби все. А я був у них в гостях.</p>
	<p>— А я, — каже, — тягнула в ярмі.</p>
	<p>— Ти ще будеш тягнути. Ти як направляла дочку? Як її вчила? Та й далі все добре з дочкою було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 10 серпня 1985 року Данилов Олекса Степанович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
