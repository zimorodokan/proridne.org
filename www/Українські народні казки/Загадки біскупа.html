<!--#include virtual="/-/inc/general__page_start.inc" -->
<title>Загадки біскупа ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Загадки біскупа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Загадки біскупа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Загадки біскупа <br><span class="article__headerDescription">Українська народна казка Бойківщини</span></h1>
	<p>Був єден п’яниця. Він дуже пив. І одного разу напився, йшов п’яний, упав при дорозі та й заснув. А з церкви йшов додому піп. А піп, як звичайно, побожна людина. А то було холодновато, піп увидів, що той лежить розкритий і йому холодно, зняв з себе плащ і його накрив. І пішов.</p>
	<p>Той спав, спав, проснувся, устав, того плаща забрав і пішов додому. А жона усиділа, що він прийшов у тім плащі, та й свариться:</p>
	<p>— Йой-йой, ти, — каже, — п’яниця, десь уже забив попа. Видиш, до чого ти взявся! Попа забив!</p>
	<p>— Я, — каже, — не забив.</p>
	<p>— Ну а відки ти маєш плаща його?</p>
	<p>— та був на мені, а відки він взявся, я не знаю.</p>
	<p>— Та ти брешеш! Іди геть, пропади!</p>
	<p>І нагнала його. Та й він пішов. Іде з села на село, ходить, ходить. Зайшов у єдно село, а там попа нема. Люду увиділи, що йде піп та й раз до провізора. Та й провізор питає його:</p>
	<p>— Отче, та де йдете? У нас попа нема. Та може би, ви в нас на службі були?</p>
	<p>— Та добре, буду.</p>
	<p>Та вже зразу «попа» до хати та й гостину дають горілку ставлять. А він питає:</p>
	<p>— А дяк у ває є?</p>
	<p>— Є.</p>
	<p>Бо йому треба дяка, бо він без дяка нічого не знає. А так, може, дяк буде знати та якось будуть службу правити. Дяк буде підказувати, що треба. Та й добре попом бути, бо то файні гроші.</p>
	<p>Та й вони покликали дяка і гостяться там. А він потиху дякови говорить:</p>
	<p>— Я, — каже, — погано знаю попівську службу. А ти мені будеш підказувати. Що я зароблю, все поділимо на двох пополовині.</p>
	<p>А дякови того й треба.</p>
	<p>Та й вони почали удвох правити службу. Але люди видять, що то не так, як треба, робиться, що то недобре. Та й єден узяв та й написав скаргу до біскупа. Та й біскуп дивується: «Що таке? Я в таке село попа не давав і по такі фамілії попа не знаю. Що то за єден?» та й викликає того «попа» до себе. Над’їхав той піп, а біскуп йому каже:</p>
	<p>— Відки ти взявся? Там на тебе скарга надійшла, що ти нездало службу правиш.</p>
	<p>— Ба та чого? Та я правлю добре.</p>
	<p>Та й біскуп, значить, увидів, що то якийсь бідолаха. Та й думає: «Цей най би жив, най би робив попом». І каже так:</p>
	<p>— Як ти мені відгадаєш загадки, які я тобі скажу, то будеш далі робити попом, а як ні, то ні. Ти мені скажи, кілько на небі звізд, де середина світу і що я думаю? Ці-с три питання ти обдумай і на них мені відповіш. І будеш далі робити попом. А як ні, то ні.</p>
	<p>Ну та й іде він від біскупа. А там була ріка і через ріку міст. Він на поручину сперся і думає собі: «Що мені робити? Я попом не буду, бо не відгадаю. Де я знаю, кілько на небі звізд? І як я можу знати, де середина світу і що він собі думає? Краще через це поруччя впасти у воду, втопитися і все».</p>
	<p>Аж тут іде швець. Та й питає його:</p>
	<p>— Отче, чого так ся зажурили?</p>
	<p>— А, чим ся зажурив…</p>
	<p>— Та скажіть мені.</p>
	<p>— Та нічого ти мені не поможеш.</p>
	<p>— Та, може, поможу. Та повіджте.</p>
	<p>— Та був я в біскупа. Та й сказав мені біскуп, щоб я післязавтра прийшов і розказав, кілько на небі звізд, де середина світу і що він думає.а я відки то знаю? Та й думаю, може ся краще втопити.</p>
	<p>— Та ні, отче, дайте мені сотку, то я вас з того виведу.</p>
	<p>— Гей, та коби вивів.</p>
	<p>— Виведу.</p>
	<p>Ну та й каже піп:</p>
	<p>— Я дам сотку.</p>
	<p>І дав йому сотку. Та й каже швець:</p>
	<p>— Ви післязавтра будете йти. Та й будьте тут, на цьому місці. І я буду тут. Та й я вас з того виведу.</p>
	<p>— Добре.</p>
	<p>Післязавтра приходить на то місце піп. Приходить і той швець. Та й приносить з собою швець такий великий аркуш паперу, а на ньому крапки, та як звізди. І під сродом підбита цифра: стільки-то мільйонів, стільки-то тисяч…звізд на небі. Та й папір має швець у кишені.</p>
	<p>— Ви, отче, тут?</p>
	<p>— Та тут.</p>
	<p>— Знаєте що? Давайте мені своє вбрання. Я вберу його та й піду до біскупа, бо ви все єдно заломитеся. Я вас виведу з того всього.</p>
	<p>— Я дам тобі вбрання. Бери.</p>
	<p>Той узяв у попа вбрання, вбрався й пішов. Приходить до біскупа.</p>
	<p>— Слава Йсусу Христу!</p>
	<p>— Та слава навіки Богу. Та то ти прийшов, той, якому я сказав би мені відгадав мої загадки?</p>
	<p>— Та я, я.</p>
	<p>— То відгадуй.</p>
	<p>Виймає він той папір, розкладає перед біскупом.</p>
	<p>— Нате, дивіться. То є така кількість.</p>
	<p>— А правдиво ти пораховав?</p>
	<p>— Правдиво. Як не вірите, порахуйте.</p>
	<p>— А де середина світу?</p>
	<p>А він устав та й стоїть.</p>
	<p>— От, каже, — тут, де я стою.</p>
	<p>— А ти правдиво сказав?</p>
	<p>— Правдиво. Як не вірите, зміряйте світ. І увидите, що середина тут, де я стою.</p>
	<p>— А тепер дай ти мені відповідь на останнє запитання — що я думаю?</p>
	<p>— Я вам скажу. Ви думаєте, що говорите із священиком, а ви говорите із ур наче шевцем. От і маєте відповідь.</p>
	<p>— Ну то, — каже, — йди додому і далі прав службу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>158 (2191). Загадки біскупа. СУС 922. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
