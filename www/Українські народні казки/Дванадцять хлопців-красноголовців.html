<!--#include virtual="/-/inc/general__page_start.inc" -->
<title>Дванадцять хлопців-красноголовців ☼ Українська народна казка ☼ Народна творчість</title>
<meta name="Description" content="Українська народна казка Буковини «Дванадцять хлопців-красноголовців» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дванадцять хлопців-красноголовців.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дванадцять хлопців-красноголовців <br><span class="article__headerDescription">Українська народна казка Буковини</span></h1>
	<p>Був у царя син. Захотів він женитися. Ходить син сумний, а цар питає:</p>
	<p>— Чо’ ти, синку, такий сумний?</p>
	<p>— Жениться хочу.</p>
	<p>— То женися.</p>
	<p>— А дозволиш взяти, кого я схочу?</p>
	<p>— Дозволю.</p>
	<p>— То я піду пошукаю собі жінку, — сказав син.</p>
	<p>Іде він понад берег, а на річці три сестри шмаття перуть.</p>
	<p>— Який гарний хлопець іде, — каже старша сестра. — Якби він мене взяв, я би йому одним веретеном напряла і весь дім убрала.</p>
	<p>А середюща:</p>
	<p>— Я б йому одним хлібом весь дім нагодувала. А третя, сама менша, каже:</p>
	<p>— А якби мене взяв, я б мала дванадцять хлопців-красноголовців — на чолі зірка, на потилиці місяць.</p>
	<p>На тій третій він і оженився. Оженився та й пішов до війська служити, а жінку лишив коло свого тата.</p>
	<p>Пройшов якийсь час, і народила вона дванадцять хлопців-красноголовців. Він пише їй з війська: «Як там та й що?»</p>
	<p>А її середюща сестра дуже лиха була, що не вона, а найменша за царського сина віддалася. Була та сестра шинкаркою. Поштар часто заходив у корчму, напивався, і середюща сестра перехоплювала листи. Написала вона царському синові у військо (ніби від жінки), що народилося не дванадцять хлопців, а дванадцять щенят. А чоловік пише: «Що сотворено, то збережіть, поки я приїду». Середюща сестра перехопила того листа і замінила іншим. Написала цареві-батькові (ніби від сина з війська): «Купи, тату, бочку і одинадцять пусти в закритій бочці на море, а дванадцяте посади з мамою на човен і теж пусти на море».</p>
	<p>Тато так і зробив: одинадцять дітей у бочці на море пустив, а дванадцяте з мамою в човні.</p>
	<p>Коли ті одинадцять пливли в бочці, на морі їх зловила змія і взяла в свою печеру. Там вона їх годувала, аж поки виросли. А дванадцятий довго їздив з мамою по морю і приїхав на край моря. Вийшли вони на сухопуття, і каже він мамі:</p>
	<p>— Сідайте, мамо, тут і сидіть, а я піду щось роздобуду. Мама зосталася в халабуді з бур’яну, а він пішов. Іде він, а назустріч йому дідок з рушничкою. Дідок запитав:</p>
	<p>— Що ти, синку, маєш?</p>
	<p>— У мене, дідику, лиш паличка.</p>
	<p>— А в мене рушничка. Трах-пах — і вбив пташку, і є вже чим прогодуватися.</p>
	<p>— Давайте, дідику, поміняємося.</p>
	<p>— Давай. Ти будеш мати рушничку, а я паличку. Так вони й помінялися.</p>
	<p>Приходить хлопець до мами та й каже:</p>
	<p>— Мамко, я набив пташок. Беріть та й варіть, а я ще піду.</p>

	<figure class="illustration">
		<img class="illustration__image" loading="lazy" decoding="async" src="/-/i/Дванадцять хлопців-красноголовців — 01.png" alt="ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини" title="ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини">
		<figcaption class="illustration__caption">ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини</figcaption>
	</figure>

	<figure class="illustration">
		<img class="illustration__image" loading="lazy" decoding="async" src="/-/i/Дванадцять хлопців-красноголовців — 02.png" alt="ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини" title="ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини">
		<figcaption class="illustration__caption">ДВАНАДЦЯТЬ ХЛОПЦІВ-КРАСНОГОЛОВЦІВ — Українська Народна Казка Буковини</figcaption>
	</figure>

	<p>Іде він та й знов здибається з тим дідком.</p>
	<p>— Що ви, дідику, маєте?</p>
	<p>— Маю сокирку. Вдар нею на всі чотири сторони, і дім збудуєш, який схочеш. А ти що маєш?</p>
	<p>— Рушничку. Давайте мінятися.</p>
	<p>— Давай.</p>
	<p>Та й знов помінялися. Приходить він до мами та й каже:</p>
	<p>— Мамко, де будемо дім будувати?</p>
	<p>— Отам на горбочку.</p>
	<p>Пішов він на горбочок, ударив сокиркою на всі чотири сторони, і з’явилися хата і двір, і всілякі будинки — ціле панське хазяйство.</p>
	<p>— Гай, мамко, виходьте з халабуди, ідіть до своєї хати. Встала мама та й пішла до хати. Гарна хата, але нема в ній нічого.</p>
	<p>А син знову пішов. І знов зустрічає того дідика.</p>
	<p>— Ти що, синку, маєш?</p>
	<p>— Таку бардичку маю, що вдар нею на всі чотири сторони, і хата стане.</p>
	<p>— А я маю таку торбинку, що як сказати: «Розшморгнись, торбинко, дай їсти й пити, і все стелити!», то все тобі буде, що захочеш.</p>
	<p>І знову вони помінялися.</p>
	<p>Прийшов син додому, зайшов до хати та й каже:</p>
	<p>— Розшморгнись, торбинко, дай їсти й пити, і все стелити. Сказав це, подивився, а у нього в хаті вже все є.</p>
	<p>А як настав ранок, залишив він маму в хаті та й пішов. І знов здибається він із тим дідком.</p>
	<p>— Що ви, дідику, маєте?</p>
	<p>— А ти, синку, що маєш?</p>
	<p>— Я маю торбинку. Як сказати: «Розшморгнись, торбинко, дай їсти й пити, і все стелити!», то все тобі буде, що схочеш.</p>
	<p>— А я маю кий. Як сказати: «Біжи, штурхни — не штурхни, а що в нього є, сюди візьми», то, в кого хочеш, що хочеш, забрати можна.</p>
	<p>— То давайте, дідику, поміняємось.</p>
	<p>— Давай.</p>
	<p>І знов помінялись вони: хлопець дав дідові торбинку, а собі взяв кия. Відійшов від діда та й каже києві:</p>
	<p>— Біжи діда штурхни — не штурхни, а торбинку сюди візьми.</p>
	<p>Кий пішов, узяв від діда торбинку і приніс йому. Має він і торбинку, і кий.</p>
	<p>Приходить він додому. А увечері приходять до нього два чоловіки, щоб переночувати. Ці люди знали про одинадцятьох хлопців, його братів. І побачили вони, що у нього, як у тих хлопців, на чолі зірка, а на потилиці місяць. І торбинку вони в нього бачили, бо він їх пригощав. Переночували вони в нього, а тоді пішли до середющої сестри, його тітки, і сказали, що знайшли хлопця, у якого на чолі зірка, а на потилиці місяць. І не знали вони, що він сам перекинувся реп’яхом, причепився до них і чув усе, що говорилося.</p>
	<p>Послухала тітка тих людей та й каже:</p>
	<p>— Е, що ви знаєте? Про зірку та про місяць говорите. А знаєте, що на світі є таке котятко, яке з дерева на дерево скаче і за ним золоті яблука ростуть?</p>
	<p>І сказала вона, де треба те котятко шукати.</p>
	<p>Тоді він знов перекинувся з реп’яха на хлопця, тихо вийшов від лихої тітки та й пішов у ліси те котятко шукати. Знайшов його, приносить додому та й каже мамі:</p>
	<p>— Мамо, де будемо сад садити?</p>
	<p>— На горбочку попри хату.</p>
	<p>Повтикав він на тому горбочку патички, котятко по них поскакало, і до вечора виросли на тих патичках золоті яблучка.</p>
	<p>А ті два чоловіки знов приходять увечері. І бачать ті яблучка. Переночували вони і знов ідуть, а він знов перекинувся реп’яшком, щоб почути їхню розмову. Приходять вони до його тітки та й кажуть:</p>
	<p>— Ми де були, були, а добру штучку чули. Що тут говорили, там ми находили.</p>
	<p>А вона їм:</p>
	<p>— Е, що ви знаєте? Про котятко та про яблучка говорите. От я знаю, то знаю. Є на білім світі таке порося, що рилом оре, вухами сіє, передніми ногами жне, а задніми стирти кладе.</p>
	<p>Та й розказала вона, де те порося має бути. Пішов хлопець і знайшов те порося. Приніс додому та й каже мамі:</p>
	<p>— Де будемо стирти класти?</p>
	<p>Мама показала, де класти. Він те порося пустив. А воно рилом оре, вухами сіє, передніми ногами жне, а задніми стирти кладе.</p>
	<p>Приходять ті два чоловіки і третій раз ночувати. І кажуть:</p>
	<p>— Ми знаходили на білім світі одинадцять хлопців — на голові зірка, на потилиці місяць. Вони у змії в печері.</p>
	<p>— Мамо, — питає хлопець, — є в мене одинадцять братів?</p>
	<p>— Були, а тепер не знаю, чи є.</p>
	<p>— А ви знаєте кожного ім’я?</p>
	<p>— Знаю.</p>
	<p>— То печіть мені коржики і витискайте на коржиках ім’я кожного брата.</p>
	<p>Мати спекла дванадцять коржиків і на них витиснула імена всіх своїх синів. Поклав хлопець у свою торбинку ті коржики, взяв свій кий, сів у човен та й поїхав шукати братів.</p>
	<p>Довго-довго плив він по морю, поки вздрів одинадцять хлопців на скляній горі. Доїжджає він до них та й скинув шапку, аби вони бачили, що він їх брат. А вони налякалися та й сховалися в печеру. Він прив’язав човен до скали і почав махати шапкою, щоб таки до нього хтось вийшов. І один вийшов. А він каже:</p>
	<p>— Браття, не ховайтеся, я брат ваш!</p>
	<p>— Як же нам не ховатися? У нас така мама, що й нас поїсть і тебе коло нас, — сказали його брати і вийшли з печери. І всі вони були голі. Тоді крикнув він:</p>
	<p>— Торбинко, розшморгнися, одягни братів однаково!</p>
	<p>І стали вони перед ним усі гарно одягнутими. А він давав кожному коржик і кожен брав своє ім’я.</p>
	<p>— Гай, браття, — каже він, — сідайте в човен та й поїдемо до мами.</p>
	<p>— Коли ж ми боїмося. Як наша теперішня мама надлетить, то й тебе, і нас з’їсть.</p>
	<p>— Не бійтеся.</p>
	<p>Посідали всі в човен і поїхали. А він їм каже:</p>
	<p>— Ви, браття, веслуйте, а я буду трохи спати, бо довго до вас їхав і дуже змучений. Як треба буде мене розбудити, то вколіть мене голкою в мізинний палець.</p>
	<p>Пливуть вони, коли це летить змія. Брати стали колоти сплячого в мізинний палець, а він нічого не чує. Вони почали плакати, і впала йому на лице сльоза. І запекло йому. Схопився він.</p>
	<p>— Станьте, браття, не печіть!</p>
	<p>— Ми не печем. Це наші сльози такі гарячі. Он наша мати летить за нами. Зараз нас усіх поїсть.</p>
	<p>Тоді їхній брат схопив свого кия та як крикнув:</p>
	<p>— Кий, іди змію вбий, над морем запали, попіл на воду змети!</p>
	<p>І кий змію вбив, над морем запалив, попіл на воду змів. Приїхали вони до мами. Радіє стара, що знайшлися сини.</p>
	<p>А на вечір знов приходять ті двоє ночувати. Коли вони рано відходили, він знов перекинувся реп’яшком, вчепився до них і понесли вони його до середющої тітки.</p>
	<p>Приходять вони до неї. А там і батько її, старий дід, сидить.</p>
	<p>— Де ви були, що бачили? — питає тітка тих двох.</p>
	<p>— Бачили ми дванадцять хлопців-красноголовців — на чолі зірка, на потилиці місяць.</p>
	<p>А хлопець з реп’яшка перекинувся голубом, та все літає, та все свою тітку дзьобає. Вона відганяє його, а він дзьобає. А тоді файкнув крилами над дідом. Дід зачепив за крило двома пальцями — і перед ним постав парубок, а не голуб. І розказав усе, як було, дідові.</p>
	<p>— Як ти, синку, хочеш її за це покарати? — спитав дід і показав на свою лиху дочку.</p>
	<p>— Хочу щоб вивели коня, прив’язали її коси до хвоста і пустили в чисте поле.</p>
	<p>Так вони з нею й зробили. І де впала її голова, там скала, а де впали ноги, там вода.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Дванадцять хлопців-красноголовців. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 707 + 569 (епізод) — Невказані сюжети. Записано 25 травня 1976 року у селі Рукшині Хотинського району Чернівецької області від Настасії Петрівни Лялик (1913 року народження, колгоспна пенсіонерка).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дванадцять хлопців-красноголовців <br><span class="article__headerDescription">Українська народна казка Буковини</span></h1>
	<p>Був у царя син. Захотів женитися. Ходить сумний, а цар і питає:</p>
	<p>— Чо’ ти, синку, такий сумний?</p>
	<p>— Женитися хочу.</p>
	<p>— То женися.</p>
	<p>— А позволиш взяти, кого схочу?</p>
	<p>— Позволю.</p>
	<p>— То я піду пошукаю собі жінку, — каже син.</p>
	<p>Іде він понад берег, а на річці три сестри шмаття полочуть.</p>
	<p>— Який гарний хлопець іде, — каже старша сестра. — Якби він мене взяв, я б йому одним веретеном весь дім убрала.</p>
	<p>А середюща:</p>
	<p>— Якби він мене взяв, я б йому одним хлібом весь дім нагодувала. А третя, найменша, каже:</p>
	<p>— А щоби мене взяв, я би мала дванадцять хлопців-красноголовців — на чолі зірка, на потилиці — місяць.</p>
	<p>На тій третій він і оженився. Оженився та й пішов в армію служити, а жінку лишив коло свого тата. Пройшов якийсь час, і народила вона дванадцять хлопців. Пише він їй з війська: «Як там та й що?» А її середюща сестра дуже лиха була, що не вона, а найменша сестра за царського сина віддалася. Була та сестра шинкаркою. Поштар часто заходив у корчму, і середюща сестра перехоплювала листи. Написала вона царському синови у військо (ніби від жінки), що народилося не дванадцять хлопців, а дванадцять щенят. А чоловік пише: «Що сотворено, то збережіть, доки я не приїду».</p>
	<p>Середюща сестра перехопила того листа і замінила Іншим (ніби від сина): «Купи, тату, бочку і одинадцять пусти в закритій бочці на море, а дванадцяте посади з мамою в човен І тоже пусти на море». Тато так і зробив: одинадцять у бочці на море пустив, а дванадцяте з мамою у човні.</p>
	<p>Коли ті одинадцять пливли в бочці, на морі їх їмила змія і взяла в свою печеру. Там вона їх годувала, і вони росли. А дванадцятий довго їздив з мамою по морю І приїхав аж на край моря. Вийшли вони на сухопуття, і каже він мамі:</p>
	<p>— Сідайте, мамо, тут, а я піду щось роздобуду.</p>
	<p>Мама зосталася в халабуді з базників, а він пішов. Іде, а назустріч — дідок з рушничкою. Та й питає:</p>
	<p>— Що ти, синку, маєш?</p>
	<p>— У мене, дідику, лиш паличка.</p>
	<p>— А в мене — рушничка. Трах-пах, і вбив пташку, і вже є чим прогодуватися.</p>
	<p>— Давайте, дідику, поміняємось.</p>
	<p>— Давай. Ти будеш мати рушничку, а я — паличку.</p>
	<p>Так вони оба й помінялися. Приходить він до мами та й каже:</p>
	<p>— Мамко, я набив пташок, беріть та варіть, а я знов іду. Іде він та й знов здибається з тим дідочком.</p>
	<p>— Що ви, дідику, маєте?</p>
	<p>— Маю сокиру. Вдар нею на всі чотири сторони — і збудуєш хату, яку схочеш. А ти що маєш?</p>
	<p>— Рушничку. Давайте мінятися.</p>
	<p>— Давай.</p>
	<p>Та й знов помінялися. Приходить він до мами та й каже:</p>
	<p>— Мамко, де будем хату будувати?</p>
	<p>— Отам на горбочку.</p>
	<p>Пішов він, ударив сокирою на всі чотири сторони, і з’явилися хата, і двір, і всілякі будинки — ціле панське хазяйство.</p>
	<p>— Гей, мамко, виходіть з халабуди, ідіть до свої хати.</p>
	<p>Встала мама та й пішла до хати. Гарна хата, але нема в ній нічого. А син знов пішов. І знов іде проти него дідок.</p>
	<p>— Ти що, синку, маєш?</p>
	<p>— Таку бардичку, що вдар нею на всі чотири сторони, і хата стане.</p>
	<p>— А я маю таку торбинку, що як сказати: «Розшморгнись, торбинко, дай їсти й пити і все стелити!», то все тобі буде в хаті, що хочеш.</p>
	<p>І знов вони помінялися. Прийшов син додому, зайшов у хату та й каже:</p>
	<p>— Розшморгнись, торбинко, дай їсти й пити і все стелити! Сказав це, подивився — а в него в хаті уже все є. Ляг він спати, а як настав ранок, залишає маму та й знов іде. І знов здибається з тим дідком.</p>
	<p>— Що ви, дідику, маєте?</p>
	<p>— А ти, синку, що маєш?</p>
	<p>— Я маю торбинку. Як сказати: «Розшморгнись, торбинко, дай їсти й пити і все стелити!», то все тобі буде, що схочеш.</p>
	<p>— А я маю кий. Як сказати: «Біжи штурхни, не штурхни, а що в него є, сюди озми», то в кого хочеш, що схочеш забрати можна.</p>
	<p>— То давайте, дідику, поміняємося.</p>
	<p>— Давай.</p>
	<p>І знов замінялися вони. Дав дідови хлопець торбинку, а собі взяв кия. Відійшов від діда і каже києви:</p>
	<p>— Біжи діда штурхни, не штурхни, а торбинку сюди озми.</p>
	<p>Кий пішов, узяв від діда торбинку й приніс йому. Має вже він і торбинку, і кий.</p>
	<p>Приходить додому. А ввечері приходять до него два чоловіки, щоб переночувати. Ці люди знали про одинадцять хлопців, його братів. Побачили вони, що в него, як і в тих хлопців, на чолі зірка, а на потилиці — місяць. І торбинку вони в него бачили, бо він їх угощав. Переночували вони в него, тоді пішли до середющої сестри, його тітки, і сказали, що найшли хлопця, в якого на чолі зірка, а на потилиці — місяць.</p>
	<p>А він перекинувся реп’яшком, їмився за одного з них і пішов з ними, щоб почути, що там будуть говорити. Послухала їх середюща сестра та й каже:</p>
	<p>— Е, що ви знаєте? Про зірку та про місяць говорите. А знаєте ви, що на світі є таке кошенятко, яке з дерева на дерево скаче і за ним золоті яблука ростуть?</p>
	<p>Та й сказала, де треба те кошенятко шукати.</p>
	<p>Тоді він знов перекинувся з реп’яшка на хлопця, тихо вийшов від лихої тітки та й пішов у ліси те кошенятко шукати. Найшов його, приносить додому та й каже мамі:</p>
	<p>— Мамо, де будемо сад садити?</p>
	<p>— На горбочкови попри хату.</p>
	<p>Повтикав він там палички, кошенятко по них поскакало, і до вечора виросли на тих патичках золоті яблучка.</p>
	<p>А ті два чоловіки знов приходять увечері і бачать ті яблучка. Переночували, рано знов ідуть, а він знов перекинувся реп’яшком і причепився до одного з них, щоб почути їхню розмову. Приходять вони до його тітки та й кажуть:</p>
	<p>— Ми де були, були, а добру річ чули. Що тут говорили, там ми находили...</p>
	<p>А вона їм:</p>
	<p>— Е, що ви знаєте? Про кошеня та про яблучка говорите. От я знаю, то знаю. Є на білім світі таке порося, що рилом оре, а вухами сіє, передніми ногами жне, а задніми — стирти кладе.</p>
	<p>Та й розказала, де те порося має бути. Пішов хлопець і найшов те порося. Приніс додому та й каже мамі:</p>
	<p>— Де будем стирти класти?</p>
	<p>Мама сказала. Він пустив те порося, а воно рилом оре, вухами сіє, передніми ногами жне, а задніми стирти кладе. А ті два чоловіки приходять і третій раз ночувати. Та й кажуть:</p>
	<p>— Ми находили на білім світі одинадцять хлопців-золотоголовців — на голові зірка, на потилиці місяць. Вони у змії в печері.</p>
	<p>— Мамо, — каже хлопець, — є в мене одинадцять братів?</p>
	<p>— Були, а тепер не знаю, чи є.</p>
	<p>— А ви знаєте кожного ім’я?</p>
	<p>— Знаю.</p>
	<p>— То печіть мені проскури і печатайте на проскурах кожного брата ім’я.</p>
	<p>Вона спекла дванадцять проскур і напечатала на них імена всіх своїх синів. Тоді він узяв свою торбинку, свій кий і ті проскури, сів на човен та й поїхав шукати своїх братів. Довго-довго плив він по морю, поки вздрів одинадцять хлопців на скляній горі. Доїхав до них та й скинув шапку, щоб вони виділи, що він їхній брат. А вони спудилися та й поховалися в печеру. Пригнав він човен до скали і почав махати шапкою, щоб таки до него хтось вийшов. Оден вийшов. А він каже:</p>
	<p>— Браття, не ховайтеся, я брат ваш.</p>
	<p>— Як же нам не ховатися? У нас така мама, що й нас поїсть, і тебе коло нас.</p>
	<p>Вийшли вони всі, і всі були голі. Тоді крикнув він:</p>
	<p>— Торбинко, розшморгнися, одінь братів однаково!</p>
	<p>Стали вони перед ним усі гарно одіті. А він давав кожному проскуру, і кожний брав своє ім’я. Роздав та й каже:</p>
	<p>— Гей, браття, сідайте в човен та й поїдем до мами.</p>
	<p>— Коли ж ми боїмося. Як наша мама надлетить, то й тебе, й нас з’їсть.</p>
	<p>— Не бійтеся.</p>
	<p>Посідали вони всі в човен і поїхали. А він їм каже:</p>
	<p>— Ви, браття, веслуйте, а я просплюся, бо довго до вас їхав і дуже трудний. Як треба буде мене розбудити, то вколіть мене голкою в мізильний палець.</p>
	<p>Пливуть вони, коли це летить змія. Браття стали колоти сплячого в мізильний палець, а він нічого не чує. Вони почали плакати, і впала йому на лице сльоза. Та й зразу запекло йому. Схопився він.</p>
	<p>— Станьте, браття, не печіть!</p>
	<p>— Ми не печем, це наші сльози такі гарячі. Он наша мати летить за нами, зараз нас усіх поїсть.</p>
	<p>Тоді їхній брат схопив свого кия та як крикнув:</p>
	<p>— Кию, іди змію вбий, над морем запали, попіл на воду змети! І кий змію вбив, над морем запалив, а попіл на воду змів. Приїхали вони до мами. Радіє стара, що знайшлися сини. А на вечір знові ті двоє приходять ночувати. Коли вони рано відходили, він знов перекинувся реп’яшком, їмився за них, і понесли вони його з собою до середющої тітки. Приходять вони до неї, а там і батько її, старий дід, сидить.</p>
	<p>— Де ви були, що находили? — питає вона.</p>
	<p>— Бачили ми дванадцять хлопців-красноголовців — на чолі зірка, на потилиці місяць.</p>
	<p>А він перекинувся голубом та все літає, та все свою тітку дзьобає. Вона варується, а він усе дзьобає, а тоді файкнув крильми над дідом. Дід зачепив за крило двома пальцями, і перед ним постав парубок, а не голуб. І розказав дідови все, як було.</p>
	<p>— Що ти, синку, хочеш з нею за це зробити? — спитав дід.</p>
	<p>— Хочу, щоби вивели зі стайні коня, прив’язали її за коси до хвоста і пустили коня в чисте поле.</p>
	<p>Так вони з нею й зробили. І де впала її голова — там скала, а де впав зад — там вода.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 25 травня 1976 року Лялик Настасія Петрівна (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
