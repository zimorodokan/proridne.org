<!--#include virtual="/-/inc/general__page_start.inc" -->
<title>Найсміливіший ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Найсміливіший» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Найсміливіший.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Найсміливіший <br><span class="article__headerDescription">Українська народна казка Чернігівщини</span></h1>
	<p>Колись давно у лісі за селом жив великий бурий ведмідь. У тім лісі було багато ягід і грибів. Але туди ніхто не ходив, а хто і ходив дак не вертався. Одного разу три хлопці рішили піти і вбити ведмедя. А у людей якраз закінчувались дрова і їм нічим було топити, а попереду ішла зима.</p>
	<p>От і назначено день. Зібрались хлопці і пішли у ліс . Із собою узяли тільки солі, соломи і гладишку з водою. Прийшли хлопці у ліс, а там нема ні одної дороги, тільки стежки кругом. Птиці не співають. Ходять, ходять, аж чують рев. Виходить король лісу — ведмідь. Хлопці зразу не злякалися. Один із них, найстарший, каже:</p>
	<p>— Я перший піду на бій.</p>
	<p>Його ніхто не став відмовляти. Самовільник вийшов, а коли ведмідь почав до нього наближатися, злякався і утік. Середульший хлопець також злякавсь і утік. Оставсь один менший, він і вийшов із ведмедем на бій. У бою з ведмедем хлопець кинув щіпочку солі йому в очі. Той як заричав і полетів шукати води. Тим часом хлопчак із кучі соломи вибрав одну соломину, а решту запалив. Соломиною, яку він зоставив, почав по одній каплі води капати ведмедю в очі. Відчув звір воду і став іти за хлопцем.</p>
	<p>— Підходь, підходь косолапий, у мене є вода, я тобі дам.</p>
	<p>Ведмідь підходив, підходив і не помітив як опинився біля вогню і загорівся. Коли ведмідь згорів, і смільчак залив його водою, дерева розійшлись, відкривши дорогу додому.</p>
	<p>Вернувся сміло у село і став героєм — Смілим. Тих хлопців, що утекли, засміяли і вигнали із села. А Смілий і по сей день ходить у ліс по дрова, ягоди і гриби. І всі стали жити у тім селі добре, не боячись нічого.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>3 (4079). Найсміливіший. СУС —. Записано 5 грудня 2007 року. Биковець Марія Василівна (1928). Чернігівська область, Ріпкинський район, Високінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
