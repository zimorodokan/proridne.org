<!--#include virtual="/-/inc/general__page_start.inc" -->
<title>Чарівні жорна ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Чарівні жорна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівні жорна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівні жорна <br><span class="article__headerDescription">Українська народна казка Бойківщини</span></h1>
	<p>Були два браття — один бідний, другий багатий. Багач не мав дітей, а бідний мав. Пішов бідний шукати дітям їди. Іде й надибає в лісі старенького діда. Той його питає: — Куди йдеш, чоловіче?</p>
	<p>— Іду в ліс шукати дітям їсти. А дідо каже:</p>
	<p>— Іди, іди. У лісі знайдеш хату. Там будуть давати тобі срібло, золото, що ти хоч. Аби ти ніц не брав, тільки одні жорна.</p>
	<p>Прийшов він до тої хати, а там сидять люди. Питаються його, що він хоче. Дають йому срібло, золото, а він нічого не хоче, лиш жорна. Дали вони йому ті жорна, і він повернувся з ними до діда.</p>
	<p>Дідо каже:</p>
	<p>— Клади жорна на землю. Поклав, а дід каже:</p>
	<p>— Жорно, помелися!</p>
	<p>Коли жорна помололи, всякі статки стали: і хліб, і сало, і ковбаса — все. Попоїли вони, забрав бідний жорна і пішов з ними додому. Приніс і сказав:</p>
	<p>— Жорно, помелися!</p>
	<p>Жорна помололися. Він скликав жінку, діти і почали гоститися. Та й зрадів, що в них усього є багато, і запросив у гості багатого брата.</p>
	<p>Погостилися вони, і брат каже:</p>
	<p>— Я дам тобі зерна, дам корову, а ти дай мені ці жорна.</p>
	<p>Він погодився — думав, що принесе другі жорна. Пішов у той ліс другий раз і здибає того діда знов. Дідо його питається:</p>
	<p>— Де ти йдеш?</p>
	<p>Впізнав його дідо і відправив далі, туди, де він був. Та й каже:</p>
	<p>— Будуть давати тобі срібло, золото, аби ти не брав. Скажеш, най тобі дадуть бочівку, ту, що стоїть у них посередині.</p>
	<p>Пішов він до тої хати, взяв ту бочівку і вернувся до діда.</p>
	<p>— Клади її на землю, — каже дідо. Поклав він бочівку на землю, а дід каже:</p>
	<p>— Дума-дума, учіть хлопа розума!</p>
	<p>Вийшли з бочівки дванадцять хлопців з палицями і як зачали хлопа бити! Добре набили, і дідо каже: — Гоп, хлопці, до бочки спочивати!</p>
	<p>І хлопці поховалися в бочівку. Бідний узяв бочівку та й поніс додому. Приніс, а жінка питає:</p>
	<p>— Що ти приніс? А він їй каже:</p>
	<p>— Дума-дума, учіть мою жінку розума!</p>
	<p>Відти вискочило дванадцять хлопів і побили добре жінку. Тоді він каже:</p>
	<p>— Гоп, хлопці, до бочки спочивати! І хлопці поховалися в бочку.</p>
	<p>Бідний виправив жінку по багатого брата. Жінка пішла до брата і каже:</p>
	<p>— Ходи в гості, бо мій чоловік щось приніс. Брат прийшов у гості, а він каже:</p>
	<p>— Дума-дума, учіть брата розума!</p>
	<p>Відти вихопилися дванадцять хлопців з палицями і б’ють брата. Брат проситься, щоб не били його. А бідний каже:</p>
	<p>— Як віддаш жорна, то перестануть бити.</p>
	<p>Брат погодився віддати, лише б його не били. Приніс він ті жорна, і бідний брат став добре жити, бо жорна все йому давали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Спас, Рожнятівського району, Івано-Франківської області 29 жовтня 1994 року Медвідь Михайло Петрович (1927 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
