<!--#include virtual="/-/inc/general__page_start.inc" -->
<title>Як бідному вдесятеро вернулося ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як бідному вдесятеро вернулося» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бідному вдесятеро вернулося.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бідному вдесятеро вернулося <br><span class="article__headerDescription">Українська народна казка Гуцульщини</span></h1>
	<p>В одному селі піп людям наказував у церкві, щоб вони давали бідним. То їм бог у десять раз більше дасть. Прийшов один чоловік додому з церкви і говорить:</p>
	<p>— Жінко, казав піп, щоб люди давали бідному народови. І бог за то в десять раз більше віддасть. Давай заріжемо корову, роздамо м’ясо бідним людям, а нам бог дасть у десять раз більше.</p>
	<p>Порадилися вони, зарізали корову, роздали поміж бідні люди і чекають, що бог їм віддасть у десять разів більше. Чекають рік, чекають другий — бог не віддає.</p>
	<p>На третій рік весною виросла в них коло хати файна трава. Пастух жене попових десять корів і два бики на пашу. У бідного огорожа була розгорожена, і десять корів забігли на подвір’я до бідного пастися. А два бики пішли далі. Бідний увидів десять корів у себе на подвір’ю, вийшов з хати і давай скоренько загороджувати попову худобу. Загородив і говорить:</p>
	<p>— Видиш, жінко, бог добрий, дав нам десять корів за одну. Коли пастух хотів виганяти попові корови з подвір’я, вуйко не дав. Прогнав пастуха і сказав:</p>
	<p>— Це мені бог дав, я нічого не знаю. Пастух приходить до попа і говорить:</p>
	<p>— Всі десять корів зайшли на подвір’я до вуйка, а вуйко не дає, каже, що йому бог дав.</p>
	<p>Приходить піп до вуйка і питає:</p>
	<p>— Чому ти мою худобу не даєш? Вуйко відповідає попови:</p>
	<p>— Ви сами сказали: «Що хто кому дасть, тому бог удесятеро вертає». Я роздав свою корову бідним, і мені бог удесятеро вернув. Ви мене не тривожте. Я вашу худобу не брав, мені бог дав.</p>
	<p>Піп подає вуйка в суд. А вуйко на суді розказав, як піп казав у церкві: «Що хто дасть, тому бог удесятеро верне.»</p>
	<p>— Я зарізав корову і роздав м’ясо бідним. А бог мені вдесятеро вернув.</p>
	<p>І виграв вуйко на суді, і зосталося йому десять корів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 27 січня 1985 року Бойчук Юрій Онуфрійович (1918 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
