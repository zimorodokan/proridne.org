<!--#include virtual="/-/inc/general__page_start.inc" -->
<title>Про сміливу дівчину ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про сміливу дівчину» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про сміливу дівчину.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про сміливу дівчину <br><span class="article__headerDescription">Українська народна казка Гуцульщини</span></h1>
	<p>Були собі два браття. Жили вони один в однім селі, а другий — у другім. Один був май бідний, а другий заможний. Довго вони так жили. І робив бідний брат весілля. Багатий брат з жінкою пішов на цілих три дни у друге село на то весілля, а вдома лишив доньку.</p>
	<p>Донька була сама в хаті, і прийшли дванадцять опришків. Та й добувалися до хати, хотіли пограбувати. Підкопалися під мур та й по одному лізли. Вони лізли, а дівчина стояла коло тої діри та й по одному вбивала їх. А один поліз через комин. Бона вхопила подушку, облила нафтою, поклала під комин і запалила. І розбійник у комині задушився.</p>
	<p>Так вона вбила одинадцять чоловік, а дванадцятий утік. А на ранок дівчина замельдувала владі, і тих одинадцять побитих опришків забрали й поховали.</p>
	<p>А той дванадцятий два дни ходив селами. Він хотів знати, що сталося з його товаришами. На третій вечір прийшов він до тої дівчини проситися на ніч. Він перебрався на пана, і вона не знала, що він з тих опришків. Прийняла вона його на ніч, а він сів до столу та все щось пише. А тоді й питає:</p>
	<p>— Де твого батька каса?</p>
	<p>І вона покімувала, що то опришок. Каже вона:</p>
	<p>— Татова каса в скрині на самім дні, але я не годна дістатися туди.</p>
	<p>— Покажи ту скриню, — сказав опришок. Привела вона його до тої скрині.</p>
	<p>— Отут гроші, на дні.</p>
	<p>Виклав він набік усі річи, що були в скрині, і нагнувся, щоб узяти гроші, а вона його перевернула туди і скриню заперла.</p>
	<p>Приїхали з весілля батьки, вона розказала їм, що тут було. Сказала за тих дванадцять опришків, що вона побила, а тоді й каже:</p>
	<p>— Це ще не все. Там у скрині є ще один.</p>
	<p>Віддали того опришка до суду і засудили. І той ґазда вже ніколи більше не лишав хату і не їхав на весілля в другі села.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Текуча, Косівського району, Івано-Франківської області 30 травня 1983 року Біланюк Никола Іванович (1902 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
