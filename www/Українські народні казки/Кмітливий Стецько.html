<!--#include virtual="/-/inc/general__page_start.inc" -->
<title>Кмітливий Стецько ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Кмітливий Стецько» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кмітливий Стецько.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кмітливий Стецько <br><span class="article__headerDescription">Українська народна казка Полтавщини</span></h1>
	<p>Жила собі бідна вдова. Мала вона одного-єдиного сина, звали його Стецько. А в сусідньому селі за лісом жили рідні дід із бабою. Були вони заможні. От і посилає мати Стецька до стареньких.</p>
	<p>— Піди, синку, до діда з бабою, може, що й дадуть.</p>
	<p>Прийшов Стецько, а баба дала йому сиру й масла. Повертався Стецько додому, а шлях навпростець через річку пролягав. Лід на сонечку підтанув і під вагою хлопця тріснув. Що ж робити, як перейти? Стецько тріщину сиром затрусив, маслом замазав і перейшов. Повернувся додому з пустими руками, а мати питає:</p>
	<p>— Ти з чим прийшов?</p>
	<p>Син відповідає:</p>
	<p>— Дали мені щось біле та жовте. Йшов я через лід, а він тріснув. Тоді я білим затрусив, а жовтим замастив, так і перейшов.</p>
	<p>— Що із тобою поробиш? Сідай до пісних галушок.</p>
	<p>Перед Різдвом посилає мати сина до старих та й каже:</p>
	<p>— Піди, синку, до діда з бабою, може, щось і дадуть.</p>
	<p>Пішов Стецько, погостював, а дали йому хліба з ковбасою. Повертався він додому через ліс. А тут назустріч біжить собака худий-прехудий. Шкіра кістки утримує. Шкода стало хлопцеві тварини і він віддав хліб з ковбасою. Прийшов додому, а мати питає:</p>
	<p>— Ну що ти приніс?</p>
	<p>Стецько відповідає:</p>
	<p>— Дали мені пухкеньке, біленьке та пахуче кругленьке. Ішов я через ліс і зустрів собаку. Дивився він на мене, ніби їсти просив. То я йому віддав гостинець.</p>
	<p>— Що з тобою поробиш? — бідкається мати.</p>
	<p>Надходить Великдень. Посилає мати знову сина до старих.</p>
	<p>— Піди, сину, до діда з бабою, може щось на цей раз принесеш.</p>
	<p>Пішов Стецько, а старі дали йому крашанок та сала. Завернув він у полотняну сумку та й поніс матері. Приніс, а мати каже:</p>
	<p>— Хоч за третім разом ти остепенився, сину.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>18 (4775). Кмітливий Стецько. СУС порівн. 1696. Записав Тищенко Володимир 2008 року. Тищенко Людмила Миколаївна. Полтавська область, Решетилівський район, Каленики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
