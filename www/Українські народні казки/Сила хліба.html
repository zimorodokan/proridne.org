<!--#include virtual="/-/inc/general__page_start.inc" -->
<title>Сила хліба ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Сила хліба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сила хліба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сила хліба <br><span class="article__headerDescription">Українська народна казка Чернігівщини</span></h1>
	<p>Найнявся бідний чоловік до багатого пана на роботу. А в того пана стільки багатства: тисяча овець, мішки золота і всякого добра.</p>
	<p>— Що ж я маю робити? — питає бідняк.</p>
	<p>— Пастимеш моїх овець, — каже пан.</p>
	<p>— А що ж я за це матиму?</p>
	<p>— Як відпрацюєш рік і кожна вівця вціліє, то заробітком буде стільки овець, скільки зможеш перекинути через перелаз.</p>
	<p>Погодився бідняк. А чого б і ні? Пан щодня йому давав по шматку хліба і цибулину.</p>
	<p>Витримав пастух рік. Підійшов час розрахунку. П’явся, п’явся пастух, всі сили вкладав, а перекинув лише найменше ягнятко. Зажурився бідолашний, нічого не вдієш. Залишився з тією ж умовою ще на рік.</p>
	<p>Одного разу гонить, як завжди, пастух свою отару до води, коли ж бачить, сидить сивий дідок на пні. Підійшов пастух та й ділиться своїм горем, а дідок йому каже:</p>
	<p>— Ти, чоловіче, цибулину закопуй у землю, вона проростатиме. І в її молодих паростках тектиме сила молодості. З’їдай ці паростки, а на місці виростатимуть інші. А хліб їж відразу, він збереже і збільшить твої сили, бо в хлібі є сила людей, які його породили.</p>
	<p>Послухався пастух старого. Підійшов рік до завершення. Сміється пан:</p>
	<p>— Перекидай! — каже.</p>
	<p>Як став пастух перекидати — всіх до єдиного ягняти перекинув.</p>
	<p>— Ну, що ж?- мовить пан. — Слово — не вітер, не розвієш. Бути по-твоєму: забирай отару.</p>
	<p>І зажив бідняк щасливо із своєю сім’єю, все життя прославляючи хліб та силу, яка є в ньому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (4083). Сила хліба. СУС —. Записала Тітовченко О. П. 2008 року. Старовойт Григорій Петрович (1928). Чернігівська область, Коропський район, Покошичі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
