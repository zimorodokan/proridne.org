<!--#include virtual="/-/inc/general__page_start.inc" -->
<title>Як обидва брати царями стали ☼ Українська народна казка ☼ Народна творчість</title>
<meta name="Description" content="Українська народна казка Буковини «Як обидва брати царями стали» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як обидва брати царями стали.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як обидва брати царями стали <br><span class="article__headerDescription">Українська народна казка Буковини</span></h1>
	<p>Були чоловік і жінка. І мали вони двох синів. Тато склав для хлопців гроші, так, що й жінка не знала. «Лишу дітям споминку, — думає він, — що захочуть, то й куплять». І вчив старий хлопців, щоб добре поводилися, щоб «добрий день» усім казали.</p>
	<p>Помер старий. Лишилися хлопці з мамою, бо були ще малі. А як підросли, мама бере та дає їм гроші.</p>
	<p>— Нате, хлопці. Це тато вам лишив. І сказав: що хочете, купіть собі.</p>
	<p>Взяли хлопці гроші та й думають: «Що нам купити? Давай купим собі коні». Вони дуже любили їздити верхи. Пішли на ярмарок, ходили цілий день і не найшли таких коней, як хотіли.</p>
	<p>Ідуть вони пішки додому. Ідуть, а напроти них іде якийсь дід. Вони були такі засмучені, що пройшли попри того діда і не сказали «добрий день». А як пригадали, що не сказали «добрий день», то їден другому кажуть:</p>
	<p>— Давай вернемся назад.</p>
	<p>Вернулися вони назад, догонили діда і кажуть:</p>
	<p>— Вибачайте, дідусю, забули ми вам «добрий день» сказати. Дід вибачив їм і каже:</p>
	<p>— Як ви такі добрі хлопці, то подарую вам по коневи.</p>
	<p>Ідуть вони з дідом, вийшли з села на поле і зайшли в ліс. А в лісі — гора. Підійшов дід до тої гори і крикнув:</p>
	<p>— Двері, відчиніться!</p>
	<p>Двері й відчинилися. А в тій горі — конюшня, і там повно коней, які хочеш. Дід каже:</p>
	<p>— Беріть собі, які хочете. А який інтерес ви маєте в конях? — питає дід.</p>
	<p>— Ми хочем бути богатирями, щоб були на конях і дуже сильні щоб були.</p>
	<p>Зробив їх дід сильними, вибрали вони по коневи, дав він їм зброю, дав шаблі й сідла.</p>
	<p>— Спасибі, діду! — сказали вони, сіли на коней і поїхали додому. Приїхали і кажуть мамі:</p>
	<p>— Мамо, хочем поїхати і побачити, як світ живе.</p>
	<p>Мама не хтіла, не хтіла пускати, а вони таки не слухають і збираються в дорогу. Та й поїхали. Довго їхали, і приїхали туди, де дві дороги розходилися. Проти кожної дороги стояли таблиці. На їдній таблиці було написано: «Хто поїде на цю дорогу, то буде так, як він хоче». А на другій таблиці було: «Хто на цю дорогу піде, то, може, й не вернеться». Старший каже:</p>
	<p>— Я піду на цю дорогу, бо хочу найти, що хочу.</p>
	<p>А він хотів женитися. Менший лишився на другу дорогу, на ту, що з неї можна й не вернутися. Та й розійшлися вони.</p>
	<p>Старший їде, скілко їде, і заїхав у город. Той город був столичний, і в царя була дуже гарна дочка. «Як би заїхати до тої царської дочки?» — думає старший брат. Люди сказали йому, що царева дочка надвечір виходи в сад і там її можна побачити. Вийшла дівчина в сад, а він зліз з коня і пішов туди. Доганяє її і хоче познайомитися. Дуже він сподобався дівчині. Запрошує вона його до себе. Відчинила браму, і він заїхав верхи на подвір’я. Цар був старий. Побачив хлопця і тоже сподобав його. Дівчина погодилася за него йти, і цар був не проти. Зробили вони свадьбу, і став старший брат царем.</p>
	<p>А менший довгий час їхав і теж заїхав у город. А в городі — такі смутні люди! Весь народ плаче. І чорні прапори почеплені.</p>
	<p>— Що таке, чого так смутно у вас у городі? — питає він. А одна бабка каже:</p>
	<p>— У нас таке діло: кожний чоловік має віддати зі свої сім’ї дитину або жінку змійови, і змій щодня з’їдає по їдній людині. А як не дати йому нікого з’їсти, то не пускає нікого до води. А завтра підходи черга віддати цареву дочку. Зато й чорні прапори почеплено.</p>
	<p>А хлопець питає:</p>
	<p>— Де саме дають змійови їсти людей?</p>
	<p>— Отам на полі. Завозь туди для змія дитину, а сам тікай. З’їсть змій дитину і пускає для всіх воду.</p>
	<p>Хлопець поїхав туди, де сказала баба, і сховався з конем. Дивиться, привози циган, царський кучер, цареву дочку. Лишив її, а сам поїхав назад. А дівчина чекає смерти. Менший брат сів на коня і під’їхав до неї. Вона плаче й каже:</p>
	<p>— Забирайся, бо шкода тебе. Пропадеш і ти зо мною. З’їсть змій і тебе.</p>
	<p>А він їй:</p>
	<p>— Най перший раз мене з’їсть, а потому — тебе. Я думаю, що не дам тебе.</p>
	<p>— Якби так було, то я вийшла б за тебе.</p>
	<p>Сидять вони, дивляться, аж тут забушувала вода і виходи з води змій. Забачив їх та й каже:</p>
	<p>— Замість їдного маю два. А менший брат йому:</p>
	<p>— Побачим, хто кого має.</p>
	<p>І почали вони воювати. Змій був триголовий, і з усіх трьох пащ ішов вогонь. Бився хлопець, бився і відрубав дві голови. А їдна ще лишилася. Рубає хлопець третю голову, а вона знов скаче на труп. До того його шабля розпеклася, що годі в руці тримати.</p>
	<p>— Давай щось, — крикнув він дівчині, — щоб ручку шаблі замотати, бо пече!</p>
	<p>Дала вона йому свій платок. Замотав він ручку платком і знов відрубав змійови голову, та й приколов її шаблею до землі. А змій ще довго бився без голови і потому згинув. Хлопець вирубав з усіх трьох змійових голів язики, замотав їх у папір і поклав у кишеню. Сів на коня і поїхав. А дівчину лишив.</p>
	<p>Цар каже кучеру:</p>
	<p>— Запрягай коні і їдь позбирай з мої дочки кістки — похоронимо їх. Приїхав циган у поле, а дівчина жива. Вона й розказала:</p>
	<p>— Був тут хлопець. Зарубав змія і врятував мене, а сам поїхав. Циган каже:</p>
	<p>— Як приїдем додому, то кажи, що я тебе врятував.</p>
	<p>— Добре, скажу.</p>
	<p>Дівчина так сказала, бо боялася цигана. А циган вирубав у змійових головах обрубані язики і везе дівчину додому. Привіз живу дівчину, і цар втішився. Та й питає:</p>
	<p>— Як це ти скапала?</p>
	<p>— Це кучер мене врятував, — каже дівчина.</p>
	<p>І вирішив цар віддати свою дочку за цигана. Лагодять усе на весілля. А дівчина боїться казати цареви правду.</p>
	<p>Цар справляє весілля. Як вчув це хлопець, приїхав він до царя. Дівчина побачила його й вирішила: «Як він врятував мене від змія, то й від цигана врятує». І крикнула:</p>
	<p>— От хто мене врятував!</p>
	<p>Циган почув це та й починає показувати змійові язики.</p>
	<p>— Ось язики! — крикнув він і витягнув їх з кишені.</p>
	<p>А в царя були вчені хлопці. Вони подивилися, що в цигана далі відрубано, а в хлопця кінці язиків. Та й ручка його шаблі замотана платком дівчини.</p>
	<p>— Чого твій платок у него на ручці? — питають її. А вона бере та й каже, як було. Тоді цар:</p>
	<p>— Беріть цигана, в’яжіть до коня і пустіть.</p>
	<p>Як прив’язали цигана до коня, то лиш куски з него лишилися. І грали весілля далі, але за молодого був уже не циган, а менший брат. Тиждень грала музика. І вода вже була в них вільна. А після того, як тесть помер, лишився хлопець царем. І обидва брати були царі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 11 червня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як обидва брати царями стали <br><span class="article__headerDescription">Українська народна казка Буковини</span></h1>
	<p>Були чоловік і жінка. І мали вони два сини. Тато склав для них гроші. «Лишу дітям, — думає він, — що схочуть, те й куплять». І вчив старий хлопців, щоб гарно поводилися, щоб «Добрий день» усім казали.</p>
	<p>Помер старий батько. Хлопці лишилися з мамою. Як підросли, дала їм мама ті гроші. «Це тато вам лишив. І сказав: що хочете, купіть собі».</p>
	<p>Взяли хлопці гроші та й думають: «Що б купити? Купимо собі коні». Пішли вони на ярмарок, ходили цілий день, але не знайшли таких коней, яких хотіли.</p>
	<p>Ідуть вони пішки додому, а напроти них — якийсь дід. Вони були такі засмучені, що прийшли попри того діда і забули сказати «Добрий день». А як пригадали, що не привіталися з дідом, то один другому сказав: «Давай вернемося назад». Вернулися вони, догнали діда і кажуть:</p>
	<p>— Вибачайте, дідусю, забули ми вам «Добрий день» сказати.</p>
	<p>Дід вибачив їм і каже:</p>
	<p>— Як ви такі добрі хлопці, то я вам подарую по коневі. Ідуть вони з дідом, вийшли з села, довго йшли полем і зайшли у ліс. А в лісі — гора. Дід підійшов до тої гори і крикнув: «Двері, відчиніться!» І відчинилися двері. А там була стайня, і в ній повно коней. Дід каже:</p>
	<p>— Вибирайте собі по коневі.</p>
	<p>Вони вибрали по коневі, подякували. Дід і питає:</p>
	<p>— А нащо вам, хлопці, коні?</p>
	<p>— Ми хочемо бути богатирями.</p>
	<p>Зробив їх дід сильними і дав шаблі й сідла.</p>
	<p>Хлопці подякували, сіли на коней і поїхали додому. Приїхали та й кажуть: «Мамо, хочемо поїздити й побачити, як світ живе». Мама не хотіла пускати, але вони-таки збираються в дорогу.</p>
	<p>Їдуть вони, скільки їдуть. І приїхали туди, де розходилися дороги. І проти кожної дороги — таблиці. На одній таблиці було написано: «Хто поїде по цій дорозі, то знайде те, що хоче». А на другій таблиці було: «Хто цією дорогою поїде, то, може, й не вернеться». Старший брат каже: «Я поїду на цю дорогу, бо хочу знайти, що хочу». (А він хотів женитися). Меншому братові лишилася друга дорога, та, що з неї можна було й не вернутися.</p>
	<p>І поїхали вони кожен своєю дорогою.</p>
	<p>Старший довго їхав і заїхав у город. Той город був столичний, і в царя була дуже красива дочка. «Як би її побачити?» — думає старший брат. Люди сказали йому, що царева дочка надвечір виходить у сад.</p>
	<p>Дочекався він вечора і пішов туди. Вийшла дівчина в сад, а він підійшов до неї і познайомився. Та й дуже сподобався царівні. Запрошує вона його до себе. Старий цар забачив хлопця і теж сподобав його собі. Погодилася дівчина за нього піти. Зробили весілля, і став старший брат царем.</p>
	<p>А менший брат теж заїхав у город. Бачить, у тім городі такі сумні люди! Весь народ плаче. І чорні прапори скрізь.</p>
	<p>— Чого так сумно у вашім городі? — питає він. А одна бабка каже:</p>
	<p>— У нас кожна сім’я має віддати одну людину змієві. І змій щодня по одній людині з’їдає. А як не дати йому нікого з’їсти, то не дає змій набрати води. Завтра черга царевої дочки. Тому й чорні прапори почеплено. Хлопець питає:</p>
	<p>— Де саме віддають змієві людей?</p>
	<p>Бабка розказала. Хлопець поїхав туди і сховався з конем. Дивиться: привозить царський кучер цареву дочку, лишив її, а сам поїхав назад. Плаче дівчина, чекає смерті. Під’їхав хлопець до неї на коні, а вона глянула та й каже:</p>
	<p>— Тікай, бо пропадеш і ти зі мною. З’їсть тебе змій. А він одвічає:</p>
	<p>— Най спочатку мене з’їсть, а вже потім тебе. Але я не дам тебе з’їсти.</p>
	<p>— Якби так було, то я вийшла б за тебе, — каже царівна.</p>
	<p>Сидять вони, дивляться, аж тут забушувала вода, і виходить із води змій. Забачив їх змій та й каже:</p>
	<p>— Замість одного маю двох.</p>
	<p>— А це ще побачимо, — говорить хлопець.</p>
	<p>І почали вони битися. Змій був триголовий, і з усіх трьох пащ бухав вогонь. Бився хлопець, бився і відрубав змієві дві голови. Рубає він третю голову, а вона знову скаче до тіла змія і приростає. Шабля хлопцева так розпеклася, що годі в руці тримати.</p>
	<p>— Дай щось, — крикнув він дівчині, — щоб рукоять замотати, бо пече!</p>
	<p>Дала дівчина свою хустину, а він замотав рукоять шаблі і знову відрубав змієві голову. Та й приколов її шаблею до землі. Змій ще довго бився без голови, поки згинув. Хлопець відрубав з кожної із трьох голів кінчики язиків, загорнув їх і поклав у кишеню, потім сів на коня і зник. Дівчина зосталася сама.</p>
	<p>Цар каже кучеру:</p>
	<p>— Запрягай коні, їдь і позбирай з моєї дочки кістки. Поховаємо їх.</p>
	<p>Приїхав кучер у поле, а дівчина жива.</p>
	<p>— Тут був хлопець, — розказує кучеру. — Він зарубав змія. Врятував мене, а сам поїхав.</p>
	<p>Кучер каже:</p>
	<p>— Як приїдемо додому, то кажи, що то я тебе врятував, а як ні, то зразу тебе вб’ю.</p>
	<p>— Добре, скажу.</p>
	<p>Кучер надрізав із змійових голів язики і везе дівчину додому. Як привіз її, цар дуже втішився та й питає:</p>
	<p>— Як ти скапала?</p>
	<p>— Це кучер мене врятував, — каже дівчина.</p>
	<p>І вирішив цар віддати за кучера свою дочку. Лагодять усе до весілля, а дівчина боїться казати правду.</p>
	<p>Справляє цар весілля. Як учув це хлопець, приїхав до царя. Дівчина забачила його і подумала: «Як він врятував мене від змія, то й від кучера врятує». Та й крикнула:</p>
	<p>— От хто мене врятував!</p>
	<p>А кучер витяг із кишені язики змія.</p>
	<p>— Ось язики! — крикнув він.</p>
	<p>Хлопець теж витягає язики. Роздивилися — у хлопця кінчики язиків, а в кучера пізніше відрізано. А рукоять хлопцевої шаблі замотана хустиною царівни.</p>
	<p>— Чого твоя хустина на шаблі? — питають її. Вона й розказує, як було. Тоді цар дає наказ:</p>
	<p>— Беріть кучера, в’яжіть до коня і пустіть.</p>
	<p>Як прив’язали кучера до коня, то лиш дрантя із нього лишилося. А весілля йшло далі, але за молодого був уже не кучер, а хлопець, що врятував царівну і всіх від змія. І музика грала тиждень. Після того, як цар помер, лишився хлопець царем. Так обидва брати царями стали.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як обидва брати царями стали. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 3001 Записано 11 червня 1979 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
