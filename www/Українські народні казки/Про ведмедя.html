<!--#include virtual="/-/inc/general__page_start.inc" -->
<title>Про ведмедя ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про ведмедя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про ведмедя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про ведмедя <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Що ж там казки тієї, з комарів ніс!</p>
	<p>Жив собі дід та баба. Так бідненько жили, нема чого й їсти. Дід каже:</p>
	<p>— Пойду в ліс, да, може, що вб’ю там.</p>
	<p>Пішов у ліс. Іде, йде, та натрапив на ведмедя, що спить. Дак він одрубав ведмедеві ногу, приніс додому. Баба її оскубла, шкіру зняла, порубала. Витопила піч, поставила м’ясо жариться. Ну, а сама сидить уже, вовну пряде.</p>
	<p>— Будуть, — каже, — чулочки й рукавички тобі, діду, щоб не мерз.</p>
	<p>А ведмідь і проснувся. Заболіла нога, дак він проснувся. На трьох ногах по сліду по дідовому й стрибає. Да й дострибав аж у село. Іде да каже:</p>
	<p>Гу-уу-у-, гу-у,</p>
	<p>На трох ногах іду!</p>
	<p>Всі по селах сплять,</p>
	<p>Всі по хатах сплять,</p>
	<p>Одна баба не спить,</p>
	<p>На моїй шкурі сидить,</p>
	<p>Мою вовну пряде,</p>
	<p>Моє мнясо пряже!</p>
	<p>Гу-у, гу-у!</p>
	<p>Да дійшов до хати, да в вікно морду встромив, каже в шибку:</p>
	<p>— Давай, бабо, мою ногу!</p>
	<p>Баба злякалась, дід злякався да під піч позалазили. А в них хатка така поганенька була. Дак ведмідь як дав їй да дав, то розвалив хату, забрав своє м’ясо, і шкіру, і вовну да й пострибав у ліс.</p>
	<p>А дід з бабою так і осталися без м’яса.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>165 (5214). Про ведмедя. СУС 161А*. Записано 2008 року. Пасьменко Ярина Василівна (1922). Черкаська область, Маньківський район, Тимошівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про ведмедя <br><span class="article__headerDescription">Українська народна казка Чернігівщини</span></h1>
	<p>Та що там тої казки — з комарів ніс. Жили собі дід та баба. Так бідно жили, що й не мали що їсти. От дід і каже:</p>
	<p>— Поїду я в ліс, може, щось вполюю.</p>
	<p>Іде, іде, та натрапив на ведмедя, який спав. Одрубав він ведмедеві ногу і приніс додому. Баба шкуру зняла, порубала, натопила піч і поклала м’ясо смажити. А сама сидить та вовну пряде.</p>
	<p>— Будуть, — каже, — носочки і рукавиці тобі, діду, щоб не змерз.</p>
	<p>А ведмідь прокинувся, бо нога заболіла. На трьох ногах по сліду дідовому стрибає. Дострибав аж у село. Іде та й каже:</p>
	<p>Гу-у-у, гу-у-у!</p>
	<p>На трьох ногах іду.</p>
	<p>Усі по селах сплять,</p>
	<p>Усі по хатах сплять.</p>
	<p>Одна баба не спить</p>
	<p>На моїй шкурі сидить.</p>
	<p>Мою вовну пряде,</p>
	<p>Моє м’ясо пече.</p>
	<p>Гу-у-у, гу-у-у!</p>
	<p>Дійшов до хати, морду і вікно встромив та й каже:</p>
	<p>— Давай, бабо, мою ногу!</p>
	<p>Баба злякалася і дід злякався та під стіл залізли. А хатка в них була поганенька. То ведмідь як гупнув, так і розвалив її, забрав свою ногу та й пострибав у ліс.</p>
	<p>А дід з бабою осталися без м’яса.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (4554). Про ведмедя. СУС 161А*. Записала Овсієнко Олена Миколаївна 2008 року. Овсієнко Антоніна Степанівна (1929). Чернігівська область, Новгород-Сіверський район, Об’єднане</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
