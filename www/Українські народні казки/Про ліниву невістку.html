<!--#include virtual="/-/inc/general__page_start.inc" -->
<title>Про ліниву невістку ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про ліниву невістку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про ліниву невістку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про ліниву невістку <br><span class="article__headerDescription">Українська народна казка Кіровоградщини</span></h1>
	<p>У батька й матері була ледача донька. Вийшла вона заміж. Жениха батьки захотіли забрати її до себе жити, але її батьки не дозволяли. Вони боялися, що там на неї будуть кричати і бити. Та батько жениха запевнив їх, що вони її кривдити не будуть, а всьому навчать.</p>
	<p>Першого дня Софія нічого не робила, тільки лежала. А наступного дня батько п’ятьом дочкам і синові наказав, що за день зробити. Невістка ж не хотіла робити нічого.</p>
	<p>Увечері всі сіли їсти, а її до столу не пустили, бо вона нічого не зробила. Третього Божого дня Софія встала рано і просила якусь роботу.</p>
	<p>Мати з батьком скучили за нею, і вирішив батько піти до їх. Коли він ішов, то заляпав кожуха у болото.</p>
	<p>Прийшов до дочки і сів під хату. Приходить Софія і каже:</p>
	<p>— Тату, мніть кожуха, бо вечеряти не дадуть.</p>
	<p>І він почав мняти, щоб відстало болото. Прийшов сват і питає:</p>
	<p>— Що це ви робите, свате?</p>
	<p>— Мну кожух, бо дочка сказала, що вечеряти не дадуть.</p>
	<p>— Свате, та це ми так навчили її бути працьовитою.</p>
	<p>Ось і казці кінець, а хто не працює, той не їсть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>120 (8003). Про ліниву невістку. СУС 1370А*. Записала Паляниця Дарія 2010 року. Паляниця Ольга Никифорівна (1937). Кіровоградська область, Маловисківський район, Мала Виска</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
