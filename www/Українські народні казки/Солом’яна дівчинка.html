<!--#include virtual="/-/inc/general__page_start.inc" -->
<title>Солом’яна дівчинка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Солом’яна дівчинка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Солом’яна дівчинка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Солом’яна дівчинка <br><span class="article__headerDescription">Українська народна казка Кіровоградщини</span></h1>
	<p>Давним-давно в одному селі жили дід Панас та баба Мотря. Дітей в них не було, і це дуже засмучувало старих. Дід зранку до вечора порався по господарству, пас корову Липку, а баба готувала їжу, прибирала хатинку, пряла пряжку і розмовляла з кицею Муркою та собакою Сірком.</p>
	<p>Одного разу вона попросила діда, щоб він зробив колиску, а вона із соломи зробила ляльку, замотала її, і поклала до колиски. Коли їй ставало зовсім сумно, вона сідала коло колиски і, плачучи, співала пісень.</p>
	<p>І от одної ночі сталося диво. Баба почула, ніби в колисці хтось плаче. Вона заглянула туди і від несподіванки оніміла. Там лежала маленька і гарненька дівчинка. Старенька дуже зраділа побаченому і розбудила діда. Дід спросоння не повірив їй, але коли почув плач, то враз прокинувся і зазирнув в колиску.</p>
	<p>Такі старі раді, що Господь послав їм дитину за їх праведне життя. Назвали дівчинку Соломією. Вона росла доброю і слухняною. Липка напувала її молочком, Мурка колихала і муркотіла колискових пісень, а Сірко охороняв її сон.</p>
	<p>Разом вони виростили Соломію привітною і красивою, працьовитою дівчиною. Тепер і вона допомагала дідусю Панасу по господарству, а бабусі — поратися в хаті, варити їсти, пекти хліб, пасти Липку.</p>
	<p>Одного разу через те село проїжджав син їхнього короля. Він побачив привабливу дівчину, яка допомагала дідусю носити воду, і попросив у неї води. Соломія з радістю виконала його прохання. Коли королевич глянув їй у вічі, то відразу закохався.</p>
	<p>Він попросив свого батька, щоб той дозволив йому засватати Соломію. Відправив той сватів, і вони вмовили дідуся з бабусею видати свою доньку за короленка. Коли Соломія поїхала до замку, то старенькі знову засумували, а Липка, Мурка і Сірко не раділи більше життю, як раніше.</p>
	<p>Соломія вмовила чоловіка забрати бабусю і дідуся з домашніми до себе. І старенькі почали жити у замку і радіти з того, що їх дівчинка щаслива. Липка напувала всіх духмяним і теплим молоком, Мурка дивилася за порядком, а Сірко оберігав палац від ворогів. Жили вони довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>289 (8191). Солом’яна дівчинка. СУС —. Записано 2010 року. Луговська Наталія Михайлівна (1917). Кіровоградська область, Компаніївський район, Червоновертне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
