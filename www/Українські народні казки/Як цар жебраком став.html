<!--#include virtual="/-/inc/general__page_start.inc" -->
<title>Як цар жебраком став ☼ Українська народна казка ☼ Народна творчість</title>
<meta name="Description" content="Українська народна казка Покуття «Як цар жебраком став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як цар жебраком став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як цар жебраком став <br><span class="article__headerDescription">Українська народна казка Покуття</span></h1>
	<p>Був собі цар і зажадав піти до церкви. Пішов він у церкву, сів у лавку й слухає. Ксьондз казав проповідь. І каже, що може бути з пана хлоп, а з хлопа може бути цар. Як закінчилася служба Божа, цар спитав ксьондза, нащо він таке казав. А ксьондз каже, що таке написано в Євангелії. І тоді цар сказав ксьондзови:</p>
	<p>— Щоб ти видер з Євангелії тоту картку і щоби я більше такого не чув, а як не видереш, я тобі голову зрубаю. Даю тобі строк до трьох день, щоби ти се зробив.</p>
	<p>Минуло два дні, завтра вже має бути вирішена справа із тим священиком, а цар виїжджає на полювання. Приїхав він туди, і його дружина відбилася від него, поїхала десь лісами в другий бік. А він дивиться, олень прекрасний пасеться. Він у того оленя стріла за стрілою пускає, а олень втікає.</p>
	<p>А тут річка невелика, олень через ту річку. А цар довго не думає, свою одіж з себе здоймає, кладе на берег і переплив річку. А олень зник, оленя вже нема. Цар дивиться, а його вбрання вже другий убрав. Вже не він цар, а другий.</p>
	<p>Тоді що? Там діти пасли худобу на пасовиську та й побачили його голого.</p>
	<p>— Голий! Голий! — кричать. А він каже:</p>
	<p>— Та я цар ваш, цар.</p>
	<p>— Та який ти цар? Жебрак ти, а не цар.</p>
	<p>І пішов він у жебри блукаючи. Бо йому було ані стояти, ані сидіти. І заарештували його, і сидів він у тюрмі. А через два роки ангел йому з’явився і йому все вертає. Вертає корону і каже:</p>
	<p>— Царюй собі далі. Але щоб ти не казав ніколи: «Такого не може бути». Бо все може бути. Може бути цар, і може бути з него жебрак — може бути все.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Грушка, Тлумацького району, Івано-Франківської області 14 липня 1992 року Атаманюк Дмитро Петрович (1905)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
