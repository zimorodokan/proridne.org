<!--#include virtual="/-/inc/general__page_start.inc" -->
<title>Дурний пан ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дурний пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дурний пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дурний пан <br><span class="article__headerDescription">Українська народна казка Чернігівщини</span></h1>
	<p>В одному селі жив пан. Він вважав одного бідного селянина розумним і сказав йому про це. А чоловік відповів, що в їхньому селі всі мужики такі.</p>
	<p>— А пани?</p>
	<p>— А пани — дурні.</p>
	<p>— А я?- запитав пан.</p>
	<p>— Не можу сказати, треба з вами більше поспілкуватися.</p>
	<p>Поїхали пан і селянин мандрувати. Довго вони їхали, а під ніч заїхали переночувати в ліс. Коли повечеряли, то селянин стрибнув у купу соломи, що була поруч. Пан запитав:</p>
	<p>— Що трапилося?</p>
	<p>— Тихо, бо ведмідь неподалік. Якби хоч був у нас собака, щоб гавкав, то він би нас не порвав.</p>
	<p>— А чому ти не гавкатимеш?- запитав пан.</p>
	<p>— Бо в мене голос не такий, як треба, — відказав чоловік та й заснув.</p>
	<p>Пан гавкав на ведмедя цілу ніч, щоб той його не порвав. А коли селянин проснувся, то спитав пана, чому той хрипить.</p>
	<p>— Бо цілу ніч гавкав на ведмедя.</p>
	<p>— На якого ведмедя?</p>
	<p>— На того, що в кущах.</p>
	<p>Пішли пан і селянин подивитися на ведмедя, а там нема нікого.</p>
	<p>Зрозумів пан, що він дурний. Сів на коня та й тільки його й бачили. А бідняк реготав досхочу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>88 (4197). Дурний пан. СУС —. Записано 2008 року. Ковальчук Антоніна Василівна (1927). Чернігівська область, Козелецький район, Остер</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
