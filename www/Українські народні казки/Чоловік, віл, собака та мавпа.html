<!--#include virtual="/-/inc/general__page_start.inc" -->
<title>Чоловік, віл, собака та мавпа ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чоловік, віл, собака та мавпа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чоловік, віл, собака та мавпа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чоловік, віл, собака та мавпа <br><span class="article__headerDescription">Українська народна казка Полтавщини</span></h1>
	<p>Колись давно жили люди. І бог спустився на землю. Він спустився, щоб роздавати роки. скільки кому жити. Спочатку до нього пішов чоловік.</p>
	<p>— Скільки мені даси життя, Боже? — запитав він.</p>
	<p>— Дам тридцять років, — відповів бог.</p>
	<p>— Чому так мало? — запитав чоловік.</p>
	<p>— Більше не дам. Іди собі! — закричав у відповідь бог.</p>
	<p>Вийшов чоловік і зажурився. Підходить до нього віл і питає:</p>
	<p>— Чому ти такий сумний?</p>
	<p>— Бо жити мені тридцять років.</p>
	<p>Пішов і віл до бога. Зайшов, привітався і запитав:</p>
	<p>— Скільки мені даси життя, Боже?</p>
	<p>— Тридцять років.</p>
	<p>— Чому так багато? Ярмо носити аж тридцять років! Дай мені менше.</p>
	<p>— Не дам менше!</p>
	<p>Пішов і цей зажурений. Чоловік запитав:</p>
	<p>— Ну, скільки тобі бог дав років життя?</p>
	<p>— Тридцять, — сумно сказав віл.</p>
	<p>— Так продай двадцять років мені, — попросив чоловік.</p>
	<p>— Так купи.</p>
	<p>І купив чоловік двадцять років у вола. Тоді пішов собака. Бог і собаці дав тридцять років життя.</p>
	<p>— Продай двадцять років мені, — попросив чоловік.</p>
	<p>Собака продав йому двадцять років. Пішла і мавпа до бога. Він і їй дав тридцять років. Вийшла мавпа і зажурилась. Чоловік запитав:</p>
	<p>— Ну, скільки тобі жити?</p>
	<p>— Та аж тридцять років, — відповіла мавпа.</p>
	<p>— Так продай і ти мені двадцять років.</p>
	<p>Ну він і купив. І було в нього дев’яносто років життя. Чоловік жив тридцять років як людина: не знав ні горя, ні біди. Двадцять років, як віл, працював невпинно. Ще двадцять років жив, як собака. Казав онукам:</p>
	<p>— Не лізь туди! Не лізь сюди! Не йди туди!</p>
	<p>А ще двадцять років жив. як мавпа. В нього вже були правнуки. Він для них танцював, співав, веселив їх. І помер він, коли було йому дев’яносто років.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>54 (4958). Чоловік, віл, собака та мавпа. СУС 828. Записала Леонюк Маргарита 2008 року. Шевченко Надія Іванівна (1945). Полтавська область, Чутівський район, Черняківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
