<!--#include virtual="/-/inc/general__page_start.inc" -->
<title>Безрука жінка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Безрука жінка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Безрука жінка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Безрука жінка <br><span class="article__headerDescription">Українська народна казка Бойківщини</span></h1>
	<p>Жив господар, господарював собі з жінкою і мав двоє дітей, дівочку й хлопця. І йому померла жінка, лишився він з дітьми. Ходив він на польовання і польова, і з того живив і себе, й тих двоє дітей, хлопця й дівку.</p>
	<p>Але захворів той чоловік і помер. І як помирав, то сказав синови:</p>
	<p>— Сину, який я кусок хліба їв, такий і тобі оставляю. І наказую, — мовить, — коли будеш відходити у ліси на далеке польовання, аби-сь усе просив благословенства у свої сестри. То я тобі наказую.</p>
	<p>І старий помер. І як ішов син на польовання, все просив, аби сестра поблагословила його в щасливу дорогу. І він ходив на польовання, і мав дорогоцінного пса. І коня мав.</p>
	<p>І так він ходив і ходив і зробився нарешті старшим каваліром. Став старшим каваліром і мовить:</p>
	<p>— Знаєш що, сестро? Ти віддавайся, бо ти вже доходуча.</p>
	<p>А вона мовить:</p>
	<p>— Я віддаватися не буду. А ти, — мовить, — як маєш десь дівку, та женися.</p>
	<p>І він ся оженив і далі ходив на польовання, і все в свої сестри просив благословенства на щасливу дорогу в ліс. А його жону тото взлостило. Чого він не просить благословення у жони, а просить у сестри? Роззлостилася вона сильно і взяла йому отруїла пса. Струїла пса, він приходить, а вона плаче.</p>
	<p>— Чо’ ти плачеш?</p>
	<p>— Ади, — мовить, — як тя сестра благословить. Мав-ись пса дорогоцінного і тобі струїла пса.</p>
	<p>А він нич не мовив. Пса закопав і спокій голові. І далі ходить на польовання. А вони вже вали й хлопчика. А жона ще більше роззлостилася, що він далі в неї благословення не просить, а просить у сестри. І тоді вона струїла й коня. Він приходить, а вона:</p>
	<p>— Диви, як тя сестра благословить. Мав-ись пса, струїла тобі пса, мав-ись коня, струїла тобі коня.</p>
	<p>А він знов нічого не каже. Взяв закопав коня і далі ходить на польовання.</p>
	<p>Ходив на польовання, а в сестри далі просив благословення. А жона так роззлостилася за тото все, що струїла свого хлопчика. Струїла дитину, а він приходить, а вона йойкає й руки ломить:</p>
	<p>— Що тут такого?</p>
	<p>— Йо-йой, — мовить, видиш, як тя сестра благословить?! Мав-ись пса, струїла тобі пса, мав-ись коня, струїла тобі коня, мали-сьмо хлопчика, струїла й хлопчика.</p>
	<p>Він нич не каже. А по похороні хлопця збирається знов іти в ліс на польовання. І каже:</p>
	<p>— Сестро, я ходив усе на польовання сам, а теперка, мовить, — іти ходи зо мною.</p>
	<p>Вона нич не казала, зібралася й пішла з ним у глибокі, далекі ліси. Зайшли вони далеко в ліс, і він мовить так:</p>
	<p>— Струїла-сь пса — я тобі нічого не казав. Струїла-сь коня — я тобі нічого не казав. А чо’ж ти струїла мого хлопця?</p>
	<p>Вона каже:</p>
	<p>— Брате, брате! Не труїла я ні твого пса, ні твого коня, ані твого хлопчика!</p>
	<p>Але де ж він повірить, щоби мати свою дитину струїла?</p>
	<p>— Це не правда, я тобі не повірю.</p>
	<p>І тоді мовить так:</p>
	<p>— Я тобі відтинаю по лікті руки. І йди собі. Не хочу тебе знати за свою сестру, а ти щоби не знала мене за брата. Іди, куди тебе очі ведуть, і все.</p>
	<p>І відтяв їй по лікті руки, і вона так пішла.</p>
	<p>І блукала вона по лісі, блукала, і якось ягодами живилася. І нарешті тоти кикті їй трошки заструпилися, і їй вже зробилося легше. І пройшла вона лісами далеку дорогу, ліси були дуже великі. Іде далі, дивиться, далеко світло світить, уже конець лісу. Виходить з лісу, а там забудови. Якийсь пан там побудувався, має великі доми, сад, все має.</p>
	<p>А то ще було тоді, як турки й татари нападали, та люди по лісах будувалися і по лісах ховалися.</p>
	<p>І вона зайшла в той сад і нічого не може досягнути, бо рук не має. Досягне ротом та й вкусить. А воно падає, та й недоїдки там, у саду, були.</p>
	<p>А той пан мав три сини. І кожний ходив назирати за тим садом. Пішов найстарший, ходив, ходив, надворі розвидняється, і він пішов додому. Прийшов пан, дивиться, є сліди по садови.</p>
	<p>— Хтось, — мовить, — у наш сад ходить.</p>
	<p>Мовить середущий:</p>
	<p>— Піду я вже в сад. Я допильную.</p>
	<p>Пішов, пильнував, пильнував — нема нікого. Та й пішов. Він пішов, а вона пішла собі в сад, подивилася і знов пішла в корчики, сховалася там і сидить.</p>
	<p>Та й мовить наймолодший син:</p>
	<p>— Ну я вже піду пильнувати.</p>
	<p>Пішов пильнувати того саду, ходить тамка, ходить — нема нікого. Він пішов у єдну сторону, і вона виділа то з корчів. А він обійшов сад і зайшов із зворотного боку. Дивиться, а то дівиця. Така красна дівиця що годі.</p>
	<p>Приходить він і мовить її:</p>
	<p>— Що ти тут робиш?</p>
	<p>А вона мовить:</p>
	<p>— Я каліка. Хотіла тут трошки поживитися яблуками та й грушками.</p>
	<p>— Знаєш що? — мовить він. — Ти мені дуже сподобалася. Ти дай мені слово, що будеш віддаватися за мене.</p>
	<p>— Е, — мовить вона, — та як ти мене возьмеш, як я каліка, я не маю рук?</p>
	<p>— Я найду няньку, і нянька буде тебе обходии, лиш дай слово, що ти будеш за мене віддаватися.</p>
	<p>І вона дала йому слово.</p>
	<p>Прийшов він додому, та й упало йому в голову: як мовити батькови й матері, що він хоче женитися, як є ще старший і середущий брати, а він наймолодший? А мати подивилася на нього та й мовить:</p>
	<p>— Слухай, сину, що тобі є? Ти не їш, кілько-сь їв, спати не спиш, ані нічого. Що з тобою є?</p>
	<p>А він мовить:</p>
	<p>— Мамо, кажіть вітцю, щоби мене женили. Я хочу женитися.</p>
	<p>— Та, мовить, женися, у нас маєтку тілько є, що стане на вас усіх трьох. Женися.</p>
	<p>Стала вона казати пану, а пан каже:</p>
	<p>— Най жениться, але де та дівка?</p>
	<p>— Ну та я, — мовить, — не знаю.</p>
	<p>— Він має дівку.</p>
	<p>Ну та й позволили вони йому женитися. І він її забрав до себе і женився. І наяв до неї дівочку, дівочка коло не ї ходить. І мали вони вже єдного хлопчика. І він її мусів лишити, бо прийшло йому до війська йти. А ще єдну дитину вона вже мала за поясом, в тяжі була.</p>
	<p>Він пішов до війська і єдночасно пішов до війська і його шваґер, його жінки брат. І вони оба в єдній батареї були. І розмовилися:</p>
	<p>— Ти відки?</p>
	<p>— Ба я відтам і відтам. А ти відки?</p>
	<p>— Я відтам і відтам.</p>
	<p>— А ти жонатий?</p>
	<p>— Так, — мовить, — я жонатий. Але я взяв дівку-каліку, без рук.</p>
	<p>А тої дівки брат відразу догадався.</p>
	<p>— То буде, — мовить, — моя сестра, бо я її сам за таке й за таке руки відтяв.</p>
	<p>— То ми теперка швагри оба.</p>
	<p>І далі вони там служили. А тота братова її що робить? Перебрала на себе поштук, і що чоловік до тої каліки, до свої жони пише, вона розпечатує. Чоловік пише файні листи, а вона їх забирає, а замість них свої підкладає, у яких всякі паскудства пише. Нарешті чоловік написав, що того й того числа має вже виходити з війська і їхати додому. А та братова той лист вибрала і поклала свій, де було написано: «Я того й того числа виїжджаю з війська додому. І не хочу тебе більше видіти в своїм домі, бо ти каліка. А я собі найшов файну дівку і буду брати. Забирай свої діти і йди геть, би мої очі тебе не виділи, як я прийду». Отаке братова її написала.</p>
	<p>Та й прочитала вона бідна тото, та й зібралася, взяла собі малу дитину у верету на плечі та й пішла. А той більший хлопчик ішов коло неї і тримався ручкою за спідницю. Іде вона, іде, іде-іде, каліка, і так їй у роті висохло, що вже не може й слова мовити. «Коби, — думає, — десь керничка була, хоть би води попила трошки». Дивиться, а тамка багно. Вона підходить д’тому багну, а там така файна керниця, така глибока. А вода здорова чиста. Схилилася вона пити води, а дитина вислизнула з верети і шуп! — у тоту керницю впала. Вона йойкає, порятувати дитину не може, бо рук не має. І з’явився старий чоловік і мовить:</p>
	<p>— Жіночко, не гойкай, не йойкай. Не бійся, хлопчик твій не втопився!</p>
	<p>— Йо-йой, — мовить, — дідуню, вже втопився, вже втопився!</p>
	<p>— Ні, не втопиться, не бійся нич.</p>
	<p>Прийшов дідо. Витягнув хлопчика з води. Сонце гріє, вона притулила ід’собі дитинку. А той дідо мовить:</p>
	<p>— Видиш, я беру болото і змішую його з моєю слиною. Ану вложи в то болото свій кикоть.</p>
	<p>Вона вложила кикоть у болото, і їй зразу виросла рука. А дідо мовить:</p>
	<p>— А тепер вложи у болото другий кикоть.</p>
	<p>Вона вложила другий кикоть, і виросла їй друга рука. Вона стала дякувати дідови, а він їй мовить так:</p>
	<p>— На тобі ці дві флящини води. Одна флящина малейка. Як ти водою з тої флящини змочиш лице й руки, то будеш така баба стара, же такої на світі не видів ніхто й не буде видіти. А якщо намочиш лице й руки водою з тої більшої флящини, то будеш така красуня, же такої дійсно ніхто не видів.</p>
	<p>І дідо зник. А вона думає: «Куди йти?» І вирішила вона йти до брата.</p>
	<p>А вони вже поприходили з війська додому. Шваґер швагра закликав у гості. І вони там гостяться. А вона приходить. І на брамі стоїть дідо і нікого не пущає, бо там гостяться.</p>
	<p>А вона змочила лице й руки з тої малейкої флящинки і зробилася така стара, що йой. Той дідо на брамі подивився, подивився на бабу, що вона така стара, а звідкись має два хлопчики. Чи не закрала вона їх? Та й пішов дідо до хати та й мовить:</p>
	<p>— Слухайте, гості, тут коло брами є жона. Вона така стара, що ви ще такої не виділи. І відкись вона має коло себе два хлопці.</p>
	<p>— Ану пустіть її сюди.</p>
	<p>Пустив її той дідо, вона прийшла до хати.</p>
	<p>— Добрий день!</p>
	<p>— Добрий день.</p>
	<p>Положила того малого хлопчика тамка на ліжко. А брат її мовить:</p>
	<p>— Бабуню, чиї то діти?</p>
	<p>— Мої.</p>
	<p>— Та як ваші, як ви такі старі?</p>
	<p>— Но, най я буду стара, — мовить, — а тото мої діти.</p>
	<p>Вона дивиться, за столом сидять її брат і її чоловік. І ще люди сидять. І мовлять вони тихо:</p>
	<p>— Слухайте, не треба пускати бабу в хату. Бо може нам лишити діти, а що ми з дітьми зробим?</p>
	<p>А вона поговорила з ними та й мовить:</p>
	<p>— Я йду надвір.</p>
	<p>Брат мовить:</p>
	<p>— А ви йдіть за нею, би не втікнула.</p>
	<p>Вона вийшла надвір, ввілляла в жменю води з тої більшої флящинки, намочила лице й руки та й зробилася така красуня! І волос красний, і вся вона на вроду красна — перша кляса!</p>
	<p>І вертається вона до хати. А вони мовлять:</p>
	<p>— А баба де?</p>
	<p>— Баба? Я тота баба.</p>
	<p>— Та як? Та ти була стара?</p>
	<p>— Та стара була, а тепер я красуня молода. Я не знаю, — мовить, — як я переробилася.</p>
	<p>— Браво, — крикнув її чоловік, — браво!</p>
	<p>А вона мовить:</p>
	<p>— Здоров, мій чоловіче!</p>
	<p>І дає свому чоловікови руку. А він мовить.</p>
	<p>— Ба, а який же я твій чоловік, а ти моя жона?</p>
	<p>— Та я твоя жона, а ти мій чоловік. Здоров, брате мій!</p>
	<p>Дає брату руку, привиталася і так далі.</p>
	<p>І мовлять вони до неї:</p>
	<p>— Слухайте, ви би щось за совє життя розказали.</p>
	<p>Мовить вона:</p>
	<p>— Розказала би-м.</p>
	<p>І почала вона розказувати: як брат ходив на польовання, а братова струїла пса, струїла коня, як хлопця струїла і так далі. А та з печі мовить:</p>
	<p>— Брешеш, стара суко!</p>
	<p>І тоді вона розказала всю правду до кінця. І брат сказв слузі взяти коня і тоту його жону, тоту братову, прив’язати коневи до ноги, і най він волічкує її по дорозі й по корчах, поки кістка на кісточку не буде стукати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>113 (2332). Безрука жінка. СУС 706. 26 серпня 1990 р. Драч Антон Григорович (1909). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
