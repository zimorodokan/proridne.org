<!--#include virtual="/-/inc/general__page_start.inc" -->
<title>Лісний Колобок — Колючий Бочок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лісний Колобок — Колючий Бочок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лісний Колобок-Колючий Бочок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лісний Колобок — Колючий Бочок <br><span class="article__headerDescription">Українська народна казка Полтавщини</span></h1>
	<p>Жили собі дід з бабою, ті, від яких колобок утік. Пішли вони в ліс. Дід говорить бабі:</p>
	<p>— Глянь, бабо, який колобок під кущиком лежить!</p>
	<p>А дід ще й погано бачив та й в баби очі сльозилися. Нахилилася вона, щоб піднять колобка, а натрапила на щось колюче.</p>
	<p>— Ой! — голосно закричала баба.</p>
	<p>Колобок скочив на коротенькі ніжки і покотився по стежці. Котиться, котиться, а назустріч йому вовк.</p>
	<p>— Колобок, колобок, я тебе з’їм!</p>
	<p>— Не їж мене, старий вовче, я тобі пісеньку заспіваю.</p>
	<div class="poem">
		<p>
			Я лісний колобок — Колючий Бочок!<br>
			По коморі метений,<br>
			На сметані замішаний.<br>
			Я під кущиком ріс,<br>
			Весь колючками обріс.<br>
			Я на дотик неприємний,<br>
			Мене голими руками не візьмеш!<br>
			Я від діда утік,<br>
			Я від баби утік,<br>
			Від тебе, вовче, тим паче, утечу!
		</p>
	</div>
	<p>Вовк розсердився та хвать його лапою, а колючки так і повпивалися. Вовку боляче, а колобок підскочив і покотився по стежці. Тільки вовк його і бачив.</p>
	<p>Котиться, котиться, а назустріч йому ведмідь.</p>
	<p>— Колобок, колобок, я тебе з’їм!</p>
	<p>— Де тобі, косолапому, мене з’їсти?</p>
	<div class="poem">
		<p>
			Я Лісний Колобок — Колючий бочок!<br>
			По коморі метений,<br>
			На сметані замішаний.<br>
			Я під кущиком ріс,<br>
			Весь колючками обріс.<br>
			Я на дотик неприємний<br>
			Мене голими руками не візьмеш!<br>
			Я від діда утік,<br>
			Я від баби утік,<br>
			Я від вовка утік,<br>
			А від тебе, ведмедю, тим паче утечу!
		</p>
	</div>
	<p>Ведмідь розгнівався і хотів його ротом вхопить, але губи поколов та й більше не чіпав його.</p>
	<p>А колобок покотився далі. Тільки ведмідь його і бачив. Котиться колобок далі, а назустріч йому лисичка.</p>
	<p>— Колобок, Колобок, куди котишся?</p>
	<p>— Кочуся стежкою.</p>
	<p>— Заспівай мені пісеньку.</p>
	<p>Колобок і заспівав:</p>
	<div class="poem">
		<p>
			Я Лісний Колобок — Колючий бочок!<br>
			По коморі метений,<br>
			На сметані замішаний.<br>
			Я під кущиком ріс,<br>
			Весь колючками обріс.<br>
			Я на дотик неприємний<br>
			Мене голими руками не візьмеш!<br>
			Я від діда утік,<br>
			Я від баби утік,<br>
			Я від вовка утік,<br>
			Я від ведмедя утік,<br>
			Від тебе, лисичко, тим паче, утечу!
		</p>
	</div>
	<p>І покотився по стежці. А лисичка його кігтиками штовх і в канаву. Колобок плюх та й у воду. Миттю розгорнувся, запрацював лапками і поплив. Всі, хто поряд були, зрозуміли, що це не колобок, а справжній лісовий їжачок.</p>
	<p>Ось як зумів їжачок одурити звірів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>118 (4720). Лісний Колобок Колючий Бочок. СУС порівн. 2025. Записала Дворецька Ірина 2008 року. Чуприна Христина Несторівна (1939). Полтавська область, Пирятинський район, Калиновий Міст</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
