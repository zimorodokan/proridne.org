<!--#include virtual="/-/inc/general__page_start.inc" -->
<title>Про чарівну корову ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про чарівну корову» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівну корову.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівну корову <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив чоловік та жінка, і була в них дочка. Жили хороше. Через деякий час жінка вмерла. Пожурився-пожурився чоловік, а через деякий час женився. Взяв жінку, а в неї була дочка Мотря. Наче зразу було хороше, а потім незлюбила жінка падчерку, заставляла все робити. Була в падчерки корова Марта, яку вона дуже любила.</p>
	<p>Одного дня погнала дівчина її пасти, а мачуха надавала їй багато роботи. Пасе дівчина корову та плаче. А корова питає:</p>
	<p>— А чого ти плачеш?</p>
	<p>А дівчинка, відповідає:</p>
	<p>— Як же мені не плакати, мачуха багато роботи надавала.</p>
	<p>— Не журись, лягай спати. — каже корова.</p>
	<p>Лягла дівчина спати, проснулась, а все вже зроблено. Взяла корову та й пішла додому. Мачуха питає:</p>
	<p>— Все зробила?</p>
	<p>— Все, матінко, — відповідає падчерка.</p>
	<p>На другий день вона ще більше роботи дає, А свою дочку посилає за нею, щоб та прослідила. Корова підмітила і зробила так, що мачухи дочка заснула.</p>
	<p>Приходять вмісті додому, а мачуха питає:</p>
	<p>— Ну, що прослідила?</p>
	<p>А та реве:</p>
	<p>Заснула, проспала.</p>
	<p>Наступного дня погнала Настя оп’ять корову пастися. Мотря тайком, тайком та й прослідкувала. Приходе додому та й каже мамі, що корова помагає Насті робить роботу.</p>
	<p>Мачуха наказала батькові зарізати корову. Батькові шкода було різати корову, але нічого не поробиш, мачуха їдлом їла. Та нічого робити взяв та й зарізав.</p>
	<p>Настя плакала за коровою дуже-дуже. Взяли й м’ясо, а Настя не хотіла їсти м’яса подруги.</p>
	<p>Вона визбирала кісточки та й закопала під сухим деревом, Вранці встала, дивиться, виросло велике гарне дерево. І те дерево допомагало дівчині до тих пір, доки вона заміж не вийшла.</p>
	<p>Вийшла вона заміж і дерево пропало з двору батька. Та не пропало, а перейшло на подвір’я, де вона жила з чоловіком. Так воно й допомагало молодятам в усьому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>277 (7415). Про чарівну корову. СУС (510 А). Записала Боднар Дарина 2009 року. Боднар Євгенія Феодосіївна (1950). Дніпропетровська область, Апостолівський район, Запорізьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
