<!--#include virtual="/-/inc/general__page_start.inc" -->
<title>Чарівне перо ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чарівне перо» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівне перо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівне перо <br><span class="article__headerDescription">Українська народна казка Кіровоградщини</span></h1>
	<p>В стару давнину жив собі парубок по імені Василь. Жив, бідував і щастя не мав.</p>
	<p>Одного ранку, прокинувшись, Богу помолившись, узяв лук та стріли до нього та й подався до лісу, щоб щось вполювати. Помилувавшись природою та вранішньою прохолодою, зняв з плеча лук, зарядив його стрілою, та враз почув якийсь дивний звук. Не то плач, не то скімлення.</p>
	<p>Пройшовши в кущі, він побачив дивного птаха. Це був не птах, а якась потвора: чотири ноги, чотири крила, а голова не звіряча, і не пташина. Птах лежав і плакав. Коли помітив Василя, повернув до нього голову та й говорить людською мовою:</p>
	<p>— Васильку-братику, розповім я тобі про те, що сталося зі мною. Була я колись дівчиною красною, та закохався в мене чаклун-злун страшний-престрашний. А я йому відмовила в коханні і тоді він мене перетворив у страшну нікчемну птаху. Васильку, навчи мене літати та злого чаклуна-злуна подолати.</p>
	<p>Тільки вона це промовила, тут тобі загуло, загриміло, сонце потемніло, Василя вгору підняло, за тридев’ять земель занесло.</p>
	<p>Василь летить та й промовляє:</p>
	<p>— Чари-чари, схаменіться і зі мною на землю поверніться.</p>
	<p>Враз все стихло. Впав Василь на землю, та при цьому покалічив руку та ногу. Сидить собі та й горює. А коли його злун-чаклун бурею поніс, то він ненароком вирвав з крила птаха перо з пір’ям. Сидить він, коли чує, як щось ніжно йому говорить:</p>
	<p>— Васильку, візьми в руку перо і приклади до хворої ноги та руки і говори: «Пір’їнко-перо, ти хвору руку та ногу мені полікуй».</p>
	<p>Василь повторив слова і враз став здоровим. Потім перу говорить:</p>
	<p>— Пір’їнко-перо, мене на місце віднеси і злому чаклуну життя вкороти.</p>
	<p>Враз сонечко ясненько засвітило і вони до пташки бідненької прилетіли. Тут і злун-чаклун з’явився, та знову свою силу хотів показати. Та Василько тільки рукою поворухнув і в чаклуна півсили не стало, другою рукою поворухнув — зовсім злун сили позбувся.</p>
	<p>І тут диво дивне стало, птаха піднялася і стала такою красунею-дівчиною, що ні в казці не сказать, ні пером описать. Та й говорить:</p>
	<p>— Васильку, кохання моє, ти мені радість життя вернув, буду я тобі за дружину вірну.</p>
	<p>І вони одружились, та таке весілля згуляли, що за тридев’ять земель музику і танці чули. І я там була, вино пила, та в рот не попадало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>64 (7946). Чарівне перо. СУС —. Записала Легоцька Тетяна 2010 року. Шкуратов Василь Миколайович (1952). Кіровоградська область, Новомиргородський район, Новомиргород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
