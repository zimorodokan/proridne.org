<!--#include virtual="/-/inc/general__page_start.inc" -->
<title>Ох ☼ Українська народна казка ☼ Народна творчість</title>
<meta name="Description" content="Українська народна казка Покуття «Ох» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ох.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ох <br><span class="article__headerDescription">Українська народна казка Покуття</span></h1>
	<p>Був собі чоловік та мав хлопця, такого нездалого, що лиш у попелі грався. Каже той чоловік: — Гай навчу тебе, відведу я тебе навчити якогось ремесла. Повів його до кушніра — він утік.</p>
	<p>— Ех, відведу я тебе до шевця. Побув і в шевця пару день і втік.</p>
	<p>— Ех, поведу я тебе на друге царство, на той світ.</p>
	<p>Узяв у торбу кавалок хліба, цибулину та й ідуть. Ідуть, ідуть та й зайшли у великий ліс. Чоловік утомився та й каже:</p>
	<p>— Ох, Боже, Боже.</p>
	<p>Аж тут отворяється в скалі брама і виходить чоловік. У зеленому вбранні, з бородою.</p>
	<p>— Чого ти мене, чоловіче, кликав?</p>
	<p>— Я тебе не кликав. Я тіко сказав: «Ох, Боже, Боже». А той каже:</p>
	<p>— Я — Ох, лісовий цар підземний. А куди ти йдеш із своїм сином?</p>
	<p>— Веду його на науку.</p>
	<p>— Давай його до мене. За рік прийдеш за ним.</p>
	<p>Дав його чоловік Охови та й пішов. А цар Ох післав його пиляти дров. А той ліг на дрова та й заснув. Ох прийшов, запалив дрова, і хлопець разом з ними згорів. А Ох знайшов вуглик, всипав на той вуглик води, і зробився з того вуглика файний козак.</p>
	<p>День поза день, минає рік. Іде за ним його тато, прийшов до того пенька, сказав: «Ох», брама ся відтворила. Ох узяв мірку проса, розсипав по землі, і злетілися з цілого підземного царства кугути.</p>
	<p>— Пізнай, котрий з них твій син.</p>
	<p>Чоловік дивився, дивився і не пізнав. Питає Ох:</p>
	<p>— Пізнав сина?</p>
	<p>— Ні.</p>
	<p>— То прийдеш за рік.</p>
	<p>День поза день, пройшов рік. Прийшов дід до того пенька, сказав «Ох», брама ся втворила, пішов він до Оха. Ох виніс в’язку сіна, кинув. І збіглися барани, чорні, рогаті, їдять то сіно.</p>
	<p>— Пізнавай, котрий твій син.</p>
	<p>Він дивиться, дивиться — барани всі чорні. Як оден. Каже Ох:</p>
	<p>— Пізнав сина?</p>
	<p>— Ні.</p>
	<p>— То він мій. Прийдеш за рік.</p>
	<p>День поза день, вже третій рік минув, іде чоловік за сином. Здибає по дорозі бабу.</p>
	<p>— Куди, чоловіче, йдеш?</p>
	<p>— Дав-им сина Охови в науку, а він мені показує то кугутів, то баранів.</p>
	<p>Каже баба:</p>
	<p>— Чоловіче, цей раз він має показувати стадо голубів під грушкою. Той твій син, що не буде їсти.</p>
	<p>Прийшов він до того пенька, брама відтворилася, вийшов Ох, завів його до себе, висипав мірку проса, злетілися голуби з усього лісового царства.</p>
	<p>— Пізнавай, котрий твій син.</p>
	<p>— Отой під грушкою, що не їсть.</p>
	<p>Як сказав він це, то всі голуби розлетілися, а той ся лишив і з него зробився файний хлопець. І чоловік забрав його. Ідуть вони, а хлопець каже:</p>
	<p>— Я ся багато чого навчив.</p>
	<p>— Але грошей у нас нема.</p>
	<p>— Будуть гроші.</p>
	<p>Гай ідуть вони, ідуть, дивляться — полюють пани на звір. А хлопець перекинувся на дорогого мисливського пса. Побіг той пес, імив зайця і приніс татови. Надходять пани-полюванці.</p>
	<p>— Це твій пес?</p>
	<p>— Мій.</p>
	<p>— Продай, — знов просять пани. Не хоче чоловік продати.</p>
	<p>— Продай.</p>
	<p>— Дайте три шапці грошей.</p>
	<p>Пани відміряли три шапці грошей, він поклав їх в торбину. А пани взяли собі пса на пасочок та й водять. Але відти лис, а відти заєць. Вони пустили пса. Той за лисом, а лис далі. Перебіг пес, втік від панів і наздогонив тата.</p>
	<p>— О, вже маєм з чого жити.</p>
	<p>Та й жили вони, поки ті гроші не розтратили. Хлопець каже:</p>
	<p>— Має бути річний ярмарок. Я перекинуся на коня, а ви мене маєте продати. Але аби-с не потрафили продати з капейстрою.</p>
	<p>Повів чоловік коня на ярмарок, зійшлися пани. Але тут приходить циган, на око сліпий, на ногу кривий. І дає найбільше грошей, більше, як ті пани. Але з капейстрою хоче купити коня. І чоловік продав коня з капейстрою.</p>
	<p>Той циган сідає на коня, і кінь з ним летить аж під хмари. А той циган — то був Ох. Він лиш перекинувся на цигана. Долетіли вони аж до Чорного моря. А кінь перекинувся на рибу, на окуня, і скочив у море. А Ох і собі перекинувся на рибу, і каже йому:</p>
	<p>— Ой, окуне, окунчику, ти молодий стрибунчику. А окунь каже:</p>
	<p>— Я розмови не бажаю, бо вертати не гадаю. І поплив собі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Русів, Снятинського району, Івано-Франківської області 28 березня 1987 року Тутецький Василь Дмитрович (1911)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ох <br><span class="article__headerDescription">Українська народна казка Чернігівщини</span></h1>
	<p>Жили дід і баба. Був у них син. Він був дуже поганий та лінивий. От баба і каже:</p>
	<p>— Треба повести його до людей на роботу, щоб він навчився працювати.</p>
	<p>Зготувала баба торбу їжі на дорогу і пішов дід з сином шукати роботи. Ішли вони довго і зайшли в темний ліс. Побачив дід пеньок, сів та й каже:</p>
	<p>— Ох!</p>
	<p>Раптом з-під пенька вийшов старий, маленький дідок і каже:</p>
	<p>— Я і є Ох.</p>
	<p>Та й питає у діда, куди вони йдуть. Дід каже:</p>
	<p>— Хлопець лінивий, треба, щоб він навчився працювати.</p>
	<p>Ох погодився взяти його на службу і навчити працювати. А через рік дід зможе забрати свого сина додому. На тому вони й розійшлися.</p>
	<p>А Ох привів хлопця додому, напоїв, нагодував і каже:</p>
	<p>— А тепер іди працюй.</p>
	<p>Пішов хлопець, порубав троє дровин та й заснув. Прийшов Ох, а дрова не рубані. Він розбудив хлопця, але нічого йому не сказав. На другий день хлопець знову заснув. Прийшов Ох, а хлопець спить. Він взяв бензину і облив хлопця на дровах. Той і згорів. А потім дід полив його живильною водою і воскресив. Відтоді хлопець став працьовитим та слухняним.</p>
	<p>Приїхав батько його забирати та й не впізнавав, такий той став чемний. Стали вони жити-поживати і добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>19 (4335). Ох. СУС 325. Записано 2008 року. Радченко Валентина Дмитрівна (1939). Чернігівська область, Городнянський район, Старосілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
