<!--#include virtual="/-/inc/general__page_start.inc" -->
<title>Як наймит ксьондза обдурив ☼ Українська народна казка ☼ Народна творчість</title>
<meta name="Description" content="Українська народна казка Покуття «Як наймит ксьондза обдурив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як наймит ксьондза обдурив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як наймит ксьондза обдурив <br><span class="article__headerDescription">Українська народна казка Покуття</span></h1>
	<p>Був ксьондз, та й казав він вітови:</p>
	<p>— Я скрізь по світі бував. Я навіть у Одесі ксьондзом робив, і ніхто мене не годен обдурити. А вітів наймит це заслухав. Але ксьондз не видів його, наймита. Заслухав то наймит та й думає: «Я його обдурю, того ксьондза».</p>
	<p>Побалакали ксьондз і віт та й розійшлися, а наймит каже вітови:</p>
	<p>— Ви пустіть мене на добу, аби я десь в іншому місці добу служив. А віт каже:</p>
	<p>— Божечку, та ти в мене такий добрий хлопець та й хочеш добу десь служити. Та нічо’, гай іди.</p>
	<p>А він пішов до того ксьондза. Прийшов та й каже:</p>
	<p>— Вам не треба наймита?</p>
	<p>— Треба. Добре, що ти прийшов.</p>
	<p>Дав йому ксьондз повечеряти, а рано завів його до стодоли та й каже:</p>
	<p>— Би ти знав, маєш молотити цю пшеницю.</p>
	<p>Та й пішов собі ксьондз до церкви. А він роздягся, одежу заховав та й лежить собі голий. Як мати на світ народила. Та й не молотить. А ксьондз пробув у церкві довго, аж до полудня. Та прийшов і каже:</p>
	<p>— Щось не чути, щоб той драбуга молотив. Йди-ко, Марійко, подивися, що він там робить, — каже ксьондз до наймички.</p>
	<p>Та пішла, подивилася, а він лежить голий. Вернулася вона до ксьондза та й каже:</p>
	<p>— Йдіть сами подивіться на него. Ксьондз прийшов, подивився та й каже:</p>
	<p>— Ей, а ти чо’ голий?</p>
	<p>— Голий, — каже. — Ви вберіть мене. Вберіть. Паламар, ади, вас у церкві вбирає, а ви мене чо’ не вбираєте? Вберіть та й буде добре.</p>
	<p>А ксьондз каже:</p>
	<p>— Я тебе не вбирав, та й не буду вбирати. А той лежить собі голий.</p>
	<p>—...Йди, хлопче, геть від мене. Даю тобі килу пшениці, лиш іди від мене.</p>
	<p>Та й дав йому ксьондз килу пшениці, і вернувся він до віта. Та й каже:</p>
	<p>— А що? За добу обдурив-им ксьондза. Най не хвалиться. Віт зачав ся сміяти.</p>
	<p>— А таки обдурив.</p>
	<p>І ще й віт дав йому дві килі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зібранівка, Снятинського району, Івано-Франківської області 25 червня 1990 року Стус Єлена Андріївна (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
