<!--#include virtual="/-/inc/general__page_start.inc" -->
<title>Свята любов ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Свята любов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Свята любов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Свята любов <br><span class="article__headerDescription">Українська народна казка Полтавщини</span></h1>
	<p>Був у матері один син. Добрий і лагідний, душі в ньому мати не чула, по краплинці збирала росу для вмивання, найтоншим шовком вишивала сорочки. Виріс син ставний, гарний і одружився з дівчиною небаченої краси. Привів молоду дружину в рідну хату. Незлюбила та свекруху, зненавиділа її. Боялася мати показуватися невістці на очі, сиділа в сінях, а потім у сарай переселилася. Та навіть це не заспокоїло жорстоку невістку. Каже вона чоловікові:</p>
	<p>— Коли хочеш, щоб я жила з тобою, убий матір, вийми з грудей серце і спали на вогні.</p>
	<p>Не здригнулася душа сина, так зачарувала його врода дружини. От він і каже матері:</p>
	<p>— Наказала мені дружина вбити вас, мамо, а не послухаю — піде від мене.</p>
	<p>Заплакала мати, та й відповідає:</p>
	<p>— Що ж, синку, будь щасливий, а роби так, як велить тобі серце.</p>
	<p>Пішов син з матір’ю в діброву. Наламав сухого хмизу, розпалив багаття. Убив матір, поклав серце на жар…</p>
	<p>Та ось спалахнув сучок, тріснув, полетіла іскра і вдарила сину в обличчя, обпекла боляче. Скрикнув син, закрив долонею обпечене місце. Стрепенулося серце матері, що горіло на вогні і прошепотіло:</p>
	<p>— Синочку мій рідний, тобі боляче? Зірви листок подорожника, ось росте біля вогнища, приклади до обпеченого місця. А до листка подорожника приклади моє серце, а потім у вогонь покладеш.</p>
	<p>Заридав син, охопив гаряче материнське серце, поклав його у розколені груди та облив пекучими слізьми. Ожила мати і зрозумів син, що ніхто і ніколи його не любив так, як рідна мати. Підвелася мати і притисла кучеряву голову до грудей.</p>
	<p>Осоружною стала йому дружина-красуня, не міг син повернутися до неї. Не вернулася додому й мати. Пішли вони удвох степами широкими, та й стали двома могилами високими.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>248 (4920). Свята любов. СУС —. Записано 2008 року. Денисенко Катерина Петрівна. Полтавська область, Шишацький район, Воскобійники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
