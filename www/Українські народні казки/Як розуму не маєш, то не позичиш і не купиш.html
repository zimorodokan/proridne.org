<!--#include virtual="/-/inc/general__page_start.inc" -->
<title>Як розуму не маєш, то не позичиш і не купиш ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як розуму не маєш, то не позичиш і не купиш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як розуму не маєш, то не позичиш і не купиш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як розуму не маєш, то не позичиш і не купиш <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік і жінка. Було в них два сини. Як не старались батьки, та не йшла батьківська наука в голови синів. Батьки до них добром, та ласкою, та все дарма. Ніби той горох від стіни відскакували від нерозумних хлопців мудрі поради та настанови батька і матері. Та все ж батьки не втрачали надію і навчали синів, залучаючи до всяких житейських справ.</p>
	<p>От посилає їх батько на базар та й наказує:</p>
	<p>— Дивіться, щоб вас ніхто не обдурив! Купіть пшона та інших круп, бо матері вже немає з чого зварити попоїсти. Купіть горщиків, бо немає в чому варити їсти.</p>
	<p>Поїхали сини на базар. Купили пшона, гречки, горщиків та й повертаються додому. Надворі сніг, мороз, холодно. А над головами зграйка горобців літає. От один брат другому каже:</p>
	<p>— Це ж вони у нас їсти просять, давай нагодуємо їх.</p>
	<p>Так і висипали вони по дорозі все пшоно горобцям. А ще трапився вздовж вулиці їм тин, на стовпчики якого наліпило стільки снігу, ніби то голови виросли в тих стовпчиків.</p>
	<p>— Ти диви! — каже один брат другому. — Це ж вони бідні так в свої голівоньки замерзли! Давай надінемо їм шапочки.</p>
	<p>Сказано — зроблено. Понадягали горщики на стовпчики та й ідуть радесенькі додому. Тільки лишень одну гречку, щоб не було суперечки і принесли додому.</p>
	<p>Пожурили їх батьки, пожурили, та й посилають якось знову на базар:</p>
	<p>— Нате вам 100 рублів та купіть на них щось потрібне в господарстві, — наказує батько.</p>
	<p>Ходили парубки по базарі, ходили, та ніяк не могли придумати, що б його купити?</p>
	<p>Але чують, Шуть вигукує, припрошує:</p>
	<p>— Купіть, люди добрі, Посланця, не шкодуйте гаманця, а краще власні ноги пошкодуйте!</p>
	<p>Кинулись хлопці-молодці до Шутя:</p>
	<p>— А що то в тебе за Посланець?</p>
	<p>— О, то вельми потрібна штука на хазяйстві! — мовить Шуть. — От як трапиться, якась пригода, чи новину якусь треба передати на друге чи, бува, й третє село рідні чи кумам, чи ще комусь, то лишень Посланцеві накажи і з рук його відпусти.</p>
	<p>— Скільки ж ти просиш за свого Посланця? — питають брати.</p>
	<p>— Та всього 100 рублів, та й забирайте.</p>
	<p>Купили хлопці Посланця. А коли вже поверталися до свого села, дістали з торби сірого, вухатого, волохатого, з куцим хвостом Посланця та й наказали йому:</p>
	<p>— Біжи мерщій до нашої хати, та звели нашій матері повні миски борщу насипати, бо ми зголодніли.</p>
	<p>Пустили вони Посланця, а він як дремене, та не до села, а до лісу, до свого дому, бо то був заєць.</p>
	<p>— Ох ти ж хитрий, клятий Шуть! — сердито горлали брати. — Ти нас обдурив, 100 рублів забрав, а твій Посланець нам ні разу не послужив. Ну ж бо ми тобі покажемо!</p>
	<p>А вдома батьки пожурились, пожурились, що нерозумних синів мають, та й через деякий час знову за тим самим на базар посилають:</p>
	<p>— Дивіться ж добре, щоб на цей раз гроші даром не потратили та користь якусь принесли до хати.</p>
	<p>Поспішали брати на базар, щоб Шутя покарати та себе перед батьками оправдати. Ой, як вони ж кинулись до Шутя з кулаками:</p>
	<p>— Ти що ж це нас, брехливий Шутю, перехитрив, Посланця до лісу втікати навчив?!</p>
	<p>— Тихше, хлопці, — каже їм Шуть, — розкажіть як то було?</p>
	<p>Навперебій брати оповідали, сердито руками махали.</p>
	<p>— Зачекайте, — каже Шуть, — то ви Посланцеві роботу дали, а перед цим не нагодували? Та ж ви самі винні, що Посланець від вас утік. Якщо за службу грошей не платити, то слугу бодай треба накормити! — обурювався Шуть.</p>
	<p>Почухали брати потилиці і визнали, що самі винні.</p>
	<p>— А що ти знову продаєш? — питають у Шутя.</p>
	<p>— О, це сірий Муркотунець, дає великий приплід, коли його пустити на ніч до овець.</p>
	<p>Купили брати за 100 рублів Муркотунця у Шутя, принесли додому і пустили на ніч до овець.</p>
	<p>А коли вранці встали, то знову Шутя кляли, проклинали, бо сіроманець-Муркотунець порізав всіх овець, а самого слід простиг.</p>
	<p>На базарі знову брати Шутя обступають, від злості закипають. А Шуть здивовано питає, хоч наперед все добре знає:</p>
	<p>— Що ж це ви, дорослі парубки, та й простого не знаєте, що на Муркотунця всіх овець разом напускаєте? От вони на нього напали, його налякали. Він би не кусався, якби з одною овечкою щоночі оставався.</p>
	<p>Знову визнали брати свою провину. І на цей раз купили у Шутя потрібну у хазяйстві річ — Молодило. Правда, сумнівались, коли купляли, та Шуть їх заспокоїв:</p>
	<p>— Та не бійтеся, це Молодило враз із старого зробить молодого, тільки треба ним щосили вдарити по голові.</p>
	<p>Повернулись сини додому, посадили батьків нарядно, а ті просяться:</p>
	<p>— Та ця ж дубина нас уб’є!</p>
	<p>— Не бійтеся, — кажуть сини, не уб’є, омолодить.</p>
	<p>І заходилися молодити батьків. А коли спохватились, старі батьки вже й не дихали.</p>
	<p>Заплакали дурні сини та й нумо на базар Шутя карати.</p>
	<p>— Ну, проклятий Шуть, тепер ти не відвертишся, цього ми тобі не подаруємо.</p>
	<p>Схопили вони Шутя, зав’язали в мішок, принесли на ставок топити. А лід на ставку грубий, не можуть розбити.</p>
	<p>Пішли брати за сокирою. Лежить зляканий Шуть тихенько в мішку на льоду. Аж чує, а по греблі кіньми хтось їде. Давай Шуть кричати:</p>
	<p>— Я не вмію ні писати, ні читати, а хочуть мене за попа обібрати!</p>
	<p>А їхав то добрими кіньми пан. Підійшов до Шутя та й розпитує. А Шуть просить його розв’язати. От дурному панові захотілось стати попом. Шуть підманув його залізти в мішок. Зав’язав пана в мішок, а сам на коні та й поїхав.</p>
	<p>Прибігли брати з сокирою, прорубали ополонку, та шусть мішок під лід. Прийшли на базар, дивляться, а там Шуть живий-здоровий. Дивуються брати, а Шуть їм каже:</p>
	<p>— От спасибі, що ви мене під лід пустили! Дивіться яких я коней звідти привів! І то це не найкращі, бо спішив я дуже. А які там коні ще зосталися!</p>
	<p>Попросили брати Шутя, щоб він їх у мішки зав’язав та й під лід за добрими кіньми послав.</p>
	<p>Лукавий Шуть радий позбутися братів, тож охоче вдовольнив їхнє прохання. Пішли слідом за паном під лід.</p>
	<p>Ой брати, якби ж ви розум мали, то б під льодом коней не шукали, своїх би батьків шанували, та й горя б не знали. Та що ж, коли розуму нема, то й не позичиш і за гроші не купиш. Проте казка, це підказка, вчися думати, міркувати, то будеш розум мати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21 (5080). Як розуму не маєш, то не позичиш і не купиш. СУС —. Записано 2008 року.Мулика Андрій Архипович (1922). Черкаська область, Христинівський район, Вершнячка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
