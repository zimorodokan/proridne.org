<!--#include virtual="/-/inc/general__page_start.inc" -->
<title>Розумна невістка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Розумна невістка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Розумна невістка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Розумна невістка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі чоловік у нашому селі на ймення Семен. І був у нього син, а звали його Іваном. Якось він, виряджаючи сина в Тернівку на базар з овечими шкурами, наказує:</p>
	<p>— Продай ці шкури, але так, щоб і гроші вторгував, і шкури назад привіз.</p>
	<p>Запряг коней Іван та й поїхав на базар, а базар в Тернівці великий. Торгує, але хто ж тобі гроші дасть, а шкури не забере? Отож повернувся він додому, не виконавши наказу свого батька.</p>
	<p>— Ніхто не хоче гроші давати і шкури не брати.</p>
	<p>— Нічого, спробуєш ще завтра, — мовив батько.</p>
	<p>Рано-вранці пішов хлопець удруге на базар. І знову ніхто так не хоче купувати. Вертається, голову звісивши. А батько знову завтра та завтра. Може, й пощастить.</p>
	<p>Пішов Іван знову та все шкури не продав. Іде додому та й думає: «Батько, мабуть, битиме мене. Подамся я світ за очі». З цими думками дійшов до мосту та й перегнувся через поручні. А там біля річки на кладці, дівчина білизну полоскала. Побачила вона хлопці та й питає:</p>
	<p>— Чого зажурився?</p>
	<p>— Як же мені не журитися? Батько загадав мені зробити неможливу річ.</p>
	<p>Та й розповів про все дівчині.</p>
	<p>— Оце й усе? Чого ж тут журитися? Дай-но мені ту шкуру овечу.</p>
	<p>Прополоскала її дівчина, постригла, а шкуру повертає і гроші за вовну</p>
	<p>дає. Повернувся хлопець додому та й давай розповідати батькові. Батько здивувався.</p>
	<p>— Розумна дівчина, — сказав батько, — може, й посватаєш таку.</p>
	<p>Хлопець не відмовився. Пішов запросити її в гості. Дівчина подякувала, та прийти пообіцяла в неділю.</p>
	<p>Настав довгожданий день, батько й син гостинно зустріли свою гостю. Посиділи, погомоніли. Батько й каже Іванові:</p>
	<p>— Кращої дружини не знайдеш.</p>
	<p>Незабаром Іван посватав дівчину і весілля справили. Живуть у злагоді, та й Семен біля них. А Семен був на всі руки майстер, будував будинки. Де не глянь у селі, скрізь його руки майстрували. Збудував для дітей найкращий в селі на той час будинок. І діточок молоді мали троє.</p>
	<p>Давно це діялось, коли у селі ще пан заможний жив. Побачив пан будинок і собі захотів, щоб ще кращий був. Запросив до себе майстра з його сином.</p>
	<p>Збудували гарний будинок, але розраховуватись пан не хотів. Надумав він, що уб’є майстрів вранці.</p>
	<p>Один із слуг дізнався про це і повідомив Семена та його сина. А Семен, розумний чоловік, мовить до пана:</p>
	<p>— Вранці я ще оздоблю будинок, та от треба, щоб вам моя невістка притулок дала, він у скрині.</p>
	<p>Пан сам поїхав, бо не знав, що то за інструмент такий, притулок. Приїхав пан до Семенової невістки, переказує все слово в слово, як майстер велів.</p>
	<p>А невістка-розумниця все зрозуміла, що батькові і чоловікові небезпека загрожує, треба їх рятувати. Підвела вона пана до скрині та й каже:</p>
	<p>— Допоможіть-но, ваша величність, бо я не дістану, скриня глибока.</p>
	<p>Нахилився пан, а жінка його за ноги та й перекинула в скриню. Замкнула і каже:</p>
	<p>— Будеш, пане, тут сидіти, доти, доки мій чоловік із свекром не повернуться живі й здорові.</p>
	<p>Бачить пан, що нічого не вдієш. Попросив у жінки папір і перо, написав послання, щоб випустили майстра з сином.</p>
	<p>Повернулися батько з сином додому, а батько й каже Іванові:</p>
	<p>— Така розумна дружина, як твоя, заслуговує на ще кращий палац, ніж панський.</p>
	<p>Взялися вони до роботи, побудували палац казкової краси. Стали в ньому жити-поживати і добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17 (5076). Розумна невістка. СУС — 1415*. Записано 2008 року. Стефанчук Ганна Юхимівна (1921). Черкаська область, Христинівський район, Осітна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
