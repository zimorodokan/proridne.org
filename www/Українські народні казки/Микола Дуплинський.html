<!--#include virtual="/-/inc/general__page_start.inc" -->
<title>Микола Дуплинський ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Микола Дуплинський» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Микола Дуплинський.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Микола Дуплинський <br><span class="article__headerDescription">Українська народна казка Кіровоградщини</span></h1>
	<p>Жив дід з бабою. Помітив він, що його баба завела собі полюбовника. Ось одного разу пішов він у ліс і знайшов там дупло. Придумав тоді він сказати жінці, що знайшов дупло, а в ньому угодника Миколу Дуплинського.</p>
	<p>Приходить додому й говорить:</p>
	<p>— Ой, жінко, жінко, я в лісі бачив чудо! Знайшов дупло, а в ньому сидить Микола Дуплинський. Що у нього попросити, то й дасть. Тільки молитися йому треба.</p>
	<p>Тут баба і заспішила до лісу, а дід — другою, коротшою дорогою. Прийшов</p>
	<p>швидше за неї і заліз в дупло. Ось баба прийшла, стала навколішки перед деревом і молиться:</p>
	<p>1Порівняйте з казкою «Царський син і змій» (книга 10, казка 20, ст.ст. 55-57).(М. Зінчук).</p>
	<p>— Батюшка Микола Дуплинський, умертви мого мужа або осліпи.</p>
	<p>А з дупла чує:</p>
	<p>— Умертвити, не умертвлю, а осліплю. Ти ось що зроби. Навари каші з маслом, він буде їсти і скаже: «Щось я, жінко, погано бачу». То ти йому ще масла полий.</p>
	<p>Пішла вона додому одною дорогою, а він — другою. Приходить баба, а дід уже на печі лежить. Швидко баба доброї каші наварила, у чашку насипала, маслом полила й подала діду. Той їв, їв, а тоді каже:</p>
	<p>— Щось я, жінко, погано бачу.</p>
	<p>А вона забігалася та все масла в чашку підливає. Дід виїв усю кашу та як закричить:</p>
	<p>— Ой, жінко, я нічого не бачу!</p>
	<p>Умостила баба його на печі, а сама пішла свого друга припрошувати. За стіл його посадила, каші йому насипала. До масла, а макітра — пуста. Баба й говорить своєму другу:</p>
	<p>— Підожди, я за маслом збігаю, кашу без масла не їж.</p>
	<p>Тільки баба з хати вибігла, а дід з печі зліз, полінцем того по голові угрів, а в рот каші напхав. Прибігла баба з маслом, бачить, а її друг мертвий. Вона й каже:</p>
	<p>— Я ж тобі казала, щоб ти кашу без масла не їв. От і подавився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (8019). Микола Дуплинський. СУС 1380. Записала Зінковська Катерина 2010 року. Рязанова Дарія Олександрівна (1937). Кіровоградська область, Маловисківський район, Злинка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
