<!--#include virtual="/-/inc/general__page_start.inc" -->
<title>Гроші не дають спати ☼ Українська народна казка ☼ Народна творчість</title>
<meta name="Description" content="Українська народна казка Буковини «Гроші не дають спати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Гроші не дають спати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Гроші не дають спати <br><span class="article__headerDescription">Українська народна казка Буковини</span></h1>
	<p>Жив собі дуже багатий пан. Багато землі мав, худоби, і ніколи не міг лягти спати по-людськи, зарання, а все о другій, о третій годині ночі. Рано вставав, бо йому ж треба думати, як хазяйство вести. Не було в него бухгалтера — усі рахунки вів сам. Тілко один управитель був. Пан все встигав робити, але не було коли спати.</p>
	<p>А напроти жив швець. І так весело жив. Було в него п’ятеро дітей та й жінка. Вставали всі дуже раненько. Швець виходить надвір, бере відро води, миється і наспівує пісеньки. Діти вибігають напівголі; весело їм, бігають, граються. А швець заходить до хати, стукає клевцем або латає якесь взуття. І все наспівує — весело йому. Жінка тим часом іде з корзиною в город за продуктами.</p>
	<p>Пан все це бачить і дивується. Та й думає: «Як це так? Він такий бідний, ні гроша за душею. Діти голі, босі, і так весело їм усім». Бере пан мішулик грошей, кладе ввечері шевцю під двері і слідкує за тим, що буде робити шевцева сім’я.</p>
	<p>Досвіта швець устав, відкрив двері і зашпотався за той міщулик з грішми. Вхопив його і заходить до хати. Вікна, двері позакривав. Пройшов день і ще ніч — ніхто не виходить надвір, і тиша в хаті. На третій день відкриваються вікна і двері, і всі виходять — швець, жінка й діти. Діти бігають, граються, і все йде по-старому.</p>
	<p>Пан вийшов, подивився, а коло фіртки лежить той мішулик з грішми. Пан каже:</p>
	<p>— Ану, Іване, йди сюди. Що це в тебе за гроші тут? А швець боїться, труситься, та й каже:</p>
	<p>— Паночку, я не знав, хто це мені підкинув під двері цей мішулик з грішми. Вся сім’я моя дві ночі не їсть і не спить: все журимося, що ж нам робити з цими грішми. І рішили ми з жінкою винести їх за фіртку, щоб не мали з ними біди й жури. Я виніс їх геть, і ми собі далі живемо, як жили.</p>
	<p>Тоді пан каже своїй жінці:</p>
	<p>— Бачиш, як бідний не хоче мати діла з грішми? Гроші не дають спати. Ото я й мучуся і не сплю через те, що в нас багато грошей.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ставчани, Хотинського району, Чернівецької області 18 жовтня 1986 року Лазарюк Петро-Григорій (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
