<!--#include virtual="/-/inc/general__page_start.inc" -->
<title>Найменший царський син ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Найменший царський син» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Найменший царський син.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Найменший царський син <br><span class="article__headerDescription">Українська народна казка Бойківщини</span></h1>
	<p>Були в царя три сини — два були мудрі, а єден трохи недолугий. Посилає цар старшого сина на польовання. Надавали ’му їсти, пити доста. Ходить він, ходить, нічого не трафляє. Зголоднів і сів їсти. Сів, аж приходить ід’ньому такий дідо старий.</p>
	<p>— Синцю, дай мені шматок хліба, бо я такий голоден.</p>
	<p>— Ах! Хто знає, доки я буду ходити. Я не маю що дати. Приходить той додому, нічого не приносить, не вбив нічого. Тоді каже середущий:</p>
	<p>— Я йду.</p>
	<p>Виправляють і того. Надавали му їсти, пити доста. Ходить він, ходить, нічого не трафляє. Надлетів ворон — убив ворона. Сів їсти. Приходить дідо старенький, просить їсти, а він не дав.</p>
	<p>Прийшов додому середущий син. Тоді той менший каже:</p>
	<p>— Я йду. Цар каже:</p>
	<p>— Як тоти розумні не могли нічого вбити, не вб’єш і ти. А він:</p>
	<p>— Я хочу йти.</p>
	<p>Тоді цар сказав дати йому хліба й води. Пішов він на польовання, ходив, ходив і сів їсти. Приходить дідо.</p>
	<p>— Синцю, дай ми шматок хліба, бо я голоден.</p>
	<p>— Сідайте зо мною, будеме оба’ їсти. Воду і хліб.</p>
	<p>Попоїли, і дідо зник. А він устав, ходить, дивиться — такий олень на нього йде. Убив того оленя і йде далі. Іде дик. Убив і дика. Вже має двоє. Іде далі, йде — серна біжить. Вбив і серну.</p>
	<p>Він ся журить, як то привезти додому. Дивиться — іде дідо з фірою, той самий дідо, що з ним їв. Поміг йому дідо то загрузити і привезти додому.</p>
	<p>Тоді цар тих двох синів відправив, а наймолодшому передав царство.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вишків, Долинського району, Івано-Франківської області 3 листопада 1988 року Рожко Олена Степанівна (1905 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
