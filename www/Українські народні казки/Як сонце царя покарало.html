<!--#include virtual="/-/inc/general__page_start.inc" -->
<title>Як сонце царя покарало ☼ Українська народна казка ☼ Народна творчість</title>
<meta name="Description" content="Українська народна казка Буковини «Як сонце царя покарало» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як сонце царя покарало.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як сонце царя покарало <br><span class="article__headerDescription">Українська народна казка Буковини</span></h1>
	<p>Були собі три брати: Вітер, Сонце і Місяць. Почули, що в царя є дочка на відданні. От вони й побігли туди. Бігли так швидко, що робили по сто — сто п’ятдесят кілометрів за годину. Добігли до лісу, сіли, відпочили. І поки вони добралися до царя, то були потомлені та обдерті. Зайшли до царя. — Ваша величносте, ми чули, що у вас є дочка на відданні.</p>
	<p>— Є, ну й що? Вас три, а дочка їдна. Як бути?</p>
	<p>— Як? Ми будем женити старшого. А старший був Вітер.</p>
	<p>— То добре, хлопці. Але чого ви такі незграбні, такі погані.</p>
	<p>— Ми не з города, ми селяни.</p>
	<p>— Почекайте трохи. Я дам розпорядження своїм слугам.</p>
	<p>Дав він розпорядження сильно напалити піч і закинути їх у піч.</p>
	<p>— Закладіть їх у залізну піч та й починайте палити — вони там погоря.</p>
	<p>І каже цар:</p>
	<p>— Хлопці, йдіть туди, там слуги вам покажуть дочку. Вийшли вони, слуги ведуть їх.</p>
	<p>— А де ж та дочка? Покажіть нам.</p>
	<p>— Зараз буде вам дочка. Ану заходьте в цю кімнату.</p>
	<p>— А що ж тут ні вікон, ні дверей?</p>
	<p>— Зараз все буде. Вийшов цар.</p>
	<p>— Ну, як там з ними?</p>
	<p>— Ми з ними справилися. Вже закрили.</p>
	<p>— А тепер смаліть до попелу.</p>
	<p>От вони й палять. Уже метер дров спалили, уже й другий. Ще й третій спалили. А хлопці кричать:</p>
	<p>— Ей, чого ви нас заперли в таку холодну кімнату?! Слугам не віриться, що то вони кричать. І кажуть:</p>
	<p>— Ну що? Три метри дров спалили. Подивимся, як там. Відкрили, подивилися, а вони сидять і просять:</p>
	<p>— Пропаліть ще трошки. Пішли доповідати цареви.</p>
	<p>— Ваша величносте. Вже три метри дров спалили, а вони не згоріли.</p>
	<p>— Я вам приказую всі дрова спалити! Вони й згорять.</p>
	<p>Тут усі слуги стали на ноги, позапрягали коні, почали возити дрова. А ті почали палити. Ну й паля! Так палили, що вогонь не згасав цілий місяць. А хлопці стукають у стінки:</p>
	<p>— Ей, холодно! Що ви не пропалюєте?</p>
	<p>Тут зібралися всі слуги — а їх немало було, з п’ятдесят — і почали свою нараду. В чому ж діло? Що далі робити? Треба йти знов царю доповідати.</p>
	<p>— Ваша величносте, ану йдіть подивіться. Дров мало що лишилося.</p>
	<p>— Ну а вони? Що там?</p>
	<p>— Та зараз відкриєм. Побачим.</p>
	<p>— Ану відкривайте.</p>
	<p>Відкрили, подивилися, а хлопці як хлопці. Сидять та й сміються.</p>
	<p>— Що ж, ваша величносте, у вас луччого приміщення нема? Лиш таке для нас? То ми йдемо від вас.</p>
	<p>— Ну що ж, ідіть.</p>
	<p>А вони вийшли та й порадилися:</p>
	<p>— Він хтів нас спалити, то ми його спалимо.</p>
	<p>— Так і зробим! Сонце говори до Вітра:</p>
	<p>— Ти не вій.</p>
	<p>А Місяцеви каже:</p>
	<p>— Ти йди в ніч. А я з ним тут справлюся.</p>
	<p>Як починає гріти сонце у вікна до царя, цар давай тікати. Куди би не тікав, а воно пече. Так пече, що вже видержки нема. Почав кричати на слуг:</p>
	<p>— Лляйте на мене води!</p>
	<p>Коли тут така жара, що вода стала кипіти. Слуги набрали води в відра і несуть поливати царя. А вода в відрах кипить: цар від жари от-от умре. Та й не міг умерти, аж доки не обілляли його окропом. А як обілляли, то він і кончився. Та й казка кінчилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 12 серпня 1984 року Штофа Семен Зіновійович (1919 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
