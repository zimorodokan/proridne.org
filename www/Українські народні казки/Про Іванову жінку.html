<!--#include virtual="/-/inc/general__page_start.inc" -->
<title>Про Іванову жінку ☼ Українська народна казка ☼ Народна творчість</title>
<meta name="Description" content="Українська народна казка Закарпаття, Покуття «Про Іванову жінку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Іванову жінку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Іванову жінку <br><span class="article__headerDescription">Українська народна казка Закарпаття</span></h1>
	<p>Закарпатський хлопець поїхав у Францію глядати роботу. Прийшов на один великий завод, там влаштувався працювати. І добре робив. І директор заводу дуже його полюбив, дав йому в премію машину:</p>
	<p>— Іване, оженися, поставиме дім на моїй земли. І будеш далі тут робити.</p>
	<p>— Добре.</p>
	<p>Так і зробили. Поставили йому дім, він працював. Та прийшов час, що і вженитися треба. Ну й що? Директор хоче, щоби він узяв французьку дівчину. А йому то не любиться.</p>
	<p>Іде він раз городом, дивиться, іде така файна дівочка. А він узяв та опустив перед нею бріфташку. А вона:</p>
	<p>— Ви щось потеряли!</p>
	<p>Підняла бріфташку та й подає йому. Не радується дівочка найденим грошам. А Іван запрошує її:</p>
	<p>— Пройдімо в цей парк та сядемо й поговоримо. Пішли посідали в парку і говорять.</p>
	<p>— ...Слухайте, — питає, — ми можемо побратися? Ви мені дуже полюбилися, вийдіть за мене заміж.</p>
	<p>— Подумаємо, — відповідає. — Побачимо, що скаже няньо, що скаже мама.</p>
	<p>— То я ввечері до вас зайду. Де ви жиєте?</p>
	<p>Вона сказала, по якій вулиці жиє та під яким нумером. Увечері приходить Іван там.</p>
	<p>— Добрий вечір, я прийшов.</p>
	<p>— Добрий вечір.</p>
	<p>Дівчина взяла від нього пальто, повісила. Він сів і почав розмову.</p>
	<p>— ...Слухайте, — каже, — я прийшов поговорити з вами. Дозвольте, щоб ми з вашою дочкою поженилися.</p>
	<p>Вони подумали, старенькі, та й повідають:</p>
	<p>— То є ваше діло.</p>
	<p>І поженилися вони.</p>
	<p>А її отець і мама були з Америки. Там у них були заводи. В скорому часі вони поїхали в Америку. А дочка з зятьом зосталися у Франції. Жиють вони собі з жінкою, а директор дуже очі несе на його жінку. Звідає:</p>
	<p>— З якої фамілії твоя жінка?</p>
	<p>— З америцької. Що ви питаєте?</p>
	<p>— Америцькі жінки мають по чотири, по п’ять чоловік, що роблять у Америці. Вони їх одівають, годують і гроші їм дають. То знаєте, які вони.</p>
	<p>А Іван йому:</p>
	<p>— Моя не така.</p>
	<p>— А ми можеме поспорити. Чи може твоя жінка на то піти, що мені треба?</p>
	<p>Він подумав, подумав і погодився:</p>
	<p>— Можеме поспорити. А директор каже так:</p>
	<p>— Коли я це не зроблю, я віддаю тобі свій завод, а як зроблю, то все твоє забираю.</p>
	<p>— Крім легкової машини.</p>
	<p>І поїхав він десь, виладив його директор. Виладив, а сам приходить до його жінки. А їй уже скучно за чоловіком. І вона як сиділа, так схилилася й заснула. А директор тихо прийшов, взяв апарат і сфотографував її. І пішов у город, і знайшов першого фотографісту. І попросив його так:</p>
	<p>— Зроби мені фотокарточку, щоби все було так... І я тобі даю сто тисяч.</p>
	<p>І-і-і, такі гроші. І той скоро скомбіновав таку фотокарточку, як він хотів.</p>
	<p>Прийшов Іван, а директор показує йому фотокарточку. Та й думає він про жінку: «О-о-ой, що ж ти робиш?!» Приходить до жінки, а жінка весела, обняла, обціловала його. А Іван до неї:</p>
	<p>— Іди вбирайся в найкраще своє плаття.</p>
	<p>Пішла вбралася. Сіли в машину, об’їхали город два рази, три рази. А за городом звернули понад єден обрив, і він відчинив дверці, руля обернув і сам вискочив, а вона пішла з машиною в той обрив. А він утік.</p>
	<p>їде легкова машина. Шофер побачив: аварія! Зупинився. Зупинилася й ще одна машина.</p>
	<p>— Хто є там долі? Де є водій?</p>
	<p>— Нема. То мій муж був.</p>
	<p>Два шофери зійшли вниз, поклали її на плахту та в машину її і в лікарню. Ніч. А у Франції треба за ліковання платити, не приймають задар у лікарню. А прокурор того города дуже її пожалів і заплатив за ню.</p>
	<p>І виліковалася вона. А чоловіка не є. Чоловік утік. І зробився з нього великий злодій Чорна Рука. Краде він, убиває народ. Приходить директор до банку, а банк уже обікрадено. А через місяць приходить Чорна Рука знов до банку.</p>
	<p>— Розбив я банк? — звідає тої банкірки.</p>
	<p>— Так.</p>
	<p>— А заміж виходиш за мене?</p>
	<p>— Нє.</p>
	<p>Витяг пістолет, пах!</p>
	<p>— Йой!</p>
	<p>Вона крикнула, і там уже раз-два поліція. І до Чорної Руки, і взяла його. І закрили в тюрму.</p>
	<p>А на вулиці лежить п’яний. Такий п’яний, у-у-у. Підійшла до нього поліція:</p>
	<p>— Чого ти не на роботі? На твоє місце сто чоловік є.</p>
	<p>— Я-я-я... Я таку фотокарточку зробив — сто тисяч!</p>
	<p>— А кому?</p>
	<p>— Тому й тому директорови заводу.</p>
	<p>— Ану пішли з нами.</p>
	<p>Закрили його. Викликали того директора:</p>
	<p>— Ви його пізнаєте?</p>
	<p>— Так.</p>
	<p>— Де та фотокарточка?</p>
	<p>Вони сиділи там кілька днів. А жінка Чорної Руки вже робить слідчим, і звідає вона:</p>
	<p>— У нас люде сидять у тюрмі, і ми не знаєме, за що?</p>
	<p>— То давайте перевіриме.</p>
	<p>Пішли в тюрму, питає жінка того фотографіста:</p>
	<p>— Кому ви зробили фотокарточку?</p>
	<p>— Тому директорові. Викликали того пана:</p>
	<p>— Покажіть фотокарточку. Показав, а на фотокарточці вона сама.</p>
	<p>Вони говорять, а в сусідню кімнату двері розчинені, і там сидить він, її чоловік, і все чує. Все, що вони говорять. І думає: «Йо-о-ой, я стратив жінку дурно.» Но що зробиш? Викликають його на суд. А вона каже на суді:</p>
	<p>— Це я. Це мою фальшиву картонку він зробив.</p>
	<p>І він зрозумів, що то його жінка. Та й був суд. І покарали їх обох на двадцять п’ять літ тюрми: і директора заводу, і того фотографіста. І завод віддали Івану. А Іван просить:</p>
	<p>— Повісьте ня.</p>
	<p>— Нє!</p>
	<p>Суд визнав, що він був нервозний. І то все їм віддали, і вони двоє осталися там на життя. Та на сім наша казочка кончилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про Іванову жінку <br><span class="article__headerDescription">Українська народна казка Покуття</span></h1>
	<p>Жили двоє людей та й повмирали. Та й лишився хлопець-сирота. Пішов він служити до пана. І той пан нічого йому не заплатив, лиш дванадцять грошів. Хлопець більше в пана й не просив. Він хотів купити за ті дванадцять грошів дві свічки. Думав поставити їх перед іконою Матері Божої. Може, Матір Божа йому щось дасть. Ішов він з тими грішми лісом та й хотів ся напити води. Найшов керничку. Та й не мав чим ся напити, та й мусив лягати. А гроші випали та й утопилися.</p>
	<p>Він вертається назад служити в того самого пана, бо треба було грошей. Заробив він знов дванадцять грошів та й знов прийшов до тої кернички. Думає собі таке: «Я кидаю в воду ще й ці гроші. Як ті гроші, що втопилися, щасливі, то вони вернуться, а як ні, то й ці втопляться». Як кинув, то йому й ті гроші вернулися, і ці не втопилися. І вже він має двадцять штири гроші. Та й іде з ними і питає людей:</p>
	<p>— Що за ці гроші купити? А люди йому кажуть:</p>
	<p>— За ці гроші може бути фіра ладану.</p>
	<p>— А що з тим ладаном робити? А люди кажуть:</p>
	<p>— Там є велика площа. Повези туди ладан, зверни фіру і ладан запали. Та й будем видіти, чим тебе бог надгородить.</p>
	<p>Він вивернув той ладан та й запалив. І говорить хтось з неба. Він не бачить, хто, лиш голос чує. Питає його той голос:</p>
	<p>— Що тобі дати за то, що ти цілий світ запашив? А він каже:</p>
	<p>— Я не знаю.</p>
	<p>— Іди до тої каплиці. Там на тебе буде чекати дівчина, і то буде твоя жінка.</p>
	<p>Пішов він до тої каплиці, а там дівчина чекала. І вони обоє пібралися.</p>
	<p>Привів він жінку додому, до свої хати. Його хата була стара. А тепер він прийшов, подивився, а хата вже нова.</p>
	<p>А в тім селі жив великий пан. Вчув він від людей, що Іван має дуже файну молоду жінку. А пан не мав жінки, бо довго вчився і ще не женився. Посилає він окомана, аби Іванова жінка йшла на роботу. А Іван каже:</p>
	<p>— Моя жінка ніколи нічого не робила і не буде робити. Вона дома робить, а в селі не вміє.</p>
	<p>А пан дуже хотів ту жінку видіти, але не міг, бо вона ніде не йшла. І пан з окоманом радилися, що би таке зробити, щоб Івана не було. І каже окоман панови, аби Іван зробив коло панової хати вільний терен. Там був великий сад і ялиці прекрасні росли. А Іван то мав за одну ніч зруйнувати, вирубати, викорчувати, аби був чистий терен. І засіяти то озиминою.</p>
	<p>Іван журиться, що не може того зробити. А жінка каже:</p>
	<p>— Не журися, все буде.</p>
	<p>Дає вона йому ввечір, о дванадцятій годині, булаву й каже:</p>
	<p>— Іди й нарахуй дванадцять телефонних слупів. І удар дванадцятий слуп булавою. І скажеш: «Щоби тут було до ранку чисто і озимина росла».</p>
	<p>Порахував він ті слупи, ударив дванадцятий слуп булавою. І поки він вернувся до першого слупа, кругом панського дому було чисто, лиш озимина росла. Ні ялиць, ні саду, ні винограду. Було все, а сталося нічого.</p>
	<p>Пан розлютився на окомана, що він такого наробив, і каже:</p>
	<p>— Ти мені спровадь Іванову жінку, аби вона завтра була тут. Аби завтра йшла до мене на роботу.</p>
	<p>Окоман приходить і каже Іванови:</p>
	<p>— Би жінка була завтра в пана на роботі. Іван питає:</p>
	<p>— Що робити?</p>
	<p>— Підсівати пшеницю в стодолі.</p>
	<p>А то треба було так підсівати, щоби пшениця лишалася, а полова відлетіла. Іван каже:</p>
	<p>— Моя жінка не вміє підсівати. А жінка вчула то та й каже:</p>
	<p>— Я вмію, вмію підсівати.</p>
	<p>Іван плаче, боїться, що пан уздрить його жінку, перелюбить, і все.</p>
	<p>Пішла вона другої днини підсівати. Підсіває в стодолі, а пан хотів піти подивитися, яка вона. А йому щось ноги відоймило, і він не може піти до стодоли. Хоче, а не може. Окоман приходить і питає:</p>
	<p>— Ну що, пане?</p>
	<p>— Я не міг її бачити. Щось мені не давало йти до стодоли. Ти кажи, най вона завтра приходить до мене білити. Вона прийде до хати, та й я буду її видіти.</p>
	<p>Той знов прийшов до Івана та й каже, аби Марія, його жінка, йшла білити. Іван знов каже:</p>
	<p>— Вона не вміє.</p>
	<p>А вона вчула та й каже:</p>
	<p>— Я вмію, вмію.</p>
	<p>І пішла другої днини білити.</p>
	<p>Прийшла вона, розвела вапно й білить, а пан хоче із свого лужка на ню подивитися. Утворив двері, хоче подивитися і не видить. Що з того, що вона є, як пан її не видить?</p>
	<p>Іван дома цілий день журився, що жінка вже не верне, а вона ще й рано прийшла. Іван думав, що пан її там зіпре, а вона задовго до вечора була дома.</p>
	<p>А перед тим окоман сказав панови: «Скажіть Іванови, най верне з того світу вашого тата. А як ні, то заберете його жінку». А тепер прийшов окоман та й каже Іванови:</p>
	<p>— Казав пан, щоби ти йому вернув з того світу його тата, а як не, то най іде до пана твоя жінка.</p>
	<p>А Іван аж заплакав. Де він годен вернути з того світу ланового тата! А жінка то зачула та й каже:</p>
	<p>— Вернемо пайового тата. Хоче пан тата, то буде мати. А потім каже жінка Іванови:</p>
	<p>— Сьогодні вночі о такій-то годині вийдеш на роздоріжжя. Там будуть їхати фіякри. Ти скажеш, щоби тобі вернули старого пана. А той пан буде тягнути фіякір замість коней.</p>
	<p>Пішов він у поле на роздоріжжя, і там їхали ті фіякри. Він крикнув:</p>
	<p>— Гов!</p>
	<p>Ті, що їхали, стали.</p>
	<p>— Що є? — питають.</p>
	<p>— Верніть мені пана старого, — каже Іван. А вони йому кажуть:</p>
	<p>— Дай нам окомана, а ми тобі дамо пана старого.</p>
	<p>І поїхали. І вернувся Іван без пана. Питає молодий пан:</p>
	<p>— Є тато?</p>
	<p>— Нема. Казали, щоби дати окомана, тоді вернуть вашого тата. Пан сказав, щоби окоман ішов, і той пішов з Іваном. Прийшли вони на то роздоріжжя. Окоман постояв трохи та й каже:</p>
	<p>— Скільки можна чекати? Я вже хочу йти додому.</p>
	<p>А той чекає дванадцятої, бо то борше їх нема. Наколи вибила дванадцята, їдуть фіякри. Іван крикнув:</p>
	<p>— Гов! Стали.</p>
	<p>— Що потребуєте?</p>
	<p>— Дайте мені пана старого, а нате вам окомана молодого.</p>
	<p>Він дав окомана. Випрягли вони пана, впрягли окомана й поїхали. А пана дали Іванови. Чого окоман хотів, то й мав. Вернувся Іван з пановим татом. А що панови з тата? Жаль йому за окоманом.</p>
	<p>І пан уже більше не кликав Іванову жінку. І всі вже боялися приступати до Івана. І то не Іван, а його жінка все робила. А Іван лиш журився та плакав.</p>
	<p>І жив уже Іван спокійно з жінкою до кінця життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 10 жовтня 1986 року Петращук Катерина Михайлівна (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
