<!--#include virtual="/-/inc/general__page_start.inc" -->
<title>Коза і семеро козенят ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Коза і семеро козенят» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коза і семеро козенят.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коза і семеро козенят <br><span class="article__headerDescription">Українська народна казка Чернігівщини</span></h1>
	<p>В зеленому лісі, на мальовничій галявині стояла хатинка, а якій жила коза і семеро козенят. Дуже любили козенята гратися на галявинці. А мама ходила в ліс добувати для них їжу. А потім приходила додому і на крилечку співала:</p>
	<p>Діточки, козенятка, відчиніте,</p>
	<p>Свою матінку впустіте.</p>
	<p>Бо тече молочко по вим’ячку,</p>
	<p>А з вим’ячках по копиточках,</p>
	<p>А з копитечок в коритечко.</p>
	<p>Козенята її впускали, мама нагодує їх і знову діти граються. А коли коза йшла, то наказувала міцно закривати двері, нікого не впускати.</p>
	<p>Та одного разу, коли коза співала свою пісеньку, підслухав з кущів вовк і вирішив з’їсти козенят. Пішла коза в ліс, а вовк прийшов під хатку і заспівав страшним голосом:</p>
	<p>Діточки, козеняточка,</p>
	<p>Відкривайтесь, відчиняйтесь.</p>
	<p>Ваша матінка прийшла,</p>
	<p>Молочка принесла…</p>
	<p>Співає, співає. Та козенята почули грубий вовчий голос і закричали з-за дверей:</p>
	<p>— Не відчинимо! Ти не наша матінка!</p>
	<p>Пішов вовк до коваля-солов’я і каже:</p>
	<p>— Скуй мені такий голосок, як у кози. Бо як не скуєш, то поїм усіх твоїх пташенят.</p>
	<p>Злякався соловей і зробив вовкові тоненький голосочок. От одного разу, тільки-но коза вийшла з хати і подалася лісу, вовк підійшов до хатинки і давай співати.</p>
	<p>Діточки, козенятка, відчиніте,</p>
	<p>Свою матінку впустіте.</p>
	<p>Бо тече молочко по вим’ячку,</p>
	<p>А з вим’ячках по копиточках,</p>
	<p>А з копитечок в коритечко.</p>
	<p>Козенята вже хотіли відчиняти, а одне, найрозумніше, говорить:</p>
	<p>— Це не матінка. Не могла вона так швидко повернутися, коли щойно пішла. Давайте, подивимося у щілинку, хто це.</p>
	<p>Подивилися козенята, аж там вовк стоїть.</p>
	<p>— Не відчинимо ми тобі! — закричали козенята.</p>
	<p>Так залишився вовк голодний. Та одного разу мама-коза довго не поверталася з лісу. Козенятам набридло сидіти в хаті і вони вибігли на галявинку. А тут вовк вискочив з-за кущів і почав їх ковтати. Лише найрозумніше козеня заховалося від нього. Побігло в хатинку і залізло під піч.</p>
	<p>Прийшла матінка, подивилася, а козеняток нема. Одне лиш вилізло з-печі і розповіло, що сталося. Коза гірко заплакала.</p>
	<p>Мої діточки, козеняточка,</p>
	<p>Нащо ж відчинялись,</p>
	<p>Злому вовкові дістались!</p>
	<p>А потім нагострила собі роги і побігла вслід за вовком. Побачив вовк, що коза наздоганяє, та ще й така розлючена. Не побачив, що під ногами яма, та й стрибнув туди. Зачепився за гострі гілки та й розпоров собі живіт. А звідти повибігали козенята живі-здорові.</p>
	<p>З тих пір вони живуть і матінку слухають.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>263 (4516). Коза і семеро козенят. СУС 123. Опрацював М. Зінчук 2008 року. Мірошниченко В. М. (1947). Чернігівська область, Борзнянський район, Степанівка</p>
			<p>175 (4516). Коза і семеро козенят. СУС 123. Опрацював М. Зінчук 2008 року. Мірошниченко В. М. (1947). Чернігівська область, Борзнянський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
