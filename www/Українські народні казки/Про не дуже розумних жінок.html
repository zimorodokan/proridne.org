<!--#include virtual="/-/inc/general__page_start.inc" -->
<title>Про не дуже розумних жінок ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про не дуже розумних жінок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про не дуже розумних жінок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про не дуже розумних жінок <br><span class="article__headerDescription">Українська народна казка Гуцульщини</span></h1>
	<p>Була одна вдовиця-багачка. Вона була не дурна, але й не дуже розумна. її чоловік Михайло помер і вона віддалася за другого. Бо колись парубки охоче брали удовиць. Бо парубків було багато, а в удовиці було все готове: і хата, і поле, і маржина&nbsp;<sup>*</sup>. Той другий чоловік дуже любив поле й худобу. Пішов він у поле орати, сіяти, а жінка лишилась вдома. І заходить до неї оден нероба, що хотів їсти, пити і гроші мати, а нічого не хотів робити. Він був з далекої сторони, і вона його не знала. Повертає він до хати.</p>
	<p>— Слава...</p>
	<p>— Навіки слава...</p>
	<p>Питає вона, звідки він родом. А він їй каже, що з такого-то далекого села. Вона про таке село й не чула.</p>
	<p>— А відки ви сьогодні йдете? — питає вона. Він їй каже:</p>
	<p>— Йду з раю.</p>
	<p>— А ви не виділи там мого Михайла?</p>
	<p>— Видів. Я його знаю дуже добре.</p>
	<p>— Перейшов він уже чистилище чи ні?</p>
	<p>— Ні, — каже, — не перейшов. А вона йому каже:</p>
	<p>— А чому? Може, там треба грошей?</p>
	<p>— Треба, — каже, — треба.</p>
	<p>Вона його питає:</p>
	<p>— А багато треба грошей, аби перейшов чистилище?</p>
	<p>— А треба з двіста банок&nbsp;<sup>*</sup>.</p>
	<p>— А не могли б ви передати йому гроші? — питає вона. А він каже:</p>
	<p>— Чому не міг би? Передам.</p>
	<p>І вона винесла гроші і йому подала. І запитала про вбрання:</p>
	<p>— Чи не могла б я йому щось із убрання передати? А той каже:</p>
	<p>— Передайте, бо вбрання на нім зовсім пірвалося.</p>
	<p>Вона внесла щонайдорожче вбрання і йому подала. І в бесаги&nbsp;<sup>*</sup> солонини, бужениці, ковбаси. І попросила, щоби він то подав її Михайлови, і той собі пішов.</p>
	<p>Приходить з поля її чоловік. А вона така весела. Розповідає чоловікови:</p>
	<p>— У нас були гості.</p>
	<p>— А що за гості?</p>
	<p>— Ой, дуже важні. Був чоловік з раю. Він там був з Михайлом. Михайло ще не перейшов чистилище. Та й убрання його вже постаріло. Я дала нове. Та й дала на харч солонини, м’яса, ковбаси. І треба Михайлови грошей, то я дала двісті банок. Та й просила, аби він то все Михайлови доручив.</p>
	<p>Цей другий чоловік думає: «Що робити?» І каже він їй:</p>
	<p>— Я іду в світ. Як найду таку саму дурну, як ти, то вернуся до тебе, а як не найду, то не вернуся.</p>
	<p>І поїхав він від неї.</p>
	<p>Заїхав він кіньми в далеке село і видить: на подвір’ю в одного багача ходить велика-велика вгодована свиня. Повертає він на то подвір’я, а там стоїть ґаздиня. Він каже:</p>
	<p>— Добре, що я вас найшов, ґаздине, я приїхав щось вас просити. Та жінка каже:</p>
	<p>— Будете казати.</p>
	<p>— Я з того й того села. У мене віддається свиня. Ми чули, що і в вас є гарна свиня. Чи ви би не пустили її до моєї свині в дружки?</p>
	<p>Ґаздиня:</p>
	<p>— Та чому? Пущу.</p>
	<p>Ґазди дома не було. Сказала вона служницям помити свиню. Настелили соломи, висадили свиню на віз.</p>
	<p>Привіз той чоловік свиню додому, і жиють вони з жінкою по нинішній день.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Маржи́на — худоба.</p>
			<p><sup>*</sup> Ба́нка — народна назва австрійської двокронової монети та купюри.</p>
			<p><sup>*</sup> Беса́ги — дві з’єднані одним полотнищем торби, які перекидають через плече (на груди й спину); сакви.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 6 травня 1984 року Шкрібляк Николай Остафійович (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
