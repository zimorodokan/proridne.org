<!--#include virtual="/-/inc/general__page_start.inc" -->
<title>Про Фоштера і його жінок ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про Фоштера і його жінок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Фоштера і його жінок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Фоштера і його жінок <br><span class="article__headerDescription">Українська народна казка Закарпаття</span></h1>
	<p>Були в діда три дівки. Вони були худобні і йшли шукати щастя. Май старша пішла перша й попалася до фоштера. І він узяв її за жінку. Та й каже:</p>
	<p>— Я йду на охоту, а ти будеш дома. І пішов, і приніс їй зайця: — Мені м’ясо зладиш, а вуха й ніс із’їдж.</p>
	<p>І пішов. А жона му зладила м’ясо, а вуха й ніс верла в попіл. Він сів їсти та питає:</p>
	<p>— Вуха, ніс, де-сьте? А вони відповіли:</p>
	<p>— Ми у спузі печемеся.</p>
	<p>І він жінку нараз забив. І вер у ледовню.</p>
	<p>І пішла друга сестра глядати щастя. І напала на того фоштера, і він її взяв за жону. І їй то саме сказав:</p>
	<p>— Я йду на вадаску, а ти будь дома. І приніс зайця.</p>
	<p>— Зладиш мені м’ясо, а тобі будуть вуха й ніс. І з’їдж їх.</p>
	<p>А вона вуха й ніс верла в попіл, а м’ясо йому зладила й дала. А фоштер сів їсти та зазвідав:</p>
	<p>— Вуха, ніс, де-сьте?</p>
	<p>— Ми у спузі печемеся, — відповіли вуха й ніс з попелу. І він нараз убив її та поніс у ледовню.</p>
	<p>Пішла третя сестра щастя глядати. І тож попала до фоштера, і він узяв її за жону. І каже їй:</p>
	<p>— Я буду ходити на вадаску, а ти будь дома. Приніс він зайця:</p>
	<p>— Ти мені злади м’ясо з зайця, а вуха й ніс із’їдж. А жона пішла до старенької бабки:</p>
	<p>— Бабко, що робити? Казав мені, жеби я заячі вуха й ніс із’їла. А бабка їй сказала:</p>
	<p>— Возьми й положи вуха й ніс у пазуху.</p>
	<p>І вона так зробила. Фоштер прийшов, дала жона йому їсти, а він звідає:</p>
	<p>— Вуха, ніс, де-сьте? А ті відповідають:</p>
	<p>— Ми у теплім жолудку. І він їй сказав:</p>
	<p>— Ти у мене вірна жона.</p>
	<p>А другий день фоштер пішов на вадаску й забув узяти з собою ключі. І жона взяла ключі, походила по хижах і найшла дві свої мертві сестри.</p>
	<p>І тоді вона ізобралася й втікла до няня назад. І сказала няньови, де її дві сестри.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Копинівці, Мукачівського району, Закарпатської області 7 серпня 1991 року Теліга Поланя Василівна</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
