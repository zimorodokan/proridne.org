<!--#include virtual="/-/inc/general__page_start.inc" -->
<title>Вітрик ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Вітрик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вітрик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вітрик <br><span class="article__headerDescription">Українська народна казка Полтавщини</span></h1>
	<p>Були собі дід та баба. От і насіяв собі дід житця. Баба йому і говорить:</p>
	<p>— Піди одвідай, діду, житця, поскуби вітрика за чуприну, щоб не валяв жита.</p>
	<p>Пішов дід, стрів вітрика і каже:</p>
	<p>— Нащо ти, вітрику, моє житце позамітав?</p>
	<p>— Ні, не я!</p>
	<p>— Ні, ти!</p>
	<p>— Ну, як я, на ж тобі скриньку, прийдеш додому, то скажи: «Одчинись, скринько!»</p>
	<p>Прийшов дід додому і сказав:</p>
	<p>— Одчинись!</p>
	<p>Вона одчинилась, і там всього добра повно. От баба і знов каже:</p>
	<p>— Піди, діду, житця провідай, вітра за чуприну подери!</p>
	<p>От дід знов пішов і прийшов до жита. Жито повалене. Дід повернувся додому і стрів вітра. Й каже:</p>
	<p>— Вітрику, нащо ти моє житце поваляв?</p>
	<p>Ну, тепер вітер і каже:</p>
	<p>— Не я!</p>
	<p>— Ні, ти!</p>
	<p>— Ну, як я, на ж тобі коробочку, і скажеш: «Кіки з коробочки!»</p>
	<p>От дід пішов, не витерпів на дорозі і сказав:</p>
	<p>— Кіки з коробочки!</p>
	<p>Кіки вилізли і давай діда лупить. Дід сказав:</p>
	<p>— Кіки в коробочку!</p>
	<p>Вони й поховалися. От дід прийшов додому і каже:</p>
	<p>— Кажи, бабо: «Кіки з коробочки!»</p>
	<p>Баба сказала, кіки вилізли з коробочки і давай лупить бабу. Так і провчив вітрик діда з бабою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>137 (4747). Вітрик. СУС порівн. 564. Записала Заєць Надія 2008 року. Заєць Олена Іванівна (1938). Полтавська область, Лубенський район, Литвяки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
