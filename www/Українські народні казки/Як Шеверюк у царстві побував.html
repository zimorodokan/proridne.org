<!--#include virtual="/-/inc/general__page_start.inc" -->
<title>Як Шеверюк у царстві побував ☼ Українська народна казка ☼ Народна творчість</title>
<meta name="Description" content="Українська народна казка Буковини «Як Шеверюк у царстві побував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Шеверюк у царстві побував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Шеверюк у царстві побував <br><span class="article__headerDescription">Українська народна казка Буковини</span></h1>
	<p>Був у селі коваль Юфтим Шеверюк. Був такий добрий коваль, що над него луччого не було. Але його було важко захватити тверезим. Треба було застати його рано в лужку. Золоті руки мав, а п’яну морду. Одного разу заробив він на синжапку, бо дід Матей захопив його у лужку і дав йому коні кувати. Отож підкував він коні, заробив на синжапку і пішов у корчму. Випив ту синжапку і зразу уп’янів. Ішов з корчми та коло Хаймідли впав у калабатину. І там заснув. А дорогою їде пан. Побачив чоловіка в калабатині і каже до кучера:</p>
	<p>— Стань. Ану подивися, хто то.</p>
	<p>— Пане, то Шеверюк п’яний спить.</p>
	<p>— Давай його сюди на фаетон.</p>
	<p>Взяв його пан і привіз до свого двора. І сказав наймичкам:</p>
	<p>— Зараз його розберіть, умийте і вберіть у все нове. Та занесіть його в мою світлицю. Покладіть на лужко, а на стіл їсти й пити, що душа бажає.</p>
	<p>І сказав пан, щоб наймички наглядали за ним, дивилися, що він буде робити. А він пробудився та й каже:</p>
	<p>— О! Де це я? В царстві. Казали, що гірка п’яниця царства не наслєдує. А я в царстві! Є що їсти, є що пити, що душа бажає!</p>
	<p>Сідає він до стола та й каже:</p>
	<p>— Як їсти, то треба перший раз випити.</p>
	<p>Та й наливає собі того ітійору. Випив, закусив, уп’янів і знов заснув. А пан питає наймичок:</p>
	<p>— Що він там роби?</p>
	<p>— Випив і знов спить.</p>
	<p>— Озміть його розберіть, вберіть назад у його шмаття і відвезіть назад у ту калабатину.</p>
	<p>Розібрали його, вбрали назад у його шмаття, повезли і кинули в ту калабатину. Поспав він там трохи, пробудився в калабатині і кричить:</p>
	<p>— Люди добрі! Кажуть, що гірка п’яниця царства небесного не наслєдує. А я був у царстві.</p>
	<p>Люди дуже сміялися, бо бачили, як його віз до себе пан.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 31 грудня 1985 року Мельник Єлена Матвіївна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
