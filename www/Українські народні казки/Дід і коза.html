<!--#include virtual="/-/inc/general__page_start.inc" -->
<title>Дід і коза ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Дід і коза» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід і коза.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід і коза <br><span class="article__headerDescription">Українська народна казка Гуцульщини</span></h1>
	<p>Іде дідо на базар та й стрічає дівчинку, яка йде з курочкою.</p>
	<p>— Ти куди, дівчинко?</p>
	<p>— Іду, чи би-м ся десь не наймила. Дідо каже:</p>
	<p>— Ходи зі мною, я тебе найму. У мене курочка золоте яйце несе. І привів дід дівчинку т’хаті. Курочка знесла золоте яйце. Дід з бабою дуже тішаться. А ту курочку з’їв половик. Дідо поніс золоте яйце в місто, продав його та й купив козу. Та й посилає ту дівчину пастушити. Дівчина пасе, куди видить, аби добре напасла. Та напоїла її і гонить т’хаті. Пригнала, а дідо стоїть на воротах в червоних чоботах.</p>
	<p>— Чи-с їла, кізонько, чи-с пила, кізонько?</p>
	<p>— Не їла, дідонько, не пила. Ішла через лісок — ухопила кленовий листок, ішла через гребельку — ухопила води крапельку.</p>
	<p>Прогнав дідо дівчину геть та й посилає з козою бабу. Іде баба, пасе добре козу, бо ся боїть, що і її нажене дідо, та як ту дівчину. Іде через річку, просить козу, аби пила. А дідо став на воротах в червоних чоботах і питає:</p>
	<p>— Чи-с їла, кізонько, чи-с пила, кізонько?</p>
	<p>— Не їла, дідонько, не пила. Ішла через лісок — ухопила кленовий листок, ішла через гребельку — ухопила води крапельку.</p>
	<p>І нагнав дід бабу геть.</p>
	<p>Іде дідо сам козу пасти. Напас, нагодував і гонить додому. Побіг наперед, став на воротах у червоних чоботах і питає:</p>
	<p>— Чи-с їла, кізонько, чи-с пила, кізонько?</p>
	<p>— Не їла, дідонько, не пила. Ішла через лісок — ухопила кленовий листок, ішла через гребельку — ухопила води крапельку.</p>
	<p>Розсердився дід і зарізав козу. І пішов шукати дівчинки й баби. «Ти мене підвела, що я лишився сам», — думає дідо. Шукав, шукав, та й не знайшов ні дівчинки, ні баби. Вернувся плачучи додому і живе тепер сам.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 10 листопада 1985 року Вітковіцька Анна Василівна (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
