<!--#include virtual="/-/inc/general__page_start.inc" -->
<title>Загадкові дівчата ☼ Українська народна казка ☼ Народна творчість</title>
<meta name="Description" content="Українська народна казка Поділля «Загадкові дівчата» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Загадкові дівчата.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Загадкові дівчата <br><span class="article__headerDescription">Українська народна казка Поділля</span></h1>
	<p>Давно-давно колись в одному з наших сіл жили три сестри. Були вони багаті і вродливі з чорними бровами, білими личками, довгими косами, стрункі, мов топольки.</p>
	<p>Багато хлопців сохли за ними, намагаючись привернути їхню увагу, але красуням було байдуже. Нікого вони не любили, але не тому, що були надто гордими.</p>
	<p>При зустрічі з женихами дівчата завжди вперто мовчали, і жодному з них не вдалося розкрити причину їхнього мовчання.</p>
	<p>Аж ось одного разу навідався в маєток, де жили загадкові дівчата, чарівний незнайомець. Одягнений був у недовгий сюртук. А в тому селі такий одяг називали половиками.</p>
	<p>Розкішно прибрані дівчата зустрілися з незнайомцем. Посідали навпроти нього. Кавалер ніжно дивився на сестер, зустрічався з ними поглядом, про щось розпитував. Але у відповідь вони мовчали. Незнайомець вирішив будь-що заставити дівчат заговорити.</p>
	<p>Сів зручно в кріслі, розстебнув свій половик, черкнув сірник і, ніби припалюючи цигарку, підпалив на собі половик. З половика вже йде дим, а незнайомець вдає, що ніби не бачить.</p>
	<p>Дівчата мовчать, тільки розгублено переглядаються між собою. Уже й жаром зажеврівся кінець половика. Не втрималась одна з дівчат та й каже:</p>
	<p>— Каварер, каварер, погорік загорер!</p>
	<p>А друга невдоволено:</p>
	<p>— Ти б сидіра і мовчара, ніби діро не твоє.</p>
	<p>А третя:</p>
	<p>— А я морчу.</p>
	<p>Так незнайомому кавалеру вдалося розкрити причину мовчання красунь. То була їхня вада мови, чого дівчата так соромилися. Та ніяка вада не змогла затьмарити красу і скромність дівчат. Скоро справили весілля одній, а потім другій і третій.</p>
	<p>До сьогодні щасливо живуть сестри в парах, знявши з себе такий тягар — безглуздий сором за те, в чому були невинні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>21 (5973). Загадкові дівчата. СУС (1457). Записала Романюк Галина 2008 року. Романський Володимир Іванович (1910). Хмельницька область, Деражнянський район, Гришки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
