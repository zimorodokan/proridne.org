<!--#include virtual="/-/inc/general__page_start.inc" -->
<title>Дівчинка Оленка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Дівчинка Оленка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчинка Оленка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчинка Оленка <br><span class="article__headerDescription">Українська народна казка Полтавщини</span></h1>
	<p>Жили у селі батько і мати. І була у них дочка Оленка. Пішла вона одного разу із селянськими дітьми в ліс по ягоди. Зайшли в ліс, а ягід не було. Вони пішли далі. Пройшли ще трохи, а ягід все немає. Потім найстарший хлопчик нарадив їх піти вглиб лісу, бо там повинно бути багато ягід. Раптом, пройшовши трохи, Оленка побачила невеличку ягідку. Підійшла до неї присіла і милується.</p>
	<p>Так захопилася, що й не помітила, як заблудилася. Подивилася в різні сторони, а дітей вже не було. Вона так хотіла показати дітям свою гарну ягідку, а їх немає. Сіла біля ягідки і почала плакати. Потім почула тоненький голосок. Дівчинка підняла голову і подивилася навкруги. Із здивування запитала, боячись, що це хтось чужий. Донісся голос знизу.</p>
	<p>— Це я, твоя чарівна ягідка. А чого ти плачеш?</p>
	<p>Дівчинка розповіла ягідці, що прийшла до лісу за ягодами зі своїми друзями і заблудилася.</p>
	<p>— Не плач, я тобі чимось допоможу. Я тебе відведу до чарівниці. Вона весь ліс знає і дорогу також, — сказала ягідка.</p>
	<p>Дівчинка зраділа.</p>
	<p>— Ну, тоді веди мене швидше.</p>
	<p>Пішли до чарівниці дівчинка і ягідка густим лісом. Вийшли на галявину. Посеред неї стояла хатка. З неї вийшла старенька бабуся.</p>
	<p>— Що трапилося? — запитала бабуся.</p>
	<p>— Я заблудилася. Допоможіть мені знайти стежку до села, яке неподалік знаходиться.</p>
	<p>— Добре, я тобі допоможу.</p>
	<p>Бабуся стукнула чарівною паличкою три рази і сталося неймовірне. Дерева, квіти розтулилися і стало видно стежку прямо до села. І дівчинка побігла стежкою. Вийшовши з лісу, корзинка миттєво стала важкою. Подивившись в неї, дівчинка побачила повнісіньку корзину ягід. Вона з радістю побігла додому і розповіла батькам, як це все було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>194 (4103). Дівчинка Оленка. СУС-, новотвір. Записав Саліван Олександер 2009 року. Саліван Тетяна Григорівна (1945). Полтавська область, Чорнухинський район, Мелехи</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
