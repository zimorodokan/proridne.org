<!--#include virtual="/-/inc/general__page_start.inc" -->
<title>Ганна-панна ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Ганна-панна» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ганна-панна.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ганна-панна <br><span class="article__headerDescription">Українська народна казка Полтавщини</span></h1>
	<p>Жили собі дід та баба. У діда була рідна дочка, а у баби дві свої дочки. Їхав батько на базар. Бабині дочки замовили купити стрічки і квіти, а дідова попросила батька, щоб привіз ту гілочку, котра зачепила його в дорозі.</p>
	<p>Скупився дід і їде додому. Коли це гілка вдарила діда так, що аж шапка злетіла. Згадав старий про дочку і зламав ту гілку. Привіз гостинці додому і роздав дочкам. Його дочка взяла ту гілочку і встромила у землю в саду. І виросла велика верба.</p>
	<p>У неділю пішли всі у церкву. А дідову дочку не пустили, бо дома багато роботи. Пішла до верби і каже:</p>
	<p>— Вербо рясна, відчинись. Ганна-панна йде.</p>
	<p>Верба відчинилась і питає:</p>
	<p>— Що тобі треба?</p>
	<p>А дівчина і каже:</p>
	<p>— Мені треба гарне плаття і черевики.</p>
	<p>Тут виїжджає карета з кіньми. Одяглася у плаття та черевики і поїхала у церкву. У церкві тільки і дивилися на дівчину-красуню. Коли закінчили правити, дівчина швидко сіла у карету й поїхала додому. Переодяглася і сіла чекати коло віконечка. Приїхали з церкви та тільки й говорять про красуню, а вона каже:</p>
	<p>— А може то я була?</p>
	<p>З неї тільки й сміялися. На другу неділю пішли усі до церкви, а дідова дочка залишилася вдома. Знову прийшла до верби й каже:</p>
	<p>— Вербо рясна, відчинись! Ганна-панна йде.</p>
	<p>— Верба відчинилась та й питає:</p>
	<p>— Що тобі треба?</p>
	<p>— Дівчина й каже:</p>
	<p>— Мені треба гарне плаття і черевики.</p>
	<p>Одягнулась, сіла в карету та й поїхала знову до церкви.</p>
	<p>Сподобалася дівчина багатому хлопцеві. Коли вона вийшла після служби, то хлопець побіг за нею. Дівчина дуже поспішала і загубила черевичок.</p>
	<p>Приїхала баба з дочками з церкви та й знову тільки говорять про красуню.</p>
	<p>А багатий син став шукати дівчину за допомогою черевичка. На усіх дівчат міряли той черевичок, щоб знайти красуню. Приїхали до баби з дідом. Стара показала тільки своїх дочок, а дідову заховала на піч. Черевички були малі на обох дочок.</p>
	<p>Побачив багач дівчину на печі і гукнув її, щоб убула той черевичок. Пішла дівчина до верби, одяглася, взулася і вийшла до них. Всі аж потетеріли. Багатий хлопець забрав дівчину за дружину, а бабині так і залишилися віку дівувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>145 (4751). Ганна-панна. СУС 510А. Записала Дерикон Віта 2008 року. Дерикон Ольга Йосипівна (1945). Полтавська область, Лубенський район, Тернавщина</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ганна-панна <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка. Була в них дочка Ганна — розумна, працьовита. Одного разу жінка тяжко захворіла. Вона позвала до себе Ганну і сказала:</p>
	<p>— Я буду помирати. Ніякого приданого для тебе я не маю. У мене є лиш одне зернятко. Коли тобі буде тяжко, посади його і полий. Воно вмить виросте у гарну вербу. Підійди до неї і скажи: «Вербо-яра, одчинись, Ганна-панна прийшла!» До тебе прийдуть слуги і виконають будь-яку роботу.</p>
	<p>А чоловікові жінка наказала, щоб він не одружувався з удовою, яка жила поряд. Вона сама була зла, сварлива, та ще й мала дочку, яка не вміла нічого робити. Невдовзі жінка померла. Гірко плакала за мамою Ганна. А чоловік з горя напився і пішов сватати вдову, яка жила поряд. Мачуха незлюбила Ганну, примушувала її тяжко працювати. В неділю мачуха з дочкою йдуть до церкви, а Ганну змушують робити в хаті.</p>
	<p>Плакала дівчина і раптом згадала про мамин подарунок. Взяла вона зернятко, посадила його, полила і виросла гарна верба. Промовила вона завітні слова, відчинилася верба-яра, а звідти вийшли слуги. Вони спитали, що треба робити. Ганна сказала, що хотіла піти до церкви, але мачуха не відпустила і загадала робити багато роботи.</p>
	<p>— Не сумуй, Ганно-панно, — кажуть, — їдь до церкви і ні про що не хвилюйся. Виконаємо ми твою роботу.</p>
	<p>Приготували їй слуги позолочену карету, запрягли білих коней, а кучер відвіз її до церкви. Та Ганна стала такою панною, що ніхто в церкві її не впізнав, навіть мачуха. А там був князенко зі своїми слугами. Дуже сподобалася йому дівчина, та ніхто не міг йому сказати, чия вона.</p>
	<p>Перед кінцем служби Ганна непомітно вийшла з церкви і пішла додому. А князенко став думати, як би це з дівчиною познайомитися. Вирішили полити смолою те місце в церкві, де дівчина стояла.</p>
	<p>Приїхала вона наступної неділі, стала, як годиться. Під кінець служби хотіла тихцем вийти, а ноги приклеїлися. Тоді вона залишила одну туфельку і втекла.</p>
	<p>А князенко дав своїм слугам завдання знайти дівчину, якій підійшла б до ноги та туфелька. Спочатку міряли туфельку в багатих родинах, а потім і в бідних. Прийшли князеві слуги і в Ганнину хату. На мачушину дочку туфелька була замала. Тоді слуги поміряли Ганні. Їй якраз прийшла в пору. Запропонували слуги поїхати до палацу.</p>
	<p>— Чекайте, — каже вона, — я переодягнуся.</p>
	<p>Пішла вона до верби-ярої і вернулася звідти справжньої князівною. Впізнав її князенко і забрав до палацу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>147 (7148). Ганна-панна. СУС 510А. Записав Василенко Роман 2009 року. Гресь Раїса Григорівна (1945). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Ганна-панна <br><span class="article__headerDescription">Українська народна казка Кіровоградщини</span></h1>
	<p>Колись дуже давно в одного чоловіка померла дружина. І залишився чоловік сам зі своєю донечкою Ганнусею. Пройшов час і чоловік одружився вдруге. Та дуже незлюбила мачуха Ганнусю, сварила її, заставляла виконувати брудну та важку роботу. Важко було дівчинці. Вона і недоїдала, і недосипала, і ходила, в чому прийдеться.</p>
	<p>Ось одного разу послала мачуха Ганнусю до річки одяг прати. А саме зима була, мороз тріщав. Замерзла сиротина біля річки, хукає на задубілі руки та й плаче.</p>
	<p>Враз чує, аж щось шепоче. Оглянулась Ганнуся, а нікого нема. Аж то верба, біля якої дівчинка прала, говорить до неї людською мовою:</p>
	<p>— Не плач, Ганнусю. Я тебе зігрію і розраджу. Скажи за мною ось так: «Вербо мила, вербо люба, відчинися, Ганна-панна прийшла!»</p>
	<p>І тільки промовила дівчина чарівні слова, як верба відчинилася. Зайшла Ганнуся всередину, а там усього доволі. І попоїсти і гарно одягнутися, і тепло-тепло.</p>
	<p>Зігрілась Ганнуся, поїла. А потім швидко закінчила свою роботу. Подякувала вербі та й пішла додому. І з тих пір, як тільки Ганнусі стає дуже сутужно, іде вона річку до верби і каже:</p>
	<p>— Вербо мила, вербо люба, відчинися, Ганна-панна прийшла!</p>
	<p>Одягнеться дівчина гарно та й іде погуляти. А одного дня побачив Ганнусю молодий пан. Сподобалась йому дівчина та й взяв її за дружину.</p>
	<p>Приходила Ганнуся і потім до своєї верби подякувати за подароване щастя. Та більше верба не відчинялася. Лише скриплять від вітру гілки вербові, немов скрипучі двері.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>44 (7926). Ганна-панна. СУС 510А. Записала Дюдюнова Василина 2010 року. Цілінська Ніна Федотівна. Кіровоградська область, Олександрівський район, Соснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
