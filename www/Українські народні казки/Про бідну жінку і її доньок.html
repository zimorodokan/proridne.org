<!--#include virtual="/-/inc/general__page_start.inc" -->
<title>Про бідну жінку і її доньок ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про бідну жінку і її доньок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бідну жінку і її доньок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бідну жінку і її доньок <br><span class="article__headerDescription">Українська народна казка Полтавщини</span></h1>
	<p>Жила жінка, і вона була дуже-дуже бідна. У неї було три дочки. Ця жінка вишивала гарні рушники. Ні в кого в селі не було такої гарної краси. Вони жили дуже бідно вчотирьох. Була зима, в хаті було холодно, і нічого їсти. А в селі жив пан, він був дуже заможній.</p>
	<p>Одного разу мати й каже своїм донькам:</p>
	<p>— Я візьму ваше придане і піду до пана, щоб він поміняв ці рушники на їжу.</p>
	<p>А доньки й кажуть:</p>
	<p>— Мамо, це ж наше придане.</p>
	<p>— Доньки, коли в нас буде їжа, то ми ще навишиваємо і рушників, і сорочок.</p>
	<p>Взяла вона рушники, зв’язала їх у вузол і пішла до пана навпростець через ліс. Коли вона дійшла до панської садиби, побачила там прислуг і собак. Коли прислуги побачили жінку з вузликом, почали її проганяти. Пан почув у дворі галас. Сам вийшов і сказав:</p>
	<p>— Що ви тут безлад влаштували?</p>
	<p>А слуги й кажуть:</p>
	<p>— Тут жебрачка прийшла.</p>
	<p>Він і каже:</p>
	<p>— Так впустіть її.</p>
	<p>От він її питає:</p>
	<p>— Що ви хотіли?!</p>
	<p>А жінка й каже:</p>
	<p>— Чи не могли б ви поміняти ці рушники на яку-небудь їжу?</p>
	<p>І дала подивитися на ті рушники. Пан подивився і йому здалося, що це не рушник, а сонце, яке відкрило йому очі. Він наказав принести миску пшона і півхлібини. Пан узяв рушники і зник у своїх покоях, жінка взяла хліб, поклала за пазуху, пшоно в руки і пішла. Вона йшла довго і не помічала цього. І думала: «Зараз прийду додому, наварю дівчатам кулішу, та по кусочку хліба поділю. Та й там уже до весни недалеко, якось проживем».</p>
	<p>Доньки ждали матір довго, аж до ночі ждали. А вона не дійшла трішки додому та й померла з голоду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>260 (5033). Про бідну жінку і її доньок. СУС —, новотвір. Записано 2008 року. Господинько Люся Григорівна (1928). Полтавська область, Семенівський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
