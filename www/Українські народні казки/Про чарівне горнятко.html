<!--#include virtual="/-/inc/general__page_start.inc" -->
<title>Про чарівне горнятко ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про чарівне горнятко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про чарівне горнятко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про чарівне горнятко <br><span class="article__headerDescription">Українська народна казка Полтавщини</span></h1>
	<p>Жила собі сім’я, чоловік і жінка. Та приснився їм сон, що вони роздали все своє багатство і стали ще багатшими. От вони так і зробили та почали чекати, доки до них прийде багатство, але воно не прийшло. І жінка пішла до батьків, а чоловік світ за очі.</p>
	<p>Ішов він лісами, селами і містами та зустрів старенького-старенького діда, та й пішли вони далі.</p>
	<p>Почули, що в одному королівстві захворіла дочка короля і її ніхто не може вилікувати. Дід і чоловік пішли туди. Король їм сказав:</p>
	<p>— Якщо ви вилікуєте королівну, то я віддам вам все, що ви схочете, а якщо ні, то відрубаю голови.</p>
	<p>Чоловік з дідом закрилися в кімнаті і почали лікувати королівну. Дід знався на чарах. Він дмухнув в її рот цілющого повітря і вона стала здорова. Король зібрав бал і запитав, що вони хочуть в дарунок. Дід думав, думав, побачив горнятко і попросив його. Вони вийшли із замку і чоловік сказав:</p>
	<p>— Ну й дурний ти, діду, тобі пропонували все що захочеш, а ти взяв горнятко.</p>
	<p>Дід промовчав. До них знову дійшла вістка, що в одному королівстві також захворіла дівчина і її не можуть вилікувати. Дід її вилікував. На балу король запитав їх, що вони хочуть. Дід подивився навкруги і побачив мішок із сиром. Попросив його собі. Король віддав.</p>
	<p>Вийшли вони в дорогу, і знову чоловік обізвав діда дурнем за те, що взяв сир. А дід сказав, що як зголодніють, то буде сир і вони поїдять. Сіли вони відпочивати, чоловік з’їв сир. А дідусь дав чоловікові горнятко і сказав, щоб він пішов і викопав ямку та набрав води.</p>
	<p>Чоловік пішов і тільки копнув, так і побачив срібло. Потім другий раз копнув і побачив золото. Вони викопали золото і розділили його.</p>
	<p>Подякував чоловік щедрому дідові, знайшов свою жінку. І стали вони набагато краще жить, ніж раніше. Їхній сон справдився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>122 (4725). Про чарівне горнятко. СУС —. Записала Дворник Оксана (7 клас) 2008 року. Дворник Лідія Дмитрівна (1942). Полтавська область, Пирятинський район, Повстин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
