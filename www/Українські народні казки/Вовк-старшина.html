<!--#include virtual="/-/inc/general__page_start.inc" -->
<title>Вовк-старшина ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Вовк-старшина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк-старшина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк-старшина <br><span class="article__headerDescription">Українська народна казка Чернігівщини</span></h1>
	<p>Пасе собі якось осел на паші та й підійшов до кущів. А там сидів вовк. Вискочив він та й хотів осла роздерти. А той хоч і дурний, та одразу придумав, що йому робити. Вовк біжить до нього, а осел усміхається радісно та кланяється йому низенько і каже:</p>
	<p>— Ото добре, пане-вовче, що ви прийшли, а я вас тут шукаю.</p>
	<p>— А нащо я тобі здався?</p>
	<p>— Та тут люди послали мене по вас і строго наказали не повертатися самому.</p>
	<p>— А нащо я громаді здався?</p>
	<p>— А ви не знаєте? Вас люди старшиною обрали.</p>
	<p>— Ну і що з того?</p>
	<p>— Та така біда, що люди між собою пересварилися та й кажуть: «Оце хіба лиш вовка можна назначити».</p>
	<p>Почув це вовк та аж хвіст підняв вгору з радості. Зараз виліз на осла, сів на спину та й поїхали вони в село. А там осел дзвінко закричав. З хат повибігали люди, побачили вовка, верхи на ослові та й кинулися його бити. Били так, що вовк насилу в ліс втік.</p>
	<p>Біжить бідний та все оглядається. А коли відбіг далеко, то сів на копицю сіна і відпочиває. Каже сам до себе:</p>
	<p>— Мій батько старшиною не був, дід не був, то чого ж мені, дурному, бути? Шкода, що тут нема мужика з дрючком, аби мене уму-розуму навчив.</p>
	<p>А за копицею сидів чоловік з вилами. Як почув це та як вискочить, як потягне вовка по хребту, так той і ноги простягнув.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>202 (4438). Вовк-старшина. СУС —. Записала Дорошенко Марія 2008 року. Царенко Віра Мусіївна. Чернігівська область, Менський район, Ушня</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
