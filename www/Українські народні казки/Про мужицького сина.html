<!--#include virtual="/-/inc/general__page_start.inc" -->
<title>Про мужицького сина ☼ Українська народна казка ☼ Народна творчість</title>
<meta name="Description" content="Українська народна казка Буковини «Про мужицького сина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про мужицького сина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про мужицького сина <br><span class="article__headerDescription">Українська народна казка Буковини</span></h1>
	<p>Жив собі мужик бідно-пребідно, і було в него шестеро дітей. Не мав він їх ні чим годувати, ні в що вбрати. Як старшому хлопцеви виповнилось п’ятнадцять років, сказав він татови: — Я піду кудись у найми. Тато спочатку не хотів його відпускати, а потому подумав і каже:</p>
	<p>— Іди, синку.</p>
	<p>Пішов хлопець. Плечі в него були голі, сонце пекло. Переходив він ліс та й сів спочити під великим дубом. Дивиться — у траві щось блищить. Піднімає — годинник кишеньковий. Хлопець не знав, як його завести, бо ніколи його не мав і навіть не бачив. Покрутив він ключик, годинник відчинився і з него вийшов чоловік.</p>
	<p>— Чого хочеш, Іване? — спитав той чоловік.</p>
	<p>— Мені дуже їсти хочеться.</p>
	<p>— Все буде.</p>
	<p>І чоловіка не стало. А перед хлопцем з’явилася яка хочеш їжа.</p>
	<p>Наївся він, сидить і дивиться на свій годинник. Та й знов почав його покручувати. Годинник відчинився, і знов з’явився той чоловік.</p>
	<p>— Чого хочеш, Іване?</p>
	<p>— Мені треба одягтися.</p>
	<p>Чоловіка не стало, а перед хлопцем з’явилася дорога одежа. Одягся він у ту одежу, поклав годинник у кишеню і пішов у столичний город. А в столичному городі цареви треба було садівника для догляду за квітами. Прийшов хлопець до царя та й просить, щоб узяли його.</p>
	<p>— Добре, — каже цар. — Але щоб ти був такий, як мій старий садівник. Він помер, а другого такого я знайти не можу.</p>
	<p>— Я буду кращий від того, що помер, — каже хлопець.</p>
	<p>— А як тебе звати?</p>
	<p>— Іваном.</p>
	<p>Цар повів його в сад і показав квіти.</p>
	<p>— Як будеш їх так доглядати, щоб моїй дочці сподобалося, я тобі велику нагороду дам.</p>
	<p>Коли цар ляг спати, хлопець покрутив ключик, годинник відчинився і з’явився той самий чоловік.</p>
	<p>— Чого хочеш, Іване?</p>
	<p>— Мені треба, щоб квіти в царя були такі пахучі, яких ще ніколи не було.</p>
	<p>— Лягай спати, а на ранок все буде.</p>
	<p>Зайшла рано в сад царева дочка, подивилася на квіти, зірвала кілька і побігла до царя.</p>
	<p>— Тату, ми знайшли доброго садівника. Дивіться, які файні та пахучі квіти.</p>
	<p>І полюбила царева дочка того хлопця.</p>
	<p>На другий вечір Іван покрутив годинник. З’явився чоловік, Іван йому каже:</p>
	<p>— Мені треба, щоб квіти були такі блискучі, як золото.</p>
	<p>— Все буде, як ти хочеш, — каже чоловік.</p>
	<p>На другий день вийшла царева дочка в сад, подивилася на квіти і ще більше полюбила Івана. А на третій день Іван знов покрутив годинник, і знову з’явився чоловік.</p>
	<p>— Чого хочеш, Іване?</p>
	<p>— Треба, щоб за ніч дерево зацвіло різним цвітом, щоб квіти на дереві гарний запах мали і як сонце сяяли.</p>
	<p>— Все буде, лягай спати.</p>
	<p>На ранок цар прокинувся, глянув у вікно, а від квітів на дереві зоря б’є. Цар подумав, що палац горить. Вибіг надвір, глянув — а то дерево так б’є. Царська дочка вийшла в сад, взяла Івана за руку та й каже:</p>
	<p>— Тату, я ні за кого заміж не піду, тілко за Івана.</p>
	<p>А вона була вже заручена з міністровим сином. Той міністер був віщуном: що де робилося на світі, він усе знав. Цар запитує міністра:</p>
	<p>— Що будем робити? Дочка сказала, що лиш за Івана піде заміж. А міністер каже:</p>
	<p>— Я все знаю, що де на світі робиться, а відки цей хлопець, не знаю. Але ми дамо йому таке завдання, що він його не виконає. Скажемо йому, щоб ця гора була до дня розрівняна, зорана і щоб була посіяна на ній пшениця. І щоб була вона в зріст чоловіка та й уже зріла. А як не виконає цего, то ми його знищимо.</p>
	<p>Іван покрутив ключик, годинник відчинився, з’явився чоловік. А Іван каже:</p>
	<p>— Біда. Дуже важке завдання дав цар. Не годні ми його виконати. Та й розказав, що треба зробити.</p>
	<p>— Ти лягай спати, а на ранок усе буде готове.</p>
	<p>Встає рано цар — гори нема, а там, де була гора, стоїть зріла пшениця в людський зріст. Цар викликає міністра і каже:</p>
	<p>— Все виконано. Що будемо далі робити?</p>
	<p>— Дамо йому друге завдання. Ця пшениця має бути зжата, змолочена, а на стерні збудована пекарня й млин. І щоб до завтра намолотити муки і напекти хліба. Стілко, щоб прогодувати весь город.</p>
	<p>Дав йому цар таке завдання. Іван покрутив ключик, з’явився чоловік, і сказав Іван, яке завдання дав цар.</p>
	<p>— Лягай спати, — каже чоловік з годинника, — все буде, як ти сказав. Раненько понесеш цареви найкращу хлібину.</p>
	<p>Рано поніс Іван цареви хліб, а коло тої пекарні не можна було пройти, стілко людей стояло за хлібом — такий смачний був. Цар викликав міністра і каже:</p>
	<p>— Виконано й це завдання.</p>
	<p>— То ми дамо третє, — сказав міністер. — Як виконає, то більше нам нема чого робити. Най він коло цего млина поставить п’ятдесяти-поверховий палац. Від того палацу до нашого має бути скляна соша, обсаджена деревами родючими й різними. А не зробить цего Іван — голову стяти. Іван покрутив ключик, з’явився чоловік.</p>
	<p>— Біда, ще трудніше маємо завдання. І розказав Іван, яке то завдання.</p>
	<p>— Не журись, лягай спати, на ранок все буде гаразд.</p>
	<p>Встав Іван рано — палац готовий, скляна соша готова, по боках соші дерева, і всі родючі. Іван узяв мітлу та й підмітає ту сошу. Цар вийшов, пройшов скляною сошею, підійшов до Івана і каже:</p>
	<p>— Іване, будеш моїм зятем. Будемо робити весілля.</p>
	<p>Оженився Іван з царевою дочкою. Прожили вони з місяць, а міністрів син побачив, що вони так добре живуть, і, коли Іван пішов на полювання, підходить до його жінки.</p>
	<p>— Ти знаєш, за кого вийшла заміж?</p>
	<p>— Знаю, я вийшла за бідняка.</p>
	<p>— Це не простий бідняк, це нечиста сила. Ти ж бачиш, у світі таке ніхто не годен зробити, як він робить. Тілко нечиста сила усе може. Як він прийде з полювання, спитай його: «Звідки ти?»</p>
	<p>Іван прийшов з полювання, а жінка й питає:</p>
	<p>— Звідки ти?</p>
	<p>— Я — син одного бідняка.</p>
	<p>— А як же ти можеш творити такі чудеса? Він і розказав їй усю правду.</p>
	<p>— Це не я творю. У мене є такий годинник. Як покручу ключик, з’являється переді мною чоловік: що лиш попрошу, він усе зробить.</p>
	<p>Витягнув Іван годинник, покрутив ключик, і з’явився чоловік.</p>
	<p>— Чого тобі треба?</p>
	<p>— Щоб тут зараз був стіл і на ньому все, що я хочу їсти. Годинник закрився, чоловік щез, а перед ними з’явився стіл і їсти — що хто хоче.</p>
	<p>— Отак усе робить мій вірний слуга, — каже Іван.</p>
	<p>На другий день пішов Іван на полювання, а міністрів син прийшов до царевої дочки, і вона розказала йому всю правду. Міністрів син каже:</p>
	<p>— Замов такий самий годинник і підміни йому: той забери, а другий поклади.</p>
	<p>Прийшов царський син з полювання, а годинник уже підмінений. Справжній годинник забрав царський син, покрутив ключик, і перед ним з’явився чоловік.</p>
	<p>— Чого хочеш? — запитує.</p>
	<p>— Я хочу, щоб цей п’ятдесятиповерховий дім, скляну ношу і все дерево занесло туди, де місяць не світить і сонце не гріє.</p>
	<p>— Все буде зроблено, — сказав чоловік із годинника.</p>
	<p>І той дім, і скляну ношу, і міністрового сина з Івановою жінкою занесло на найвищу гору, в таку печеру, де місяць не світить і сонце не гріє. А він лишився на стерні, такий обірваний бідняк, як і був.</p>
	<p>Цар прийшов, подивився — і скляної соті нема, і того палацу нема. Дивиться цар — на стерні спить обірваний Іван. Розбудив цар Івана та й питає:</p>
	<p>— Що сталося?</p>
	<p>— Я сам не знаю.</p>
	<p>Витягає Іван з кишені годинник, крутить ключик, а годинник не відчиняється і ніхто не з’являється.</p>
	<p>— Ваша, — каже, — дочка, моя жінка, обманула мене, підмінила годинник: чарівний взяла, а простий поклала.</p>
	<p>— Моя дочка повелася погано — втекла з міністровим сином. Але ти не журися. Йди вибирай собі найкрасивішу з моїх дочок і таки будеш моїм зятем.</p>
	<p>— Нічо я не хочу, тілко йду світом шукати їх.</p>
	<p>І пішов Іван світом. Ішов горами, долинами і знайшов у однім лісі хатку. Заходить у хатку, а там сидить бабуся.</p>
	<p>— Добрий день, бабусю, хто ви?</p>
	<p>— Доброго здоров’я. Я — сестра Місяця.</p>
	<p>— А чи не знає ваш брат, де знаходяться п’ятдесятиповерховий палац І скляна соша? В тім палаці живе царева дочка з міністровим сином.</p>
	<p>— Попитаю в брата. Як знає, то скаже. Попитала вона, а той каже:</p>
	<p>— Не знаю.</p>
	<p>Попрощався він з бабусею і пішов далі. Ішов, ішов та й знов знайшов хатку в лісі. Заходить у хатку, а там бабуся.</p>
	<p>— Добрий день, бабусю, хто ви будете?</p>
	<p>— Доброго здоров’я. Я — сестра Сонця.</p>
	<p>— А чи не знає ваш брат Сонце, де п’ятдесятиповерховий палац і скляна соша? Там живе міністрів син з моєю жінкою.</p>
	<p>— Мій брат цего не знає, — сказала бабуся, коли запитала у Сонця. Не могли Місяць і Сонце знати, де той палац, бо не світили вони туди.</p>
	<p>Попрощався Іван з бабусею, вийшов та й іде далі. Не знаємо, довго чи коротко він ішов, та знов з’являється перед ним «у лісі хатка. Заходить в ту хатку, а там бабуся.</p>
	<p>— Добрий день, бабусю, чи не знаєте ви, де знаходиться п’ятдесятиповерховий палац і скляна соша? Там живе міністрів син з моєю жінкою.</p>
	<p>— Я не знаю, але запитаю своїх братів. Мої брати — штири Вітри. Коли прилетіли додому Вітри, бабуся розпитала їх, де знаходяться п’ятдесятиповерховий будинок і скляна соша. Північний Вітер каже:</p>
	<p>— Я знаю, але то дуже далеко. А Іван йому:</p>
	<p>— Я з трудом не рахуюсь, бо я бідняцький син і до всього звичний. Буду йти, скілко треба.</p>
	<p>Розказав йому Північний Вітер, як туди йти. Браття Вітри і бабуся побажали Іванови щасливої дороги, і він пішов.</p>
	<p>Довго йшов Іван, і не стало ні грошей, ні їди. Трапився йому по дорозі дім, а там — Баба Яга. А в неї — три дочки. І дуже гарні. Іван питається:</p>
	<p>— Бабусю, у вас нема для мене якоїсь роботи.</p>
	<p>— У мене тілко одна робота, — каже баба, — пасти мою кобилу. Пасти треба три ночі. Як ніхто не вкраде її, то дам тобі, що захочеш.</p>
	<p>Він погодився.</p>
	<p>Іде Іван першу ніч пасти кобилу. А бабині дочки полюбили Івана і хотіли допомогти йому. Підійшли вони і тихо сказали Іванови: «Добре стережи, бо наша мама вкраде в тебе кобилу».</p>
	<p>Першу ніч не заснув Іван ні на волосинку. На ранок прийшла баба, подякувала Іванови і взяла кобилу.</p>
	<p>На другу ніч знов жене Іван кобилу. А дочки кажуть: «Дивись, Іване, цеї ночі тобі буде тяжче». І знов не спав Іван нічогіч. Пропас щасливо і другу ніч. Прийшла баба рано, подякувала Іванови і знов забрала кобилу.</p>
	<p>На третій вечір дочки кажуть Іванови: «Ця ніч буде для тебе найтяжча, бо наша мати буде насилати на тебе сон. Не спи, Іване». Тяжко прийшлося Іванови. Дуже хотілося спати. Але він не заснув і так стеріг кобилу, що ніхто її не вкрав. Прийшла баба, подякувала Іванови, забрала кобилу та й каже:</p>
	<p>— Зараз буде плата.</p>
	<p>А бабина старша дочка підбігла до Івана і тихо:</p>
	<p>— Іване, не бери ні золота, ні грошей, тілко скажи, най вона тобі плюне в писок.</p>
	<p>Баба закликала Івана.</p>
	<p>— Що хочеш за роботу? Золото, гроші — все, що забажаєш, даю.</p>
	<p>— Бабусю, я нічого від вас не хочу, тілко плюньте мені в писок.</p>
	<p>— Ти що, дурний? — крикнула Баба Яга. — Вийди з хати й подумай. Він вийшов з хати, а середня дочка підбігла й каже:</p>
	<p>— Не слухай, Іване, нічого, тілко най наша мама плюне тобі в писок.</p>
	<p>Закликала баба Івана знов.</p>
	<p>— Ну що, Іване, подумав? Скілко тобі грошей дати?</p>
	<p>— Я вам сказав: нічого від вас не хочу, тілко плюньте мені в писок. Баба знов прогнала його з хати.</p>
	<p>— Іди подумай!</p>
	<p>Вийшов він, а найменша дочка підбігла та й каже:</p>
	<p>— Не погоджуйся ні на які гроші, тілко най вона тобі плюне в писок. А як не схоче плюнути, то ти заклени її. Скажи так: «Най бог звидить і вам заплатить, що я так пас вам три ночі кобилу, а ви мені не хочете заплатити».</p>
	<p>Закликає баба Івана.</p>
	<p>— Ну, подумав уже? Скілко грошей дати?</p>
	<p>— Нічого не хочу, тілко плюньте мені в писок.</p>
	<p>— Не плюну.</p>
	<p>— Як не хочете плюнути, то най бог звидить і вам заплатить, що я так тяжко пас вашу кобилу, а ви мені не хочете заплатити.</p>
	<p>Відтворив Іван двері і хотів виходити.</p>
	<p>— Іване, вернися! — крикнула Баба Яга. — Не заклинай мене так тяжко. Відкривай писок.</p>
	<p>Плюнула йому в писок та й каже:</p>
	<p>— Щаслива путь, Іване!</p>
	<p>А бабині дочки підійшли і кажуть:</p>
	<p>— Тепер ти щасливий, Іване. Чим хочеш стати, тим і зробишся. Схочеш стати собакою, станеш собакою, схочеш птахом, то й птахом станеш.</p>
	<p>Вийшов Іван на дорогу і подумав собі: «Спробую, що то буде. Хочу стати орлом». Став він орлом і полетів.</p>
	<p>Летів він, летів і найшов, що шукав: і п’ятдесятиповерховий дім, і міністрового сина та свою жінку.</p>
	<p>А міністровому синови якраз тоді поїли миші костюм. Почув про це Іван і перекинувся з орла на кота. Вікно в міністрового сина було відтворене. Котик скочив на підвіконня і зачав нявкати. Міністрового сина не було дома, лиш Іванова жінка. Намазала вона маслом шматок хліба і поклала котови. Полизав котик той хліб, скочив з вікна і пішов у ліс.</p>
	<p>Прийшов міністрів син, а жінка й розповідає про котика.</p>
	<p>— Чого ж ти його не зловила та не заперла в кімнаті? Хіба не знаєш, що в нас миші костюм поїли?</p>
	<p>— Може, він ще прийде.</p>
	<p>Сідають вони обоє вечеряти. Їдять картоплю зі сметаною, а котик — раз! — та й на вікно скочив.</p>
	<p>— Ади, знов котик, — каже царева дочка.</p>
	<p>Закликала вона котика до хати і дала йому їсти. Котик сів на стільчик та й муркоче собі. А миша якраз вийшла з-під шафи. Котик скочив та й зловив ту мишу. Забіг з нею під шафу, та не задушив її, а пустив під шафою і знов скочив на стільчик. Міністрів син аж у долоні плеще, що такий котик гарний вийшов. А та сама миша знов вибігла. Котик скочив і знов її зловив. І знов пустив під шафою.</p>
	<p>— Хороший котик, — каже міністрів син. — Будемо його годувати, щоб він від нас нікуди не йшов.</p>
	<p>Котик виліз на піч, муркоче і на міністрового сина поглядає. Де він годинник покладе? Міністрів син роздягається, лягає спати, а годинник кладе собі в писок. І світло каже не гасити. («Може, котик ще зловить мишу».) Котик задумався. Як же взяти годинник? А миша вилізла з-під шафи та й каже йому тихенько: «Не журися, я тобі допоможу. Ти будь напоготові». Вилізла на стіл, вмочила хвостик у сметану, підлізла до міністрового сина і помастила йому хвостиком губи. Пробудився він, та як глянув, що то миша помастила, то забув про годинник і плюнув на підлогу. А годинник і вилетів з писка. Котик ухопив годинник та й у вікно. Міністрів син був сонний: зразу заснув і не подумав про годинник.</p>
	<p>А Іван перекинувся з котика на бідняцького сина, та покрутив ключик, і з’явився перед ним чоловік.</p>
	<p>— Чого хочеш? — запитує.</p>
	<p>— Хочу, щоб цей дім і ця соша були перенесені туди, де вони були.</p>
	<p>— Все буде виконано.</p>
	<p>І за одну хвилину все опинилося коло царського палацу. Цар вийшов, побачив це і дуже врадувався. А Іван проходжається по скляній соші. Цар підійшов до него та й каже:</p>
	<p>— Любий зятю мій! Де той пес, міністрів син?</p>
	<p>Вивів цар молодого коня, котрий мав три роки, сказав прив’язати міністрового сина до хвоста і пустити того коня в поле.</p>
	<p>А Іван простив своїй жінці, і стали вони жити дружно і весело. Вони повинні жити й тепер, як ще не повмирали. А хто хоче знати, чи вони ще живуть, може приїхати й подивитися.</p>
	<p>Вам казка, а мені бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Орличани, Хотинського району, Чернівецької області 4 липня 1976 року Митківський Петро Іванович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про мужицького сина <br><span class="article__headerDescription">Українська народна казка Буковини</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Про мужицького сина — 01.png" alt="ПРО МУЖИЦЬКОГО СИНА — Українська Народна Казка Буковини" title="ПРО МУЖИЦЬКОГО СИНА — Українська Народна Казка Буковини">
		<figcaption class="illustration__caption">ПРО МУЖИЦЬКОГО СИНА — Українська Народна Казка Буковини</figcaption>
	</figure>

	<p>Жив собі мужик бідно-пребідно. Було в нього шестеро дітей. Не мав він їх ні чим годувати, ні в що вбрати. Як старшому хлопцеві виповнилося п’ятнадцять років, він сказав татові:</p>
	<p>— Я піду кудись у найми.</p>
	<p>Тато спочатку не хотів його відпускати. А потому подумав і сказав:</p>
	<p>— Іди, синку.</p>
	<p>Пішов хлопець. Плечі в нього були голі, сонце пекло. Переходив він ліс та й сів спочити під великим дубом. Дивиться, у траві щось блищить. Піднімає — годинник кишеньковий. Хлопець не знав, як його завести, бо він ніколи його не мав і навіть не бачив. Покрутив він ключик, годинник відчинився, і з нього вийшов чоловік.</p>
	<p>— Чого хочеш, Іване? — спитав той чоловік.</p>
	<p>— Мені дуже хочеться їсти.</p>
	<p>— Все буде.</p>
	<p>І чоловіка не стало. А перед хлопцем з’явилася яка хочете їжа. Наївся він, сидить і дивиться на годинник. Та й знов почав його покручувати. Відчинився годинник, і знов з’явився той чоловік.</p>
	<p>— Чого хочеш, Іване?</p>
	<p>— Мені треба одягтися.</p>
	<p>Чоловіка не стало, а перед хлопцем з’явилася дорога одежа. Одягся він у ту одежу, поклав годинник у кишеню і пішов у столичне місто.</p>
	<p>У столичному місті цареві треба було садівника для догляду за квітами. Прийшов хлопець до царя та й просить, щоб узяти його.</p>
	<p>— Добре, — каже цар. — Але щоб ти був такий, як мій старий садівник. Він помер, а другого такого я знайти не можу.</p>
	<p>— Я буду кращий від того, що помер, — сказав хлопець.</p>
	<p>— А як тебе звати?</p>
	<p>— Мене звати Іваном.</p>
	<p>Цар повів його в сад і показав квіти.</p>
	<p>— Як будеш їх так доглядати, щоб моїй дочці сподобалося, то я тобі велику нагороду дам.</p>
	<p>Коли цар ліг спати, хлопець покрутив ключик. Годинник відчинився, і з’явився той самий чоловік. — Чого хочеш, Іване?</p>
	<p>— Мені треба, щоб квіти в царя були такі пахучі, яких ще ніколи не було.</p>
	<p>— Лягай спати, а на ранок усе буде.</p>
	<p>Зайшла рано в сад царева дочка, подивилася на квіти, зірвала кілька і побігла до царя.</p>
	<p>— Тату, ми знайшли доброго садівника. Дивіться, які файні та пахучі квіти.</p>
	<p>І полюбила царева дочка того хлопця. На другий вечір Іван покрутив годинник. З’явився чоловік. Іван йому каже:</p>
	<p>— Мені треба, щоб квіти були такі блискучі, як золото.</p>
	<p>— Все буде, як ти хочеш, — сказав чоловік.</p>
	<p>На другий день вийшла царева дочка в сад, подивилася на квіти і ще більше полюбила Івана. А на третій день Іван знову покрутив годинник. І знову з’явився чоловік,</p>
	<p>— Чого хочеш, Іване?</p>
	<p>— Треба, щоб за ніч дерево зацвіло різним цвітом, щоб квіти на дереві гарний запах мали і як сонце сіяли.</p>
	<p>— Все буде, лягай спати.</p>
	<p>На ранок цар прокинувся, глянув у вікно, а від квітів на дереві зоря б’є. Цар подумав, що палац горить. Вибіг надвір, глянув, а то дерево так сіяє. А царська дочка вийшла в сад, взяла Івана за руку й каже:</p>
	<p>_ Тату, я ні за кого заміж не піду, тільки за Івана.</p>
	<p>А вона була вже заручена з міністровим сином. Той міністр був віщуном. Що де робилося на світі, він усе знав.</p>
	<p>Цар запитує міністра:</p>
	<p>— Що будемо робити? Дочка сказала, що лиш за Івана піде заміж.</p>
	<p>А міністр каже:</p>
	<p>— Я все знаю, що де на світі робиться, а звідки цей хлопець, не знаю. Але ми дамо йому такий наказ, що він його не виконає. Скажемо йому, щоб ця гора була до дня розрівняна, зорана і щоб була посіяна на ній пшениця. І щоб була вона в ріст чоловіка і вже зріла. А як не виконає він цього, то ми його знищимо.</p>
	<p>Іван покрутив ключик, годинник відчинився, з’явився чоловік. А Іван каже:</p>
	<p>— Біда. Дуже важке завдання дав цар. Не годні ми виконати його.</p>
	<p>Та й розказав, що треба зробити.</p>
	<p>— Ти лягай спати, а на ранок усе буде готове, — сказав чоловік.</p>
	<p>Встає рано цар. Гори нема, а там, де була гора, стоїть зріла пшениця в людський ріст. Цар викликав міністра і сказав:</p>
	<p>— Все виконано. Що будемо далі робити?</p>
	<p>— Дамо йому друге завдання. Ця пшениця має бути зжата, змолочена, а на стерні — збудовані пекарня й млин. І щоб до завтра намолотити муки і напекти хліба. Стільки, щоб прогодувати все місто.</p>
	<p>Іван покрутив ключик, з’явився чоловік, і сказав Іван, яке завдання дав цар.</p>
	<p>— Лягай спати, — сказав чоловік з годинника, — все буде, як ти сказав. Раненько прийдеш і понесеш цареві найкращу хлібину.</p>
	<p>Рано поніс Іван цареві хліб. А коло тої пекарні не можна було пройти, стільки людей стояло за хлібом. Смачний був хліб.</p>
	<p>Цар викликав міністра і сказав:</p>
	<p>— Виконано і цей наказ.</p>
	<p>— То дамо третє завдання, — сказав міністр. — Як виконає, то більше нам робити нічого. Най він коло цього млина поставить п’ятдесятиповерховий палац. І від того палацу до вашого має бути скляна соша, обсаджена деревами.</p>
	<p>Родючими і різними. А не зробить цього Іван — голову зняти.</p>
	<p>Іван покрутив ключик, з’явився чоловік.</p>
	<p>— Біда, ще трудніше маємо завдання. І розказав Іван, яке то завдання.</p>
	<p>— Не журись. Лягай спати, на ранок усе буде гаразд. Встав Іван рано. Палац готовий, скляна соша готова, по боках соші — дерева, і всі родючі. Іван узяв мітлу та й підмітає ту сошу. Цар вийшов, пройшов скляною сошею, підійшов до Івана і сказав:</p>
	<p>— Іване, ти будеш моїм зятем. Будемо робити весілля.</p>
	<p>Оженився Іван з царевою дочкою. Прожили вони з місяць. А міністрів син побачив, що вони так добре живуть, і, коли Іван пішов на полювання, підходить до його жінки.</p>
	<p>— Ти знаєш, за кого вийшла заміж?</p>
	<p>— Знаю, я вийшла за бідняка.</p>
	<p>— Це не простий бідняк, це нечиста сила. Ти ж бачиш, у світі таке не годен ніхто зробити, як він робить. Тільки нечиста сила усе може. Як він прийде з полювання, спитай його: «Звідки ти?»</p>
	<p>Іван прийшов з полювання, жінка й питає:</p>
	<p>— Звідки ти?</p>
	<p>— Я — син одного бідняка.</p>
	<p>— А як же ти можеш творити такі чудеса? Він і розказує їй усю правду:</p>
	<p>— Це не я творю. У мене є такий годинник. Як покручу ключик, з’являється переді мною чоловік. Що лиш попрошу, він усе зробить.</p>
	<p>Витягнув Іван годинник, покрутив ключик — і з’явився чоловік.</p>
	<p>— Чого тобі треба?</p>
	<p>— Щоб тут зараз був стіл, і на ньому все, що я хочу їсти.</p>
	<p>Годинник закрився, а чоловік щез. Перед ними з’явився стіл і їсти — що хто хоче.</p>
	<p>— Отак усе робить мій вірний слуга, — сказав Іван.</p>
	<p>На другий день пішов Іван на полювання. А міністрів син прийшов до царевої дочки, і вона розказала йому всю правду. Міністрів син каже:</p>
	<p>— Замов такий самий годинник і підміни йому: той забери, а другий поклади.</p>
	<p>Прийшов царський зять з полювання, а годинник уже підмінений. А справжній годинник забрав міністрів син, покрутив ключик, і перед ним з’явився чоловік.</p>
	<p>— Чого хочеш? — запитує.</p>
	<p>— Я хочу, щоб цей п’ятдесятиповерховий дім, скляну сошу і все дерево занесло туди, де місяць не світить і сонце не гріє.</p>
	<p>— Все буде зроблено, — сказав чоловік із годинника.</p>
	<p>І той дім, і скляну сошу, і міністрового сина з Івановою жінкою занесло на найвищу гору, в таку печеру, де місяць не світить і сонце не гріє. А Іван лишився на стерні, такий обірваний бідняк, як і був.</p>
	<p>Цар вийшов, подивився: і скляної соші нема, і того палацу нема. Дивиться цар, спить Іван на стерні обірваний. Розбудив цар Івана та й питає:</p>
	<p>— Що сталося?</p>
	<p>— Я сам не знаю.</p>
	<p>Витягає Іван з кишені годинник, крутить ключик, а годинник не відчиняється, і ніхто не з’являється.</p>
	<p>— Ваша, — каже, — дочка, моя жінка, обманула мене, підмінила годинник: чарівний взяла, а простий поклала.</p>
	<p>— Моя дочка повелася погано. Вона втікла з міністровим сином. Але ти не журися. Йди вибирай собі найкрасивішу з моїх дочок і таки будеш моїм зятем.</p>
	<p>— Нічо’ я не хочу, тільки йду світом шукати їх.</p>
	<p>І пішов Іван світом. Ішов він горами, долинами. І знайшов у однім лісі хатку. Заходить у хатку, а там сидить бабуся.</p>
	<p>— Добрий день, бабусю, хто ви?</p>
	<p>— Доброго здоров’я. Я — сестра Місяця.</p>
	<p>— А чи не знає ваш брат, де знаходяться п’ятдесятиповерховий палац і скляна соша? В тім палаці живе царева дочка з міністровим сином.</p>
	<p>— Запитаю брата. Як знає, то скаже. Запитала вона Місяця, а той каже:</p>
	<p>— Не знаю.</p>
	<p>Попрощався Іван з бабусею і пішов далі. Ішов, ішов та й знов знайшов хатку в лісі. Заходить у хатку, а там бабуся.</p>
	<p>— Добрий день, бабусю, хто ви будете?</p>
	<p>— Я — сестра Сонця.</p>
	<p>— А чи не знає ваш брат Сонце, де п’ятдесятиповерховий палац і скляна соша? Там живе міністрів син з моєю жінкою.</p>
	<p>— Мій брат цього не знає, — сказала бабуся, коли запитала у Місяця.</p>
	<p>Не могли Місяць і Сонце знати, де той палац, бо не світили вони туди.</p>
	<p>Попрощався Іван з бабусею, вийшов та й іде далі. Не знаємо, довго чи коротко він ішов. І знов з’являється перед ним у лісі хатка. Заходить у хатку, а там бабуся,</p>
	<p>— Добрий день, бабусю, чи не знаєте ви, де знаходиться п’ятдесятиповерховий дім і скляна соша? Там живе міністрів син з моєю жінкою.</p>
	<p>— Я не знаю, але запитаю своїх братів. Мої брати — штири Вітри.</p>
	<p>Коли прилетіли додому Вітри, бабуся розпитала їх, де знаходяться п’ятдесятиповерховий будинок і скляна соша. Північний Вітер сказав:</p>
	<p>— Я знаю, де, але то дуже далеко.</p>
	<p>А Іван каже:</p>
	<p>— Я з трудом не рахуюсь, бо я бідняцький син і звичний до всього. Буду йти, скільки треба.</p>
	<p>І розказав йому Північний Вітер, як туди йти. Браття Вітри і бабуся побажали Іванові щасливої дороги, і він пішов.</p>
	<p>Довго йшов Іван, і не стало ні грошей, ні їди. Трапився йому по дорозі дім. Заходить він у той дім, а там Баба Яга. А в неї — три дочки. І дуже гарні. Іван питається:</p>
	<p>— Бабусю, у вас нема для мене якоїсь роботи?</p>
	<p>— У мене тільки одна робота, — сказала баба, — пасти мою кобилу. Пасти треба три ночі. Як ніхто не вкраде її, то дам тобі, що захочеш.</p>
	<p>І він погодився.</p>
	<p>Іде Іван першу ніч пасти кобилу. А бабині дочки полюбили Івана і хотіли допомогти йому. Вони підійшли і сказали Іванові: «Добре стережи, бо наша мама сама вкраде в тебе кобилу».</p>
	<p>Першу ніч не заснув Іван ні на волосинку. На ранок прийшла баба, подякувала Іванові і взяла кобилу.</p>
	<p>На другу ніч знов жене Іван кобилу. А дочки кажуть: «Дивись, Іване, цієї ночі тобі буде тяжче». І знов не спав Іван нічогіч. Та пропас щасливо і другу ніч. Прийшла баба рано, подякувала Іванові і знов забрала кобилу.</p>
	<p>На третій вечір дочки сказали Іванові: «Ця ніч буде для тебе найтяжча, бо буде наша мама насилати на тебе сон. Не спи, Іване». Тяжко прийшлося Іванові. Дуже хотілося спати. Але він не заснув і так стеріг кобилу, що ніхто її не вкрав. Прийшла баба, подякувала Іванові, забрала кобилу і сказала:</p>
	<p>— Зараз буде плата.</p>
	<p>А бабина старша дочка підбігла до Івана і тихо сказала:</p>
	<p>— Іване, не бери ні золота, ні грошей, тільки скажи, най вона тобі плюне в писок. Баба закликала Івана.</p>
	<p>— Що хочеш за роботу? Золото, гроші — все, що хочеш, даю.</p>
	<p>— Бабусю, я нічого від вас не хочу, тільки плюньте мені в писок.</p>
	<p>— Ти що, дурний? — крикнула баба. — Вийди з хати й подумай.</p>
	<p>Іван вийшов з хати, а середня дочка підбігла й сказала:</p>
	<p>— Не слухай, Іване, нічого, тільки хай наша мама плюне тобі в писок.</p>
	<p>Закликає баба Івана.</p>
	<p>— Ну, що, Іване, подумав? Скільки тобі грошей дати?</p>
	<p>— Я вам сказав: нічого від вас не хочу, тільки плюньте мені в писок.</p>
	<p>Баба знов прогнала його з хати.</p>
	<p>— Іди подумай!</p>
	<p>Вийшов він, а найменша дочка підбігла та й каже:</p>
	<p>— Не погоджуйся ні на які гроші, тільки най вона тобі плюне в писок. А як не схоче плюнути, то ти заклени її. Скажи так: «Най бог звидить і вам заплатить, що я так пас вам три ночі кобилу, а ви мені не хочете заплатити».</p>
	<p>Закликає баба Івана.</p>
	<p>— Ну, подумав ти вже? Скільки грошей дати?</p>
	<p>— Нічого я не хочу, тільки плюньте мені в писок.</p>
	<p>— Не плюну.</p>
	<p>— Як не хочете плюнути, то най бог звидить і вам заплатить, що я так тяжко три ночі пас вашу кобилу, а ви мені не хочете заплатити.</p>
	<p>Відтворив Іван двері і хотів виходити.</p>
	<p>— Іване, вернися! — крикнула баба. — На заклинай мене так тяжко. Відкривай писок.</p>
	<p>Та й плюнула йому в писок і сказала:</p>
	<p>— Щаслива путь, Іване! Бабині дочки підійшли й сказали:</p>
	<p>— Тепер ти щасливий, Іване. Чим схочеш стати, тим і зробишся. Схочеш стати собакою, станеш собакою, схочеш птахом, то й птахом станеш.</p>
	<p>Вийшов Іван на дорогу і подумав собі: «Спробую, що то буде. Хочу стати орлом». І став він орлом. І полетів.</p>
	<p>Летів він, летів, і знайшов, що шукав: і п’ятдесятиповерховий дім, і міністрового сина та свою жінку.</p>
	<p>А міністровому синові якраз тоді поїли миші костюм. Почув про це Іван і перекинувся з орла на кота. Вікно в міністрового сина було відтворене. Котик скочив на підвіконня і зачав нявкати. Міністрового сина не було дома, лиш Іванова жінка. Намазала вона маслом шматок хліба і поклала котові. Полизав котик той хліб, скочив з вікна і пішов у ліс.</p>
	<p>Прийшов міністрів син, а жінка й розповідає про котика.</p>
	<p>— Чого ж ти його не зловила та не заперла в кімнаті? Хіба не знаєш, що в нас миші костюм поїли?</p>
	<p>— Може, він ще прийде.</p>
	<p>Сідають вони обоє вечеряти. Та й їдять картоплю зі сметаною. А котик раз! — та й на вікно скочив.</p>
	<p>— Ади, знов котик, — каже царева дочка. Та закликала котика в кімнату, дала йому їсти. Котик сів на стільчик і муркоче собі. А миша якраз вийшла з-під шафи. Котик скочив та й зловив ту мишу. І забіг з нею під шафу. Та й не задушив її, а пустив під шафою і знов скочив на стільчик. Міністрів син аж у долоні плеще, що такий котик гарний прийшов. А та сама миша знов вибігла. Котик скочив І знов зловив. І знову пустив під шафою.</p>
	<p>— Хороший котик, — каже міністрів син. — Будемо його годувати, щоб він від нас нікуди не йшов.</p>
	<p>Котик заліз на піч, муркоче і на міністрового сина поглядає. Де він годинник покладе?</p>
	<p>Міністрів син роздягається, лягає спати, а годинник кладе собі в писок. І світло каже не гасити. ( «Може, котик ще зловить мишу»). Котик задумався. Як же взяти годинник? А миша вилізла з-під шафи та й каже йому тихенько: «Не журися, я тобі допоможу. Ти будь напоготові». Та вилізла на стіл, вмочила хвостик у сметану, підлізла до міністрового сина і помастила йому хвостиком губи. Пробудився він, та як глянув, що то миша йому писок помастила, то забув про годинник і плюнув на підлогу. А годинник і вилетів з писка. Котик ухопив годинник та й у вікно. Міністрів син був сонний. Він зразу заснув і не подумав про годинник.</p>
	<p>А Іван перекинувся з котика на бідняцького сина. Та покрутив ключик, з’явився перед ним чоловік. Чого хочеш? — запитує.</p>
	<p>— Я хочу, щоб цей дім і ця соша були перенесені туди, де вони були.</p>
	<p>— Все буде виконано.</p>
	<p>І за одну хвилину все опинилося коло царського палацу. Цар вийшов, побачив це і дуже врадувався. А Іван проходжається по скляній соші. Цар підійшов до Івана.</p>
	<p>— Любий зятю мій! Де той пес, міністрів син?</p>
	<p>Та вивів молодого коня, котрий мав три роки, наказав прив’язати міністрового сина до хвоста і пустити того коня в поле.</p>
	<p>А Іван простив своїй жінці, і стали вони жити дружно й весело. Вони повинні жити й тепер, як ще не повмирали. А хто хоче знати, чи вони ще живуть, може поїхати й подивитися.</p>
	<p>Вам казка, а нам бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Про мужицького сина. Невказані сюжети. Записано 4 липня 1976 року в селі Орличанах Хотинського району Чернівецької області від Петра Івановича Митківського (1913 року народження, освіта — 3 класи, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
