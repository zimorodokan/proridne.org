<!--#include virtual="/-/inc/general__page_start.inc" -->
<title>Бобик ☼ Українська народна казка ☼ Народна творчість</title>
<meta name="Description" content="Українська народна казка Покуття «Бобик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бобик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бобик <br><span class="article__headerDescription">Українська народна казка Покуття</span></h1>
	<p>Були дід та й баба. Та й посадила баба під лавицею бобик. Росте бобик, росте — аж до лави. Баба каже: — Діду, рубай лаву, бо бобик росте. Дід прорубав лаву. Росте бобик далі, росте — аж до стелі. Баба каже:</p>
	<p>— Діду, рубай стелю, бо бобик росте.</p>
	<p>Дід прорубав стелю. Росте бобик, росте — аж до острішка доріс. Баба каже:</p>
	<p>— Діду, рубай стріху, бо бобик росте.</p>
	<p>Дід прорубав покрівлю. Росте бобик, росте — аж до неба. Каже баба:</p>
	<p>— Діду, збираймося та й лізьмо до бога.</p>
	<p>Дід з бабою зібралися по-святошному і лізуть до бога. Лізли, лізли, а бобик ся вгнув і вломився. Упав дід на спід, а баба зверху. Та й каже баба:</p>
	<p>— Діду, діду, я гадала, що ти будеш богом, а я божицею, а тобі вилізли кишки гузицею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 4 квітня 1987 року Личук Іванна Касіянівна (1924)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Бобик <br><span class="article__headerDescription">Українська народна казка Покуття</span></h1>
	<p>Були собі чоловік та й жінка, та були бездітні. Баба каже до діда:</p>
	<p>— Аби ми мали хоч таку дитину, як бобик. Нарешті приходить до них звідкись чужа дитина. Таке нещасне, маленьке, обдерте. Баба обмила ту дитину, скупала, дала білу сорочку. А хлопець побув у них трохи та й каже:</p>
	<p>— Я не буду у вас, я собі йду.</p>
	<p>І пішов. Іде він полями, полями та й заходить у ліс. А там шелестить листя та й тріщить форост. Виходять з підземного сховища збуї. Та й питають вони:</p>
	<p>— Хто там є?</p>
	<p>Вони не видять його. А він каже:</p>
	<p>— Я, Бобик.</p>
	<p>— Ходи сюди. Прийшов, а вони кажуть:</p>
	<p>— Ми тебе хочем різати.</p>
	<p>— Нє. Я хочу у вас служити. І став він у них служити.</p>
	<p>Ідуть збуї красти. Прийшли до одного вуйка. Підважили підвалину і всунули туди Бобика. Він відти віддає їм здобич. А найстарший збуй питає:</p>
	<p>— Ще є там що?</p>
	<p>— Ні, нема більше нічого.</p>
	<p>То збуї підвалину опустили, і він лишився в коморі замкнений, а збуї пішли.</p>
	<p>Сидить він у тій коморі і вавкає, як кіт. Пробудився чоловік.</p>
	<p>— Жінко, ти заперла кота в коморі, іди випусти.</p>
	<p>— Е, я така слаба, я не йду.</p>
	<p>Але пішла жінка. Відкрила комору, а Бобик вискочив і втік. Здогонив він збуїв і свариться з ними. А вони ся з него сміяли.</p>
	<p>Довго то не бавило, ідуть збуї церкву обікрасти. Знов так само ломом підвалину гуртом підважили і Бобика туди всунули, щоби він видавав. Видає він. Видає, а найстарший збуй каже:</p>
	<p>— Ще є?</p>
	<p>— Ні, — каже Бобик, — уже все.</p>
	<p>І вони лома витягнули, і підвалина впала. І Бобика замкнули в церкві. Він каже:</p>
	<p>— Ого, мене тут аж тепер уб’ють.</p>
	<p>Але мав він коло себе сірники. Позасвічував багато свічок, у церкві світиться. А в церкві були такі образи, що їх накручували, і вони грали. Він понакручував ті образи, образи грають.</p>
	<p>А там, по сусідству, жив паламар. Пробудився він, чує, образи грають. Він бігом до ксьондза.</p>
	<p>— Отче, ми добре службу Божу відправили! Матір Божа так плаче! Ксьондз збирається, йде до церкви. Що то є? Відмикає церкву, став та коло престолу, молиться, а Бобик поза него та й утік. Та й знов наздогонив він збуїв. І знов свариться з ними. Кажуть збуї:</p>
	<p>— Хлопче, що ти хочеш, аби ти пішов від нас геть? А він каже:</p>
	<p>— Дайте мені мішок грошей.</p>
	<p>Дали йому збуї мішок грошей. Він той мішок несе. Ніс, ніс, умучився, не годен далі нести. Відсипає половину і несе далі. Приніс до діда й баби. Дід і баба втішилися дуже. І вже не йшов Бобик нікуди, жив коло діда й баби.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Русів, Снятинського району, Івано-Франківської області 27 жовтня 1986 року Тутецький Василь Дмитрович (1911)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
