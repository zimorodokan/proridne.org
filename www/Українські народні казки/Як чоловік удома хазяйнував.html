<!--#include virtual="/-/inc/general__page_start.inc" -->
<title>Як чоловік удома хазяйнував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як чоловік удома хазяйнував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік удома хазяйнував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік удома хазяйнував <br><span class="article__headerDescription">Українська народна казка Гуцульщини</span></h1>
	<p>Чоловік гризся з жінкою, що жінка сидить дома, а він у полі лиш робить та робить.</p>
	<p>— Якби ти цікава жінка, ти би скоро впоралася та й прийшла до мене в поле помагати, снопи в’язати. Ти би взяла в поле дитину, та й дитина би коло нас спала. А жінка сказала йому:</p>
	<p>— Як ти так не в силі, лишайся дома і роби те, що я, а я піду в поле.</p>
	<p>А він у неї питає, що робити. Вона йому каже:</p>
	<p>— Перше вижени курята&nbsp;<sup>*</sup> з квочкою надвір, щоби проходжувалися. А сам клади ватру, наварюй свиням і собі. І дитину хитай. Хліб причиняй, бо треба печи&nbsp;<sup>*</sup>, масло сколоти. Та й принеси мені на поле грінку хліба з маслом.</p>
	<p>Жінка пішла в поле, а він зачав то все робити. Наклав ватру, понаставляв усе, що треба, варити, насипав сметани в колотянку і колотить масло. Зачала плакати дитина. Він прив’язав мотуз до колиски та й до ноги. Та й хитає дитину ногою, та й масло колотить. А всі курята прив’язав до квочки, щоб половик&nbsp;<sup>*</sup> їх не забрав. Та й пустив їх проходжуватись.</p>
	<p>Дитина плакала, а він хитав, хитав. Нарешті дитина заснула. А він забув, що мотуз до ноги прив’язаний. Надворі запищала квочка, бо половик надлетів. Він схопився та й перекинув колотянку із сметаною. Та перевернув колиску, і дитина випала на землю. Розв’язує ногу, а дитина пищить. Поки то розв’язав та вибіг надвір, квочки з курятами не видко було й не чути.</p>
	<p>Узяв він та й випустив свині надвір, щоби пасли, а сам дитину на руки та й іде до жінки. Іде казати, що вже впорався. А дитина все пищить, він хитає її і йде. Каже жінці:</p>
	<p>— Ідім, жінко, додому. Я пустив свині, так файно пасуть. Уже свиням готове, лиш ідім та дамо їм їсти.</p>
	<p>А жінка каже:</p>
	<p>— Чого ти свині пустив? Вони ж задвір’я зриють. А ти сколотив масло?</p>
	<p>— Сколотив, уже небагато лишилося.</p>
	<p>— А дитина чого плаче?</p>
	<p>— Та впала з ліжка.</p>
	<p>Пішли обоє додому. Свині зрили перед хати. Вона каже:</p>
	<p>— Чоловіче, та ти отаке чудо зробив?</p>
	<p>Двері повідкривані, колотянка в хаті перевернена, горшки повисихали в печі. Каже вона:</p>
	<p>— Чоловіче, чого двері порозтворювані?</p>
	<p>— Та то, відей, сусідські діти порозтворювали.</p>
	<p>— Чоловіче, — каже, — а чого колотянка із сметаною перевернена?</p>
	<p>— А то свині перевернули.</p>
	<p>Подивилася жінка — квочки з курятами нема. Та й каже вона:</p>
	<p>— Чоловіче, яке твоє кутання&nbsp;<sup>*</sup>? А чоловік каже:</p>
	<p>— Чорт тебе бери з твоїм кутанням. Ти роби своє, а я буду ходити в поле та своє робити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Ку́ря, ку́рятко — курча, курчатко.</p>
			<p><sup>*</sup> Печи́ — тут: пекти.</p>
			<p><sup>*</sup> Полови́к — різновид яструба.</p>
			<p><sup>*</sup> Ку́тання — порання.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 18 грудня 1983 року Рибчук Анна Петрівна (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
