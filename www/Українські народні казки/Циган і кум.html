<!--#include virtual="/-/inc/general__page_start.inc" -->
<title>Циган і кум ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Закарпаття «Циган і кум» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган і кум.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган і кум <br><span class="article__headerDescription">Українська народна казка Гуцульщини</span></h1>
	<p>Прийшов циган до кума. А в кума трафилася робота, кішня&nbsp;<sup>*</sup>, кум рад циганови. Каже йому:</p>
	<p>— Підемо косити.</p>
	<p>— Добре.</p>
	<p>Дав він циганови поснідати.</p>
	<p>— Ходім косити. А циган каже:</p>
	<p>— Знаєте що, хльо&nbsp;<sup>*</sup> куме? Давайте з’їмо й обід. Та й не буде нам жінка нести.</p>
	<p>Злагодила жінка обід, поїли собі файно. А циган вивернувся та й каже:</p>
	<p>— Най сало зав’яжеться.</p>
	<p>Цей хоче йти косити, а циган лежить. Та й каже циган:</p>
	<p>— Знаєте що, куме? Повечеряймо та й не буде з нами дочинєня&nbsp;<sup>*</sup> цілий день.</p>
	<p>Повечеряли вони, а циган питається:</p>
	<p>— Що робиться, як повечеряється?</p>
	<p>— Лягається спати.</p>
	<p>Циган лягає спати. А господар не лягає, крутиться коло хати. Та й каже господар жінці:</p>
	<p>— Най спить. Я його завтра влагоджу. Аби ти нам у поле не несла їсти цілий день.</p>
	<p>І сказав їй, що вона має робити.</p>
	<p>Пішли вони рано в поле й косять. А циган лементує, що хоче їсти. А ґазда наївся рано добре та й косить. Не несе жінка їсти. Каже ґазда:</p>
	<p>— Шлях би її трафив! Я їй покажу, як нести їсти.</p>
	<p>Дивляться вони, несе жінка полем коновки на коромислі. А циган уже рад. Іде! А ґазда косу кидає та й біжить бити, що забарилася. Циган просить:</p>
	<p>— Най доходжує.</p>
	<p>А ґазда не слухає, побіг, дав їй позаушника, коновки впали. Ті коновки порожні були, а циган думає, що їда розсипалася. Жінка побігла з коновками додому, а чоловік вернувся до цигана.</p>
	<p>— Йой, куме, що ви наробили! — каже циган.</p>
	<p>Косив циган до вечора голодний. Прийшли вони ввечері додому. Поклали коси. Ґазда пішов назбирав під грушею решето грушок-гниличок. Приніс, поклав перед циганом на стіл та й каже:</p>
	<p>— Їжте, куме, заки-м кума злагодить вечерю.</p>
	<p>Кума собі поволеньки рухається, а циган набив живіт грушками. Та й поклала перед ним кума росівниці миску. Та й з’їв циган ще миску росівниці з капусти. Як він то з’їв, ґаздиня миску пирогів. Та й ґазда вийшов собі надвір. А ґаздиня й собі не дивилася на цигана. А циган їсти пироги не міг та й зачав ховати їх за пазуху. Ґазда увійшов, подивився — уже півмиски пирогів нема. Каже ґазда:</p>
	<p>— Ви знаєте що, куме? Я озму скрипку, зайграю вам, а ви погуляєте з моєю жінкою та й тоді решту пирогів з’їсте.</p>
	<p>Цей зачав грати, а ті двоє зачали гуляти. Сорочка в цигана витяглася, і пироги розсипалися по підлозі. Ґазда сказав циганови:</p>
	<p>— То ти крадеш? Я тебе взяв до роботи, чи взяв тебе красти? Та вибив добре цигана і пішов циган додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Кішня́ — косіння.</p>
			<p><sup>*</sup> Хльо — фамільярне звертання у циган.</p>
			<p><sup>*</sup> Дочинє́ня — мати неприємну справу з кимось.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 26 травня 1984 року Сенчук Василь Федорович (народж. 1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Циган і кум <br><span class="article__headerDescription">Українська народна казка Закарпаття</span></h1>
	<p>Давно склалися всі ґазди й зробили в селі копальню. Потому пішли межи циган і глядали доброго коваля. Найшли вони коваля, а в нього було дуже много дітей. Коли коваль прийшов у село, то його жона народила ще сему дитину. Все село хотіло покуматися з циганом, бо як понесуть до хресту циганську дитину, то тому кумови добре годуються корови, вівці, свині. Так, як у цигана діти годуються.</p>
	<p>Айбо циган не дурний. Він собі вибрав за кума найбагатшого ґазду в селі. Похрестили циганську дитину, кум дав велику крижму. Циган зрадів багатому кумови й ходив кожний вечір на вечірки до нього.</p>
	<p>— Ей куме, ти такий багатий. В тебе є корови, воли, свині, вівці, кури, гуси. А ти, — каже, — м’яса не їш. То, — кличе, — ходи до мене. Я ще раз не поїв без м’яса. Я все м’ясо їм.</p>
	<p>Кум не хоче:</p>
	<p>— Та як я буду різати худобу і їсти м’ясо, то не буду її мати. Я годую, а різати не буду.</p>
	<p>Поплескав циган кума по плечу:</p>
	<p>— Ге, куме, не бійся. Ходи до мене. І різати худобу не будеш, і їсти м’ясо будеш. Слухай, — пропонує циган, — не поспиме єдну ніч і будеме мати доста м’яса. В кого ту в селі найбільше свиней?</p>
	<p>— Та в кого, як не в попа?</p>
	<p>— Знаєш, що? Попівночі я встану, зжену тебе й підем. Устав циган уночі і зогнав кума:</p>
	<p>— Вставай, куме, ходи. Кум напудився:</p>
	<p>— Я, куме, не йду. Де я піду вночі? Я боюся.</p>
	<p>— Не бійся, куме, ходи зо мною. Ходи, бо я не з одної печі хліб їв.</p>
	<p>Рад-не-рад кум, раз договорився, мусить іти. Узяв на себе гуню й пішов з циганом. Прийшли під попову стайню. Повідає циган:</p>
	<p>— Ми береме од попа свиню. Ґазда каже:</p>
	<p>— Йой, не йду я. Ту слуги є. Свиня буде квичати. Слуги на стайні сплять, учують, біда буде.</p>
	<p>— Не бійся, і слуги не вчують, і свиня квичати не буде. Пішов кум з циганом до стайні. Свиня лежала, циган ударив свиню клепачом по голові.</p>
	<p>— Берім свиню, — каже, — заки вона не прочунялась. Хопили кум з циганом свиню та принесли її до цигана. Циган скоро свиню зарізав, все обробив, дав половину кумови й поміг занести ту половину до кума. Кум свою половину заніс на під, засолив і почепив на банта.</p>
	<p>А циган з дітьми свою половину з’їв за короткий час. Приходить циган до кума:</p>
	<p>— Куме, я вже свою половину з’їв.</p>
	<p>— А я ще нич не їв, бо боюся. На мене страх напав, не можу їсти.</p>
	<p>— Е, — відповідає, — раз боїшся, дай і тоту половину. Я з’їм і тоту.</p>
	<p>Радо дав ґазда циганови свою половину:</p>
	<p>— Бери, — каже, — щоб я був спокійний.</p>
	<p>Циган скоро з’їв і тоту половину. Приходить до кума:</p>
	<p>— Куме, — шепче, — біда. Кум напудився.</p>
	<p>— Яка біда? — зазвідався.</p>
	<p>— А така. Іде Великдень, я мушу йти до попа сповідатися. Мушу правду казати попови. Як свячену паску буду їсти?</p>
	<p>— Йой, куме, — плаче ґазда, — не роби такого. Піде ганьба на ціле село. Же я, такий ґазда, з тобою украв паця. Я ти заплачу, кілько хочеш, лем попови того на сповіди не кажи.</p>
	<p>— Я нич не хочу, лем дай мені єдну твою свиню.</p>
	<p>Той радо дає свиню, би не повів циган попови. Привів циган свиню дому, зарізав і тиждень циганчата мали що їсти. Як і з’їв циган свиню, приходить назад до кума:</p>
	<p>— Куме, я не можу. Дай ще другу свиню, бо я повім попови. Так що ґазда оддав циганови й другу свиню.</p>
	<p>Приходить циган ще раз до кума:</p>
	<p>— Куме, я свиню з’їв. Давай ще єдну, бо я повім попови. Ґазда не годиться:</p>
	<p>— Я тобі не можу дати, бо так ти мені всю худобу поїш.</p>
	<p>— Раз не даєш, я йду попови повім. І циган пішов до попа:</p>
	<p>— Слава Ісусу Христу, пане превелебний!</p>
	<p>— Слава навіки богу, — одповідає піп. — Чого ти, цигане, до мене прийшов?</p>
	<p>— О пане превелебний! Я знаю, хто вашу свиню вкрав. Піп зрадів:</p>
	<p>— А хто, цигане, хто?</p>
	<p>— Заплатіть, — каже, — і я вам скажу, хто.</p>
	<p>— Я тобі заплачу, — обіцяє. — Але хто вкрав — чи бідний, чи багатий? Бо я дам у суд. Та з бідного що возьмуть? Напримір, кеть ти би украв, та з тебе що возьму? Дитину? А кеть украв багатий, то він за то в десять раз заплатить.</p>
	<p>— Ой пане превелебний, дайте мені свиню. Багатий-багатий украв, що має свині, воли, корови.</p>
	<p>І піп дав циганови свиню.</p>
	<p>— Слухайте, — розказує, — украв мій кум. Свиня, — каже, — тяжка була, то я му помагав нести.</p>
	<p>Зрадувався піп, скоро рано устав і дав ґазду в суд та й цигана за свідка записав. Прийшла картка з суду кумови йти на право. Кум зажурився. Приходить до кума циган.</p>
	<p>— Куме, ми оба крали свиню, і мені прийшла картка з суду. Но, — каже, — не бійся, тобі волос з голови не спаде. А що ти даш?</p>
	<p>— Йой, дам тобі, що хочеш. Всю тобі худобу дам. Бери, лем так роби, би добре було. Щоби я не дійшов до ганьби.</p>
	<p>— Слухай, куме, — циган радить, — що би тя не питали, ти кажи: «Я ніт, я не знаю.»</p>
	<p>Узяв піп коч, узяв свідка-цигана, й поїхали на право. Приходять у суд. Насамперед звідає суддя ґазду:</p>
	<p>— Слухайте, такого-то дня ви вкрали свиню од пана превелебного? Ґазда відмовляється:</p>
	<p>— Я ніт, я не знаю. Стукнув суддя рукою по столі:</p>
	<p>— Як «ніт»? Ту є свідок. Ану, цигане, встань і говори. Встав циган:</p>
	<p>— Я прийшов до кума та й кажу йому...</p>
	<p>І як почав циган усю правду говорити. Говорив, як він без м’яса не може жити, як кум чудувався.</p>
	<p>— ... Я з кумом договорився: «Будеш і ти їсти м’ясо, лем ніч не поспи...»</p>
	<p>Кум так напудився, що аж посинів. Так, що ні єдного слова не міг проговорити. А циган далі говорить:</p>
	<p>— ... Пішли ми з кумом. Кум не хотів, — каже, — бо ся бояв. А я кажу: «Не бійся, куме». Ударив я свиню клепачом по голові. Взяли ми свиню, понесли до мене, зарізали, поділили пополовині. Єдну половину взяв кум...</p>
	<p>А суддя знає, що цигани люблять кишки їсти, і питає:</p>
	<p>— Цигане, а як ви з кумом кишками поділилися?</p>
	<p>— О пане суддя. Дуже тяжко ми кишками ділилися. Не могли ми ніяк поділитися. Кажу я: «Куме, возьми єден конець кишки в зуби, а другий конець возьму я. Будеме тягати. Як урветься кишка, твій бік буде тобі, а мій мені.» Узяв кум кишку за конець у зуби, а за другий конець взяв у зуби я. Тягнеме, мучимеся та мучимеся. Зубами натягаєме й не можеме ніяк урвати. А я як напрягся, як потяг зубами, кишка врвалася, я вдарився головою в землю. А я й справді головою в дошку вдарився. І пробудився.</p>
	<p>— Та що, цигане, що? Тобі то снилося?</p>
	<p>— Паночку, так-так, мені снилося. А пан превелебний мене дуже питав, і я сказав пану превелебному, що «я знаю, хто вашу свиню вкрав». А він і не дослухав, лем зразу пішов і в суд дав. А я йому й не встиг розповісти, що то мені лем снилося. Бо він побіг зразу в суд.</p>
	<p>Наказує суддя попови:</p>
	<p>— Пане превелебний, заплатите ґазді за день, що він утратив, і всі судові витрати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Туриця, Перечинського району, Закарпатської області 28 березня 1988 року Козак Марія Юріївна (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
