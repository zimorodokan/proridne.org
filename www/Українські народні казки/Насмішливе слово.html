<!--#include virtual="/-/inc/general__page_start.inc" -->
<title>Насмішливе слово ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Насмішливе слово» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Насмішливе слово.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Насмішливе слово <br><span class="article__headerDescription">Українська народна казка про тварин</span></h1>
	<p>Давно се діялось, як побачив один чоловік в лісі огрядного оленя. І довго він любувався красою оленя. Аж той запримітив вкінці і чоловіка і зрадів, бо вже віддавна мав замір поспитати когось про свою красу.</p>
	<p>Олень наблизився, проте, до чоловіка, станув перед ним в цілій своїй огрядності та й питає: «Чи гарний я?» — «Коби-сь не куций!» — сказав чоловік.</p>
	<p>Олень задрожав з досади і каже: «Зроби мені сокирою рану межи рогами». Та й пригнув голову до чоловіка. Сей вагався, але вкінці цюкнув топором рогатого, а в тій же хвилі блюхнула кров косицею, аж до половини високих дерев. «Дякую тобі за прислугу, — каже зранений. — За рік прийди на те саме місце, щось тобі цікавого покажу і скажу». Та й за сим словом пігнав в гущаки, лишаючи широкий слід крові за собою.</p>
	<p>В рік жде чоловік на оленя, але вже з кресом в руці, бо боявся пімсти оленя. Незабавом надбіг олень та й, поклонившися знакомому, каже: «Подивися, чи рана від твого топора загоїлась». І схилив голову перед очі чоловікові.</p>
	<p>Трепечучи, оглянув чоловік зранене місце та й каже: «Загоїлась і лиш маленький шрамок по собі лишила». — «Видиш, — промовив, зітхаючи, олень, — рана від топора за рік заросла, але рана, що мені в серці зробило твоє насмішливе слово, не загоїться ніколи».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Насмішливе слово. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. М. Колцуняк. Час і місце запису не зазначені. Дзвінок. Письмо ілюстроване для дітей і молоді, Львів, 1890—1913., 1892, ч. 19, стор. 150.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Насмішливе слово <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно се діялось. Побачив один чоловік в лісі огрядного оленя, довго любувався його красою. Аж той в кінці запримітив чоловіка і зрадів, бо вже здавна мріяв розпитати у когось про свою красу. Олень підійшов до чоловіка, став перед ним і питає:</p>
	<p>— Чи гарний я?</p>
	<p>— Якби не куций! — сказав чоловік.</p>
	<p>Олень затремтів з досади і каже:</p>
	<p>— Зроби мені рану поміж рогами.</p>
	<p>І пригнув голову до чоловіка. Сей вагався, та врешті вдарив сокирою рогатого. Одразу бризнула кров.</p>
	<p>— Дякую тобі за послугу, — сказав поранений, — за рік прийди на те саме місце, я щось тобі скажу.</p>
	<p>Сказав і погнався в гущаки. Через рік чекає чоловік на оленя, але з рушницею в руці, бо боявся помсти. Прибіг олень поклонився чоловіку і каже:</p>
	<p>— Подивись, чи рана від сокири загоїлася.</p>
	<p>Сказав і нахилив голову перед ним. Тремтячи, оглянув чоловік поранене місце і каже:</p>
	<p>— Загоїлась і лиш маленький шрам після себе залишила.</p>
	<p>— Бачиш, — промовив, зітхаючи, олень — рана від сокири загоїлась, але рана, що мені на серці зробило твоє насмішливе слово, ніколи не загоїться.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (5138). Насмішливе слово. СУС 159В. Записано 2008 року. Синиця Надія Лук’янівна (1930). Черкаська область, Монастирищенський район, Нове Місто</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
