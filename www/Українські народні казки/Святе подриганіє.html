<!--#include virtual="/-/inc/general__page_start.inc" -->
<title>Святе подриганіє ☼ Українська народна казка ☼ Народна творчість</title>
<meta name="Description" content="Українська народна казка Поділля «Святе подриганіє» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Святе подриганіє.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Святе подриганіє <br><span class="article__headerDescription">Українська народна казка Поділля</span></h1>
	<p>Був в одному селі піп, і був він заможній, мав багацько сінокосу і чистої землі.</p>
	<p>Як прийшла косовиця, то піп послав косарів косить у понеділок.</p>
	<p>Накосили косарі сіна, і лежало те сіно до п’ятниці. В п’ятницю піп перевернув на другий бік, а в суботу хотів згромадити, та щось йому перебило, то й не громадив. В суботу ввечері править піп вечерню і каже людям:</p>
	<p>— Люди добрі, взавтра ви рано вставайте і йдіть на служеніє, бо треба рано правити утреню... Як одправлю, піду сіно громадити.</p>
	<p>В неділю рано піп зібрався правити службу. Саме взяв Євангеліє в руки, як почув — щось тарабанить. Стоїть і слухає, забув і про утреню. Та ось заходить паламар. Піп питає:</p>
	<p>— Що це тарабанить?</p>
	<p>— Той каже:</p>
	<p>— Дощ іде.</p>
	<p>Піп аж засвистав:</p>
	<p>— Ф’ю-ф’ю-ф’ю... пропало сіно!</p>
	<p>Та й каже людям:</p>
	<p>— Глядіть, люди на мене, що я буду робити, то й ви швиденько те робіть...</p>
	<p>Почав піп правити, взяв кадильницю і став махати. А з кадильниці як</p>
	<p>випадає жаринка, та й попала в халяву попові. Виймав-виймав її піп, але не вийняв. Бере далі лягає, задирає догори йогу і витрушує жаринку. А люди бачать, що піп ліг і трусить ногою, давай і собі падати й трусити ногами. Потім приходить люди додому і розказують:</p>
	<p>— Ото коли б ви бачили, що сьогодні було в церкві! Ще ніколи так не правилось...</p>
	<p>— Що ж там було? — питають.</p>
	<p>— Було святе подриганіє. Падали всі на підлогу, тріпали ногами, свистали й казали: «Пропало наше сіно...»</p>
	<p>Дивувалися старі люди:</p>
	<p>— А й справді, ще так ніколи не правилось у церкві.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>2 (6330). Святе подриганіє. СУС 1825D*. Записано 2009 року. Дігтяр Ольга Володимирівна (1947). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
