<!--#include virtual="/-/inc/general__page_start.inc" -->
<title>Як піп біду знайшов ☼ Українська народна казка ☼ Народна творчість</title>
<meta name="Description" content="Українська народна казка Буковини «Як піп біду знайшов» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп біду знайшов.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп біду знайшов <br><span class="article__headerDescription">Українська народна казка Буковини</span></h1>
	<p>Колись попівських синів не брали в армію служити цареви. А їден благочинний мав сина і вивчив його на попа. Кінчив той школу і питає свого батька: — Тату, кажуть люди, що є біда на світі. А я вчився, вчився і біди не бачив. Тепер хочу піти в дорогу, допитатися біди і побачити, яка вона.</p>
	<p>І пішов. Довго йшов він світом і кого питав, усі казали: «Ми не знаємо, де біда». Здибається ще з одним чоловіком та й питає: — Ви не знаєте, де біда?</p>
	<p>А чоловік каже:</p>
	<p>— Цар знає, де біда.</p>
	<p>Допитався той піп аж до царя. Хоче зайти до царя, а на воротях стоїть вартовий. Піп іде прямо в ворота, а вартовий каже:</p>
	<p>— Стій! Куди? А піп каже:</p>
	<p>— Я хочу спитати царя, де біда.</p>
	<p>— Я тебе до царя не пустю. Як хочеш знати, де біда, то я піду взнаю і тобі скажу. Ти скидай своє шмаття і дай мені, а моє одягай і стій на моїм посту, поки я не прийду.</p>
	<p>Помінялися вони шматтям, і став піп на пост. А солдат у попівськім шматті не йде до царя, а тікає додому. «Я три роки прослужив, а ще двадцять два мав служити. І щастя маю, що йду додому».</p>
	<p>А тут і караул прийшов міняти пост. І каже:</p>
	<p>— Іди, другий стане на пост. А молодий батюшка каже:</p>
	<p>— Я не йду. Це не я на посту. Я помінявся шматтям і жду, поки той не вернеться.</p>
	<p>А начальник караулу каже:</p>
	<p>— Я застав тебе на посту, значить, це ти. І повинен відслужити всі ті роки, що мав служити той.</p>
	<p>А піп і подумав, що вже найшов собі біду. Та й служив він в армії двадцять два роки. Прийшов додому після служби, а старий батько його питає:</p>
	<p>— Ну як, найшов біду?</p>
	<p>— Найшов, батьку, найшов. Служив за якогось двадцять два роки. Тепер знаю, що таке біда.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 3 серпня 1984 року Боднар Гаврило Тимофійович (1914 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
