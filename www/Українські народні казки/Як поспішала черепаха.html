<!--#include virtual="/-/inc/general__page_start.inc" -->
<title>Як поспішала черепаха ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як поспішала черепаха» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як поспішала черепаха.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як поспішала черепаха <br><span class="article__headerDescription">Українська народна казка про тварин</span></h1>
	<p>Зібрались якось у неділю вранці ведмідь, осел, заєць та черепаха і рішили горілку пити. Скинулись у шапку по грошу, і комусь треба по горілку йти.</p>
	<p>— Побіжить заєць! — вигукнув ведмідь.</p>
	<p>— Ні, — каже заєць, — краще нехай осел принесе, бо я по дорозі всю горілку вип’ю. Хіба ви не пам’ятаєте — «Заєць у хмелю»?..</p>
	<p>Всі подивилися на осла. Але той теж відмовляється:</p>
	<p>— Я старий, дурний. Мене відразу одурять. Он ведмідь нехай іде. Він розумніший і сильніший за мене.</p>
	<p>— Та я теж вайлуватий, неповороткий. Ще не дістанеться мені, — викручується ведмідь. — Ось черепаха піде.</p>
	<p>А тій однаково, чи в хаті сидіти, чи надворі бути. Взяла гроші й вийшла.</p>
	<p>Нема годину, дві. Уже й за півдня перевалило. Заєць, осел та ведмідь не витримали і давай черепаху на всі лади лаяти та проклинати...</p>
	<p>Аж тут відкриваються двері і роздається голос ображеної:</p>
	<p>— Якщо ви мене будете ще так обзивати різними словами непристойними, то я й зовсім не піду!..</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як поспішала черепаха. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. М. Ф. Мицик у с. Вишнопіль Уманського р-ну Черкаської обл. Час запису не зазначений. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 214, арк. 33.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
