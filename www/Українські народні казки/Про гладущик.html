<!--#include virtual="/-/inc/general__page_start.inc" -->
<title>Про гладущик ☼ Українська народна казка ☼ Народна творчість</title>
<meta name="Description" content="Українська народна казка Поділля «Про гладущик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про гладущик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про гладущик <br><span class="article__headerDescription">Українська народна казка Поділля</span></h1>
	<p>Жила собі дуже старенька бабця Кліма. Бідно вона вік вікувала.</p>
	<p>Одного вечора заснула вона після натрудженого дня, та й сниться їй дивний сон. Де не візьмись, з’явився на столі гладущик молока, теплого, пахучого. Хотіла бабця напитися молочка, але десь взявся якийсь голос і почав промовляти:</p>
	<p>— Не пийте! Не пийте! Це молочко принесе вам багатство!</p>
	<p>Здивувалась дуже старенька, навіть трішки злякалася, але цікавість перемогла і почала вона бесіду вести з Духом.</p>
	<p>— Як же може гладущик молока принести багатство, хіба це скарб, чи що?</p>
	<p>— Молочко відстоїться, зробите сиру, сметани. Оце продасте на базарі, на тому місці купите індичку. Індичка нанесе яєць, виведе індичаток, ви їх продасте, заробите тяжко багато грошиків. Та й купите коника, запряжете в бричку і будете підвозити людей до города. А вони будуть вам грошики платити.</p>
	<p>Бабця Кліма аж зачудувалася, як це так можна з одного гладущика молока одержати стільки грошиків.</p>
	<p>Тільки хотіла старенька взяти незвичайний гладущик, як він почав відсуватися на край стола, а потім впав і розбився. Молочко пролилося, а потім десь пропало. Сплеснула бабця руками та й проказала з досадою:</p>
	<p>— Не було щастя зрання, не буде й до смеркання!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>230 (6544). Про гладущик. СУС 1430. Записано 2009 року. Коберська Надія Василівна (1951). Вінницька область, Козятинський район, Пиковець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
