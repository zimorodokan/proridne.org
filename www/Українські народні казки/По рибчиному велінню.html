<!--#include virtual="/-/inc/general__page_start.inc" -->
<title>По рибчиному велінню ☼ Українська народна казка ☼ Народна творчість</title>
<meta name="Description" content="Українська народна казка Буковини «По рибчиному велінню» ☼ Український фольклор, усна народна творчість України">
<link rel="canonical" href="https://proridne.org/Українські народні казки/По рибчиному велінню.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">По рибчиному велінню <br><span class="article__headerDescription">Українська народна казка Буковини</span></h1>
	<p>Був собі бідний хлопець. Пішов ловити рибу. Піймав рибку, а та рибка каже:</p>
	<p>— Пусти мене, хлопче. Що схочеш, то будеш від мене мати. Лиш скажеш: «По рибчиному велінню, по Божому благословінню, хай буде так». Пустив він ту рибку.</p>
	<p>Прийшли свята рокові, і думає хлопець: «Ану спробую зробити так, як рибка казала». Та й каже:</p>
	<p>— По рибчиному велінню, по Божому благословінню хай мені буде тут наїстися й напитися.</p>
	<p>І все з’явилося в него на столі. Він наївся, напився і пішов на вулицю погулять.</p>
	<p>А царська дочка заради свят частує всіх дівчат і хлопців. Дійшло до него, а вона його проминула, бо бідний. Бідного ніхто не поважає, лиш багатого. Він подивився за нею вслід і сказав:</p>
	<p>— По рибчиному велінню, по Божому благословінню хай ти вагітна будеш!</p>
	<p>Пройшли кілька місяців, і царська дочка народжує сина. А цар питає:</p>
	<p>— З ким ти що мала? Відки це взялося? А вона каже:</p>
	<p>— Я нічого не знаю. Голову знімайте мені, але я нічого не винна. Пройшло два роки, той хлопчик починає говорити. А цар і каже:</p>
	<p>— Беріть його і підносьте до кожного мужчини. На котрого він скаже «тато», ото й буде його тато.</p>
	<p>Підносили вони до багатьох чоловіків, а хлопчик мовчав. А як піднесли до того хлопця, що рибку зловив, хлопчик каже:</p>
	<p>— Тато.</p>
	<p>А цар йому:</p>
	<p>— Іди сюди. Будеш тато.</p>
	<p>Забрали його до царя. Наказав той його, свою дочку і хлопчика забити в бочку і пустити на море. Та бочка плавала морем, плавала і прибилася до берега. А він каже:</p>
	<p>— По рибчиному велінню, по Божому благословінню, щоб ця бочка розсипалася.</p>
	<p>І бочка зразу розсипалася. Виходя вони на берег. А царівна каже:</p>
	<p>— Так хочу їсти, що вмираю.</p>
	<p>— Почекай трохи, — каже хлопець, — зараз будеш їсти. І каже:</p>
	<p>— По рибчиному велінню, по Божому благословінню, хай зараз буде стіл і щоб було що їсти й пити.</p>
	<p>З’явився стіл. Наїлися, напилися вони, скілко хотіли. Каже він царівні:</p>
	<p>— Отут ми будем жити. Тут буде город, і люди будуть — все буде. І ще сказав:</p>
	<p>— По рибчиному велінню, по Божому благословінню, щоб тут був город.</p>
	<p>І зробився там город. А він був над городом старшим.</p>
	<p>Жили вони там, скілко жили. Зробився там великий город і держава велика. І той його хлопець уже великий виріс. Жени він того хлопця. І запросив на свадьбу усіх царів і королів, навіть тестя свого запросив. Вони собі там пили, гуляли. Вже й роз’їхаються додому.</p>
	<p>А там був став, і на ньому плавав качур золотий та освітлював став. Куди пливе — все світи. Поїхали всі гості до пристані, роз’їхаються, а хазяїн глипнув — качура нема. Вкрав хтось качура. Він давай доганяти їх. Догнав на пристані та й каже:</p>
	<p>— Ну що, гості, погано приймав я вас?</p>
	<p>— Добре приймав. А що? — питають гості.</p>
	<p>— А нащо качура вкрали? А йому кажуть:</p>
	<p>— То шукай свого качура.</p>
	<p>Шукав він, шукав і доходи до свого тестя.</p>
	<p>— Ви вкрали качура?</p>
	<p>— На, шукай.</p>
	<p>Той зачав шукати, а качур у царя під пахою.</p>
	<p>— Ади, у вас качур під пахою! Ви вкрали качура!</p>
	<p>— Я не знаю, відки він тут узявся.</p>
	<p>— Як не знаєте, то будете знати. Ви не вірили своїй дочці, що вона не знала, відки дитина взялася? Так і я не вірю, що ви не знали про качура.</p>
	<p>Аж тоді цар зрозумів, що він у внука на весіллі був. Зрозумів цар, що дочка могла не знати, відки в неї дитина. І це він, той царський зять, збудував місто Київ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 11 серпня 1984 року Данилов Олекса Степанович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
