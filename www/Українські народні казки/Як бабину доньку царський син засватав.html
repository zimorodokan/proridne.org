<!--#include virtual="/-/inc/general__page_start.inc" -->
<title>Як бабину доньку царський син засватав ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як бабину доньку царський син засватав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бабину доньку царський син засватав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бабину доньку царський син засватав <br><span class="article__headerDescription">Українська народна казка Закарпаття</span></h1>
	<p>Була собі одна баба, і була в неї донька. Баба робила, а доньку робити не учила. Виросла у баби відданиця, айбо ніхто не хоче її, ліниву, брати. А дівка не дуже й журилася. Ідуть дівки на вечірки, жене баба й свою доньку. А та вийде з хижі — і на горище, де була бочка з клоччям.</p>
	<p>— Бух душа в клоччя! — примовляла собі перед тим, як скочити у бочку і спати там до рана.</p>
	<p>Бабі казала, що тому нічого не напряла, бо хлопці їй куделю розтирмали. Та коли баба вилізла якось на горище і подивилася у бочку з клоччям, відразу здогадалася, де її донька ночує. Забрала баба клоччя з бочки, а туди води наносила. Увечері пішла бабина донька ніби на вечірниці і полізла собі на горище.</p>
	<p>— Бух душа в клоччя! — примовила собі й скочила в бочку з водою.</p>
	<p>Забігла мокра до хижі, а баба вхопила ще кочергу й почала доньку бити. Якраз тоді повертався з полювання царський син. Підстрілив дикуна&nbsp;<sup>*</sup>, та доки принесли його снігами, припізнився царський син у дорозі. Почув ларму&nbsp;<sup>*</sup>, крик у бабиній хижі і зайшов подивитися, що там сталося.</p>
	<p>— Бабо, чого б’єте дівку?</p>
	<p>— Бо ходить під стріху прясти!</p>
	<p>— А ви не хочете, аби пряла?</p>
	<p>— Шовки мої попряла та най мало відпочине, — почала викручуватися баба. — А клоччя їй не даю прясти, бо наробить з нього шовкових ниток, а мені того не треба.</p>
	<p>Як учув царський син, яка то робітлива відданиця, подумав собі: “А у нас дома нікому шовки прясти”. Придивився до відданиці — файна: білі руки, біле лице. Подумав царський син: “Сяку би мені жону”.</p>
	<p>— Бабо! Чекайте у неділю сватачів, — каже царський син.</p>
	<p>Відклонився нечеканий гість і пішов з хижі, а баба зажурилася, як тепер бути. Легінь подумав, що дівка робітлива, тому її і хоче брати. А що буде, коли він увидить, що дівка не знає прясти, не знає ткати?</p>
	<p>У неділю прийшли сватачі. Договорилися про весілля. Свадьбувати зібралися через тиждень у царському палаці.</p>
	<p>Весілля було, скажу вам, царське. Їсти, пити доста було. В закутках стояли міхи з горілкою, перед палацом стояли кладні із пирогів, як із снопів. А запах від смаженини був такий, що за сто кілометрів чули його пси і рвалися з ланців.</p>
	<p>Баба покликала на весілля найпоганіших жінок із села — губатих, зубатих, шмаркатих, каправих. То всі були її родичами. Як сіли за стіл, царський син звідає&nbsp;<sup>*</sup> бабу:</p>
	<p>— Мамо, а чому всі ваші родичі такі негарні?</p>
	<p>— Видиш, сине, — каже баба, — губи і зуби у них такі негарні, бо багато пряли та мусіли слинити нитку, витігати зубами із клоччя паздір’я, очі у них каправі, бо не досипляли прядучи, шмаркаті такі, бо не мали коли і ніс повтирати прядучи.</p>
	<p>Як то вчув царський син, каже старій:</p>
	<p>— Не дозволю я своїй жоні прясти!</p>
	<p>Бабі того й треба було. Розвеселилася, почала співати, танцювати. Веретено доньки віддала старості паленку&nbsp;<sup>*</sup> міряти. З паленкою одного обходили, другому не давали, а третьому не виставало. Я на тому весіллі був, усе видів. То так мене розізлило, що я вхопив один пиріг та розбив старості чоло. Далі став я на весло, що по дзямі&nbsp;<sup>*</sup> текло, і мене принесло нараз у наше село. Тут я сів і вам казку вповів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Дикун — дикий кабан.</p>
			<p><sup>*</sup> Ларма — лемент, ґвалт.</p>
			<p><sup>*</sup> Звідати — питати.</p>
			<p><sup>*</sup> Паленка — горілка.</p>
			<p><sup>*</sup> Дзяма — суп.</p>
		</div>
		<div class="article__source">
			<p>Як бабину доньку царський син засватав. Записав І. Сенько в селі Келечині Міжгірського району Закарпатської області від М. Сенька.</p>
			<p>Подано за виданням: Трапила коса на камінь: Українські народні соціально-побутові казки. — Ужгород: Виробничо-видавничий комбінат “Патент”, 1993. — 230 с. — С. 130 — 132.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
