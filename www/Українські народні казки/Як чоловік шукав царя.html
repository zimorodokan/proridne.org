<!--#include virtual="/-/inc/general__page_start.inc" -->
<title>Як чоловік шукав царя ☼ Українська народна казка ☼ Народна творчість</title>
<meta name="Description" content="Українська народна казка Поділля «Як чоловік шукав царя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік шукав царя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік шукав царя <br><span class="article__headerDescription">Українська народна казка Поділля</span></h1>
	<p>Служив чоловік двадцять років у солдатах і царя не бачив. Всі стали з нього сміятися; як же це царя не бачив. От він вирішив йти царя шукати.</p>
	<p>Йде лісом та й здибає охотника з шашкою і рушницею. Йдуть разом та й заблукали. Один виліз на дерево, побачив вогник і каже:</p>
	<p>— Підемо на той вогник.</p>
	<p>Як вони прийшли, то побачили, що стоїть серед лісу палац, огорожа кругом, собак з півкопи. Нікого нема, тільки дід старий з бородою. Стали просити їсти, а дід каже:</p>
	<p>— У мене дванадцять синів є. Як прийдуть, то вас повбивають.</p>
	<p>А ті не послухали все поїли, що було зготовлене, і полізли на гору спати.</p>
	<p>Прийшли дванадцять розбійників, привезли дванадцять повозок золота і царівну. Батько сказав їм, що прийшли двоє незнайомих і все поїли. Охотник спав, а хлопець, який хотів царя побачити, сидів на сторожі. Як стали розбійники на гору лізти, то він їм по черзі всім голови шашкою познімав. Потім розбудив охотника, забрали повозки з золотом, царівну і їдуть до царя. Охотник каже:</p>
	<p>— Я поїду вперед, скажу цареві, щоб тебе добре зустрів, а ти їдь помалу.</p>
	<p>Приїхав (а це був сам цар), вистроїв військо, найняв музику і зустрічає свого попутчика.</p>
	<p>— За те, що врятував мені життя, — каже цар, — я дарую тобі півцарства, оженю на царівні і живіть собі на радість, а мені на втіху.</p>
	<p>Ось вам казочка, а мені бубликів в’язочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (6019). Як чоловік шукав царя. СУС —. Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
