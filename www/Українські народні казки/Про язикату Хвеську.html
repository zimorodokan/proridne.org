<!--#include virtual="/-/inc/general__page_start.inc" -->
<title>Про язикату Хвеську ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про язикату Хвеську» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про язикату Хвеську.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про язикату Хвеську <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили були чоловік і жінка. Жінка, Хвеська, була дуже нестримана, любила похвалитись, побалакати. Щоб провчити її, чоловік придумав таке:</p>
	<p>— Оце ходив я в ліс на охоту на зайців, а там побачив, що всі дерева в лісі бубликами обвішані. Видно, над лісом бублейна хмара пройшла.</p>
	<p>Ще чоловік не доказав, а жінка побігла по селу розказувати. На другий раз пішов чоловік на риболовлю і поставив верші. Коли прийшов додому, то каже, що у вершу попав заєць, а риба вся по кущах розвішана. Хвеська і це розказала сусідкам. На третій раз чоловік каже:</p>
	<p>— Цього, жінко, нікому не кажи, що я бачив. Наш староста сільський покрав ковбасу в шинку. А його зловили, водили по вулицях і били тими ковбасами по морді.</p>
	<p>Ще чоловік не доказав, як жінка побігла розказувати. Ці балачки дійшли до старости. Староста визвав Хвеську до управи:</p>
	<p>— Коли це таке було?</p>
	<p>Вона каже, що це сталося тоді, коли через село йшла бублейна хмара, а в вершу заєць попав і риба по кущах висіла. Чоловік сказав старості:</p>
	<p>— Моя жінка несповна розуму, відпустіть її.</p>
	<p>Хвеська зрозуміла, що чоловік з неї покепкував і з тих пір нікому нічого не розказує.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (5116). Про язикату Хвеську. СУС 1381. Записано 2008 року. Кравчук Зінаїда Харитонівна (1935). Черкаська область, Монастирищенський район, Степівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
