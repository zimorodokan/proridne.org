<!--#include virtual="/-/inc/general__page_start.inc" -->
<title>Як брат братови очі вибрав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як брат братови очі вибрав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як брат братови очі вибрав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як брат братови очі вибрав <br><span class="article__headerDescription">Українська народна казка Бойківщини</span></h1>
	<p>Жили собі багатий брат і бідний брат. Чого бідний? Бо мав шестеро дітей, а багатий всього одно. А той бідний все до багатого ходить та й робить, та й робить. То за кусок хліба, то за мисчину муки. Приходить їдного разу бідний брат до багатого та й каже:</p>
	<p>— Дай мені, брате, ґелетку муки. Я тобі літом відроблю. Або я, або жінка.</p>
	<p>Дав йому багатий, і приніс бідний ту муку додому. А через дві неділі знову йде до него та й каже:</p>
	<p>— Брате, дай мені ще ґелетку муки. Я тобі літом відроблю. Багатий брат йому:</p>
	<p>— Не хочу твоїх підробітків. Дай собі око вибрати — даю тобі ґелетку муки.</p>
	<p>Дав він око, багатий вибрав його і дав йому ґелетку муки. І поніс той муку додому. Через три неділі знов приходить бідний брат. І каже:</p>
	<p>— Брате, дай мені муки на відробок, бо діти пропадають. Брат йому знову:</p>
	<p>— Дай собі друге око вибрати, даю тобі дві ґелетки муки. Бідний каже:</p>
	<p>— Брате, іду додому порадитися з жінкою. Прийшов додому та й каже жінці. Жінка йому:</p>
	<p>— Чоловіче, як ти будеш сліпий, що я потому сама буду робити? Ми й двоє не можемо, а що зроблю сама?</p>
	<p>А він каже:</p>
	<p>— Може, люди будуть мати бога в серци і мені допоможуть, бо будуть знати, що брат зо мною так зробив. Відведеш мене на роздоріжжя, і я там буду просити кусок хліба.</p>
	<p>Жінка погодилася і каже:</p>
	<p>— Най буде так.</p>
	<p>Пішла вона з чоловіком до багача, аби взяти муки і привести чоловіка.</p>
	<p>Прийшов той до брата, і взяв брат веретено і вибрав ’му друге око. І жінка взяла муку і чоловіка за руку і повела додому. Привела, переночували вони, а рано чоловік устав і каже жінці:</p>
	<p>— Спечи мені коржик на дорогу.</p>
	<p>Спекла жінка корж, дала чоловікови на дорогу, взяла його за руку, а собі під плече трохи соломи, аби чоловік на голу землю не сідав. Відвела на роздоріжжя і лишила його там.</p>
	<p>Коли народ довідався, що такий-то братови виколов очі, люди ішли і, хто що мав, несли йому і давали. Де яке село зачує, то всі ідуть туди. І немного, дванадцять днів він там сидів. Жінка приходить кожної днини г’нему і несе від него, кілько може. І грошей, і хліба, і одежі.</p>
	<p>Пересидів він там дванадцять день, а тринадцятої днини звіявся вітер і так віяв, ніби людина говорила. І причувається сліпому чоловікови: «Встань, чоловічку, і поступися наліво три кроки. Там є кирничка. Умий у ній свої ями, де твої очі були». Чоловік устав, намацав тоту кирничку, умив свої ями, де в него очі були, і зробилися в него очі, і він провидів. Провидів і каже:</p>
	<p>— Чого я буду тут сидіти? Іду додому.</p>
	<p>Встав чоловік і йде додому. Приходить на міст, пройшов його, а з-під мосту виїжджає фіра, повна добра. На фірі сидить дідусь, старенький, сивенький. Він вклонився тому дідови, дідо став, зліз з фіри і каже:</p>
	<p>— Синку, сідай на фіру, їдь додому, жий з своїми дітьми. Чоловік дідови подякував, і дід пропав.</p>
	<p>Приїхав він додому, а багатий брат подивився, що той з жінкою носять з фіри до хати такі добра, яких багач ще й не видів — та й питає:</p>
	<p>— Де ти тото набув?</p>
	<p>— Мені, — каже, — люди дали. І дідусь мені дав тоту фіру й тоти добра.</p>
	<p>Багатий брат каже:</p>
	<p>— Брате, вибери мені очі.</p>
	<p>А бідний брат йому:</p>
	<p>— Ні, я тобі не вкладав очі і вибирати не буду. Багатий прийшов додому і каже жінці:</p>
	<p>— Жінко, вибирай мені очі, бо видиш, я братови вибрав очі — він став тепер багатим.</p>
	<p>Жінка взяла веретено і вибрала чоловікови обі очі. Взяла півлітру масла, бохонок хліба, подушку і повела його на роздоріжжя, там, де брат сидів. Подушку йому дала, аби на земли не сидів. Як люди почули, що багатий брат таке зробив, стали приходити до него й казати:</p>
	<p>— Так тобі й треба.</p>
	<p>І ніхто навіть кусочка хліба йому не дав. Жінка приходить г’нему, а він каже:</p>
	<p>— Жінко, принеси їсти, бо з голоду вмираю.</p>
	<p>Пересидів він там тринадцять день. А штирнадцятої днини як звіялися вітри, як його відтам взяли і понесли в скалу. А там його кістки по камінню розсипалися. Приходить жінка за чоловіком — чоловіка нема. Зачала шукати його і найшла там голову, там ногу, там руку. Зазбирала тото в мішок, принесла додому і зробила чоловікови похорон. Зробили гроб, і там його конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 27 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
