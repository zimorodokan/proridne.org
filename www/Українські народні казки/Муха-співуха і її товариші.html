<!--#include virtual="/-/inc/general__page_start.inc" -->
<title>Муха-співуха і її товариші ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Муха-співуха і її товариші» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Муха-співуха і її товариші.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Муха-співуха і її товариші <br><span class="article__headerDescription">Українська народна казка Бойківщини</span></h1>
	<p>Жила собі муха-співуха. Мала вона мальований візок і шість комарів. Запрягла вона шість комарів і йде дорогою, їде широкою. Зустрічає її мишка.</p>
	<p>— Добрий день! Хто ти така?</p>
	<p>— Я муха-співуха. А ти хто така?</p>
	<p>— А я мишка-шкряботушка.</p>
	<p>— Добре, сідай зо мною, поїдем враз.</p>
	<p>Вилізла мишка на візок і їдуть. Їдуть дорогою, їдуть широкою. І здибує їх жаба.</p>
	<p>— Добрий день! Хто ви такі?</p>
	<p>— Я муха-співуха, а тото мишка-шкряботушка. А ти хто така?</p>
	<p>— А я жаба-скрекотушка.</p>
	<p>— Добре, сідай з нами і поїдеме втрьох.</p>
	<p>Їдуть вони дорогою, їдуть широкою, зустрічає їх білка.</p>
	<p>— Добрий день! Хто ви такі?</p>
	<p>— Я муха-співуха, а тото мишка-шкряботушка, а тото жаба-скрекотушка. А ти хто така?</p>
	<p>— А я білка-стрябушка.</p>
	<p>— Сідай з нами, поїдеме вштирьох</p>
	<p>Стрибнула білка на візок. Їдуть дорогою, їдуть широкою. Назустріч біжить зайчик.</p>
	<p>— Добрий день! Хто ви такі?</p>
	<p>— Я муха-співуха, а тото мишка-шкряботушка, а тото жаба-скрекотушка, а тото білка-стрябушка. А ти хто такий?</p>
	<p>— А я зайчик-побігайчик.</p>
	<p>— Добре, сідай з нами. Поїдеме уп’ятьох.</p>
	<p>Сів з ними зайчик. Їдуть дорогою, їдуть широкою, заїхали в ліс. В лісі з гусника вилазить вовк.</p>
	<p>— Хто ви такі?</p>
	<p>— Я муха-співуха, а тото мишка-шкряботушка, а тото жаба-скрекотушка, а тото білка-стрябушка, а тото зайчик-побігайчик. А ти хто такий?</p>
	<p>— Я голодний вовк. Гам. Та я вас усіх поїм.</p>
	<p>А вони ся напудили. Муха-співуха з комарами та й з візком на дерево вилетіли, а мишка в дірку, а жаба в воду, а білка на дерево, а зайчик в гущавину. І вовк нікого не з’їв. Як голоден був, так голоден і остався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>80 (1758). Муха-співуха та її товариші. СУС 283В. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
