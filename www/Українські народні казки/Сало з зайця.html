<!--#include virtual="/-/inc/general__page_start.inc" -->
<title>Сало з зайця ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Сало з зайця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сало з зайця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сало з зайця <br><span class="article__headerDescription">Українська народна казка Полтавщини</span></h1>
	<p>Їхав якось пан з наймитом Іваном у далеку дорогу. Спочатку вони обоє їхали мовчки, але панові набридло і він почав розмовляти до наймита. А в цей час пробігав по дорозі заєць. От пан почав говорити про нього.</p>
	<p>— У мене в лісі водяться дуже великі зайці, не те, що цей. Я їх здалеку привіз. Колись пішов я на полювання з погоничами на цих зайців, то забив їх десь тридцять штук. А один був величезний, ну як барабан, натопив я з нього кілограмів двадцять сала.</p>
	<p>Наймит слухав це все і сказав, що скоро буде міст, що під брехунами проламується. Пан почув це і сказав, що з того зайця було сала хіба що кілограмів десять.</p>
	<p>Їдуть далі, а пан питає в Івана, чи скоро той міст.</p>
	<p>— Скоро, — відповів наймит.</p>
	<p>— Знаєш, Іване, а на тому зайцю хіба три-чотири кілограми сала було.</p>
	<p>— Звісно, — сказав хлопець.</p>
	<p>Пізніше пан знову про той місток запитує. Іван йому сказав, що той скоро буде. Пан не витримав і сказав, що на тому зайцеві зовсім ніякого сала не було, бо яке ж на зайцеві може бути сало. Іван хитнув йому головою, бо ж заєць є заєць.</p>
	<p>Проїхали вони ще трохи, пан знов про місток запитав, та наймит відповів йому, що той місток розтопився, як сало на зайцеві.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>52 (4648). Сало з зайця. СУС —. Записала Давиденко Юлія (11 клас) 2008 року. Царенко Надія Степанівна (1937). Полтавська область, Лохвицький район, Гірки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
