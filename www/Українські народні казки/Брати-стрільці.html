<!--#include virtual="/-/inc/general__page_start.inc" -->
<title>Брати-стрільці ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Брати-стрільці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брати-стрільці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брати-стрільці <br><span class="article__headerDescription">Українська народна казка Гуцульщини</span></h1>
	<p>В одному далекому селі за морями та лісами були старші люди, тато й мама. І мали трьох синів. Вийшла від короля заволанка на старшого сина — іти до війська. Пішов він до бранки, усинтирува́ли&nbsp;<sup>*</sup> його.</p>
	<p>— Через п’ять днів аби ти ставився до воєнного штабу. Він прийшов до хати та й сказав мамі й дєдеви:</p>
	<p>— Через п’ять днів я відходжу до війська, служити королеви. А менший брат та й середущий кажуть старшому братови:</p>
	<p>— Вертайся назад туди, де тебе синтирували, та й скажи тим панам, що як беруть ще й нас двох, то ми тебе відпускаємо, а якщо ні, то най виб’ють собі то з голови, ти не підеш до війська.</p>
	<p>Пішов він назад до тих панів та й каже:</p>
	<p>— У мене є ще два брати, менший та середущий. Сказали вони: якщо ви берете до війська й їх, то й я піду, а як ні, то вони мене не пускають.</p>
	<p>А пани кажуть:</p>
	<p>— Та вони ще не мають тих років і їх не положено брати. Нам невільно брати їх.</p>
	<p>— Ну то з цего нічого не буде, — каже старший брат, — я до війська не йду.</p>
	<p>— А по скільки вони років мають? — запитався найстарший пан комісар.</p>
	<p>— Мені, ви знаєте, двадцять років, середущому вісімнадцять, а меншому п’ятнадцять.</p>
	<p>Подумав комісар та й каже:</p>
	<p>— Най прийдуть під комісію й твої браття.</p>
	<p>І дали пани запитання до самого короля: чи таке дозволити, чи ні? І найвищі органи дозволили всім трьом іти разом до війська.</p>
	<p>А ці всі три хлопці вдома дуже цільно з луків били. То давно лиш з луків стріляли. Прийшли вони до війська, умундирували їх та й дали їм по коневи.</p>
	<p>І як почали ці хлопці на заняттях стріляти в ша́йби&nbsp;<sup>*</sup>, то сам полковник заздрив, що вони ліпше за всіх ціляють. Та підійшов до трьох братів та й каже їм:</p>
	<p>— Хто вас, хлопці, учив так цільно в шайби стріляти?</p>
	<p>— Ге, пане, — кажуть хлопці, — ви дивуєтеся, що ми так ціляємо у цілу фігуру. А ви нам напишіть крейдою на тій фігурі крапку і напишіть нумер, який собі хочете. Та й станьте збоку, а ми будемо ціляти в ту крейдову крапку. Як не поцілимо, то зітніть нам голову з шиї.</p>
	<p>Написав полковник у шайбі на руці кра́пку, та ще дав по крапці на другій руці, на голові й на грудях. І каже полковник старшому братови:</p>
	<p>— Ану ціляй у цілу шайбу.</p>
	<p>Той навіть не цілився. Стрілив і поцілив.</p>
	<p>Ціляй у крапку на правій руці шайби, у нумер п’ятий. Як прицілився старший брат, як пінькнув із лука, так точно в п’яту крапку на руці вцілив. Страшенно зачудувався полковник. І каже середущому братови:</p>
	<p>— Ціляй у ліву руку, в шестий нумер.</p>
	<p>І той точно вцілив у шестий нумер на лівій руці. Тоді каже полковник найменшому братови:</p>
	<p>— Ану ціляй у цілу шайбу. Чи попадеш? А менший брат каже:</p>
	<p>— Пане полковнику, почепіть вище голови фігури тонесеньку гілочку. І я маю в ту гілочку вцілити, не в цілу фігуру.</p>
	<p>Як прицілився менший брат, як свиснув стрілою, то так і переломив той патичок наполовині.</p>
	<p>Засторопів полковник і всі офіцери. Вони такого чуда ще не виділи й не чули. Написав полковник про трьох чудесних стрільців до самого короля. А король відразу дав полковникови наказ, щоби привіз тих стрільців до него самого в столицю. Привезли хлопців у столицю перед короля, подивився на них король і не звірив, що такі хлопці можуть так цільно бити з лука. Сам король поставив їм шайбу на своїм подвір’ю, на сто метрів. Та й сказав:</p>
	<p>— Ціляйте в цілу шайбу.</p>
	<p>Хлопці засміялися та й сказали королеви:</p>
	<p>— Ге, королю наш пресвітлий! Ви поставили велику фігуру. Це й баба може вцілити. Ви нам поставте три прутки голі. І на двіста метрів, а не на сто. То ми маємо зломити всі три прутки.</p>
	<p>На те чудо прийшло дивитися все міністерство. Старший стрілив і зломив той прутик, зломив середущий і найменший зломив. Сказав король до хлопців:</p>
	<p>— Велика вам від мене нагорода. І служити ви будете в мене при столици.</p>
	<p>А в той час служили при війську по шість років. А король дав приказ, що вони будуть служити по двадцять років. Хлопці сказали:</p>
	<p>— О ні, пресвітлий королю, ми стільки не будемо служити. Ми лиш стільки будемо служити, скільки закон каже — по шість років.</p>
	<p>Король сказав:</p>
	<p>— Дасться видіти. Поки що служіть шість.</p>
	<p>Переслужили хлопці три роки, а на четвертий рік виповів другий король на цего короля війну. Король дуже зажурився, боявся, що може війну з неприятелем програти. Та й ходить поперед столиці такий смутний. Не їсть, не спить, лиш думає та й думає, як відбитися від поганого ворога. А ці три браття видять, що король такий смутний ходить, підходять до него та й кажуть:</p>
	<p>— Не журіться, пресвітлий королю наш. У війні ви побідите, ми відіб’ємо ворога від нашої держави. Лиш на короткий час пустіть нас додому. Ми мусимо дома перебратися в інше вбрання. Ми підемо воювати не у військовім, а в нашім вбранню.</p>
	<p>Махом їх привезли додому, і сказали хлопці воякам, котрі їх привезли:</p>
	<p>— Ідіть собі в ґміну&nbsp;<sup>*</sup> і добу на нас чекайте, а ми в добу готові будемо.</p>
	<p>А війна з тим королем уже точиться. І багато війська в короля паде.</p>
	<p>А в тих хлопців, знаєте, мама була чарівниця. Вбрала вона хлопців у просте вбрання, але таке, що їх у тому вбранню не видко було. Хлопці собі своє чарівне вбрання в сумки та й до ґміни, де на них чекали вояки.</p>
	<p>Поїхали до короля і сказали йому:</p>
	<p>— Ми вже готові йти до бою.</p>
	<p>Король дав їм із свеї конюшні найкращі коні, дав їм найкраще спорядження і поблагословив їх. Хлопці сказали:</p>
	<p>— Не журіться, найясніший королю, війна скоро закінчиться. Ми ворога від нашої держави відіб’ємо. Ми три переб’ємо ворогів.</p>
	<p>Чмахнули хлопці кіньми на саму передову лінію, коні залишили, військовий мундур заховали в хащу, сами вбралися у своє невидиме вбрання. І як зачали пінькати з луків у неприятеля, то неприятельські вояки зачали падати й падати без рахунку. А військо лиш підносить їм стріли.</p>
	<p>І прогнали вони ворога на дуже великі милі. А вороги дивуються: «Що за чудо? Жодної особи не видко, а нас усе вбивають і вбивають». І дали неприятелі повідомлення до свого короля: «Ми не можемо на цего короля наступати, бо все падемо й падемо. Не подолаємо ми його і втратимо свою державу».</p>
	<p>Тоді той король дав листа до цего короля, щоби укласти перемир’я. Сказав, що вже ніколи не буде на него наступати. І стало по війні.</p>
	<p>А три браття вбралися у військове вбрання, посідали на коні і сказали свому війську:</p>
	<p>— Вертаймося до свого короля. Ми війну виграли. Прийшли три браття перед короля та й кажуть йому:</p>
	<p>— Вам звісно, хто війну виграв? Король каже:</p>
	<p>— Звісно. Генерали розказали мені, що три вояки цільно били з луків, і ворог тікав від них.</p>
	<p>І сказав король до хлопців:</p>
	<p>— Залишайтесь у мене навік жити. Я заберу до столиці вашого тата й маму, і ви будете тут жити. І ніколи не будете бідувати.</p>
	<p>— Ой ні, найясніший королю, де ми родились і жили, там ми будемо і вмирати, в своїм селі і в своїй хатині.</p>
	<p>Король не силував їх, бо силуваним оком не надивитися. Обдарував їх найкращими кіньми, сідлами й великими грошима. І вирядив їх з музикою, і плакав за ними.</p>
	<p>Приїхали вони в своє рідне село. Коли їхали, всі люди дивилися на їх мундур і на їх коней. Бо зроду ще не видів народ таких коней. Пішла чутка по всіх селах навколо, що такі три хлопці приїхали. І що король обдарував їх кіньми, яких у світі пошукати.</p>
	<p>Дізнався про це дідич, який жив по сусідству, та й післав до хлопців післанців, щоби хлопці приїхали кіньми до його палацу. Бо то, знаєте, дідич мав велику власть. Що казав, то народ мусів робити. А хлопці не боялися нікого. Сіли на коні й поїхали. Що він хоче?</p>
	<p>Як вийшов дідич з палацу, як подивився на юнаків та на їх коні. Та й скрутив губами, зненавидів їх. Та й сказав до хлопців:</p>
	<p>— Вам, хлопці, цих коней не треба. Я ці коні возьму до себе. Дідич сам захотів їхати тими кіньми. А хлопці сказали:</p>
	<p>— Пане ласкавий, ми ці коні не віддамо. Нас сам король цими кіньми обдарував.</p>
	<p>— Бог високо, король далеко, а я що сказав, так має бути, — сказав дідич. — Якщо ви по згоді не віддасте коней, то я зараз пускаю на вас гайдуків.</p>
	<p>Сказав старший брат:</p>
	<p>— Пане ласкавий, я маю женитися, маю орати конем своїм ниву. Середущий сказав так само:</p>
	<p>— Я маю женитися. Чим я буду поле орати? А менший сказав:</p>
	<p>— Браття підуть набік, а я маю лишитися на місці. Я маю дєдю й маму стареньких. Чим я маю поле орати?</p>
	<p>— Як ви так плачете, — сказав дідич, — то я вам дам по кобилчині.</p>
	<p>— Знаєте що, дідичу, — сказали хлопці, — ви можете гнати козу до Пацетова.</p>
	<p>Тоді сказав дідич:</p>
	<p>— Я з вами погуляю.</p>
	<p>Оженився старший брат, а відтак у рік середущий. А менший ще не вженився.</p>
	<p>Сказав дідич кучерови:</p>
	<p>— Упрягай коні в бричку, най я їду до старшого брата. Приїхає до него до хати, а він саме усідлував коня, щоб іти з луком на полювання в ліс.</p>
	<p>— Ану сприся, чоловіче, — каже дідич, — най я тобі скажу дві-три слові.</p>
	<p>Каже молодий ґазда:</p>
	<p>— Я з вами вже говорив. Нічого мені більше з вами говорити.</p>
	<p>— Продай мені цего коня. Що хочеш, то я тобі даю. Сказав молодий ґазда до дідича:</p>
	<p>— Цему коневи ціни нема.</p>
	<p>Пішов дідич до середущого брата і то саме зорудував&nbsp;<sup>*</sup>, що в старшого. Пішов до найменшого — то саме зорудував. І вернувся дідич до свого палацу ні з чим.</p>
	<p>Але подумав дідич: «Треба взяти коні у цих трьох братів рабунком». І зачав радитися із своїми гайдуками. І пообіцяв гайдукам велику плату, аби лиш вони відібрали коні. Гайдуки дуже врадувалися, що велику плату будуть мати, і сказали:</p>
	<p>— Пане, ми готові привести вам коні в двір.</p>
	<p>Поприїхали гайдуки фірами до братів. А було їх двадцять чотири. І сам дідич приїхав з ними бричкою. Але дідич збоку з бричкою став. Хлопці зійшлися всі три докупи і за приказом гайдуків позводили свої коні. І сказали хлопці до гайдуків:</p>
	<p>— Хочете жити чи вмирати отут? Якщо хочете жити, то вертайтеся собі домів, а якщо хочете вмирати, то ми не будемо за вас на деку&nbsp;<sup>*</sup> відповідати. І нас не покарає за це сам король.</p>
	<p>— Ге, — сказали гайдуки. — Ви дикуни! З ким ви міряєтеся? Нас двадцять чотири, а вас лиш три. Ми вас у жменях задушимо.</p>
	<p>Сказали три брати:</p>
	<p>— Ще раз вам кажемо: якщо хочете видіти своїх жінок і дітей, то будьте ласкаві, ідіть у мирі.</p>
	<p>І хлопці повтікали від гайдуків пріч. Пішли в свою комору, вбралися у невидиме вбрання. А гайдуки посідали на їхні усідлані коні. Дідич аж засміявся, як увидів, що вже коні в гайдуків. Та й крикнув:</p>
	<p>— Уперед, до палацу!</p>
	<p>А невидимі хлопці узялися за свої луки. Та першому стрілили в праву руку дідичеви. Стріла глибоко забилася в руку. Пан кричить:</p>
	<p>— Рятуйте мене, гайдуки! Витягайте стрілу з руки, бо вмираю.</p>
	<p>Та й витягли гайдуки стрілу з панської руки. А пан нагоряча кричить далі гайдукам:</p>
	<p>— Вперед з кіньми їдьте!</p>
	<p>А другий брат стрілив з лука та й забив панови стрілу в другу руку. Пан верещить:</p>
	<p>— Тягніть мені стрілу з другої руки!</p>
	<p>Витягли. Пан не відчував великого болю, бо був дуже здоровий чоловік. І знов сказав пан гайдукам:</p>
	<p>— Вперед з кіньми!</p>
	<p>Каже старший брат до меншого:</p>
	<p>— Бий пана в спину. Крайня він душа, не вертає нам коні.</p>
	<p>— Ні, брате, не заб’ю його насмерть. Б’ю в ногу. Най жиє і най мучиться. Та най пише скаргу до короля.</p>
	<p>Тоді сказав дідич до гайдуків:</p>
	<p>— Ой! Пробили праву руку, пробили ліву руку. Пробили ногу. Проб’ють плечі та й я помру. Та й не треба мені буде не тільки їхніх коней, але й свого двору. Пустіть коней.</p>
	<p>Пустили гайдуки коней. Коні з радощів заїржали і побігли до своїх ґаздів. І робили ті коні все тим браттям, бо були дуже вчені та й звикли до своїх ґаздів. І може, й сьогодні ще орють там поле і сіють, і вирощують хліб. Для себе і для людей.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Синтирува́ти — провести новобранця через медичну комісію.</p>
			<p><sup>*</sup> Ша́йба — тут: мішень.</p>
			<p><sup>*</sup> Ґмі́на — сільська управа.</p>
			<p><sup>*</sup> Зору́дувати — облаштувати справу, придбати щось.</p>
			<p><sup>*</sup> Де́ка — десять грамів.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 20 червня 1988 року Колобейчук Григорій Дмитрович (народж. 1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
