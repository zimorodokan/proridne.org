<!--#include virtual="/-/inc/general__page_start.inc" -->
<title>Як подружилися зайчик із ведмедиком ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як подружилися зайчик із ведмедиком» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як подружилися зайчик із ведмедиком.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як подружилися зайчик із ведмедиком <br><span class="article__headerDescription">Українська народна казка Полтавщини</span></h1>
	<p>Жила собі, була собі в одному лісі ведмежа сім’я. Взимку всі спали, а весною прокидалися і займалися ведмежими справами.</p>
	<p>І от весною в сім’ї народився синок Михась. Тато ведмідь і мама ведмедиха вилізли з барлогу, а надворі сонечко гріє, струмочки біжать, травичка зеленіє. Зраділи ведмеді і вирішили, поки Михась спить, піти і знайти щось їсти.</p>
	<p>А маленький Михась почав ворушитись, та й прокинувся. Дивиться, нікого немає дома. І вирішив він пошукати маму і тата.</p>
	<p>Вийшов на подвір’я, а там так гарно, тепло, пахне травичкою. Михасеві стало цікаво і зовсім не страшно, то він і пішов собі куди очі дивляться.</p>
	<p>Ось біжить зайчик, побачив ведмедика, зупинився і питає:</p>
	<p>— А куди це ти, ведмедику ідеш?</p>
	<p>— Та іду маму і тата шукати, — відповів ведмедик.</p>
	<p>А зайчик тоді йому й каже:</p>
	<p>— Я доведу тебе додому, бо ти сам загубишся і мама з татом тебе не знайдуть.</p>
	<p>Ведмедик послухав зайчика і пішов із ним додому до свого барлогу. Щоб ведмедик не сумував, то зайчик почав гратися із ним у хованки. Спочатку ведмедик ховався, а зайчик його шукав, потім зайчик ховався і шукав його Михась.</p>
	<p>Та раптом Михасеві стало сумно. Зайчик запитав, що трапилося. Ведмедик заплакав і сказав, що хоче їсти. Зайчик узяв Михася за лапку відвів у барліг і допоміг лягти на ліжечко і наказав нікуди не йти, щоб не заблукать, а він, зайчик, побіжить швиденько і принесе йому їсти.</p>
	<p>Прибіг зайчик додому, попросив у своєї мами їжі для ведмедика. Мама поклала для зайчикового знайомого у кошичок їжі. Ведмедик чекав зайчика і дуже зрадів, коли той повернувся до нього.</p>
	<p>Михасик смачно поїв, подякував та й заснув, бо був ще маленький, а зайчик сидів біля нього і чекав поки прийдуть батьки.</p>
	<p>Скоро з’явився ведмідь і ведмедиха. Здивувалися, коли побачили зайчика. А він розповів їм, як ведмедик злякався, залишившись без батьків. То зайчик випадково побачив маленького Михася і допоміг йому знайти домівку.</p>
	<p>Батьки щиро дякували зайчикові і запрошували його приходити до їхнього синочка. З того часу ведмедик і зайчик товариші.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>271 (5011). Як подружилися зайчик із ведмедиком. СУС —, новотвір. Верхольот Валентина Степанівна (1969). Полтавська область, Семенівський район, Горошино</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
