<!--#include virtual="/-/inc/general__page_start.inc" -->
<title>Хто що зробить, то для себе ☼ Українська народна казка ☼ Народна творчість</title>
<meta name="Description" content="Українська народна казка Поділля «Хто що зробить, то для себе» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто що зробить, то для себе.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто що зробить, то для себе <br><span class="article__headerDescription">Українська народна казка Поділля</span></h1>
	<p>Колись давно в одних панів багато-багато років служила баба. Вона вигляділа панського сина змалечку аж до юності. Любила його, як рідного. Тому парубкові було років зо двадцять, а бабуся була дуже вже старенькою. Нічого не могла робити по господарству. Пані не захотіла бачити в обійсті старої баби.</p>
	<p>Коли син поїхав на полювання, пані власноруч напекла пиріжків. У два пиріжечки поклала отрути. Отруєні пиріжки віддала бабусі, і відправила стареньку у світ за очі.</p>
	<p>— Куди хоч, туди і йди! — жорстоко промовила пані.</p>
	<p>Вийшла з двору бабуся плачучи. Плаче стара, бо не може ні йти, ні робити. Помаленьку вийшла за село. Назустріч їй їде на коні хлопець з полювання:</p>
	<p>— Куди йдете, бабусю?</p>
	<p>— Іду, куди очі дивляться.</p>
	<p>— То вертайтесь додому, — прохає юнак, бо любив її як рідну матір.</p>
	<p>— Ні, сину, вигнала мене твоя мати, нема куди вертатись.</p>
	<p>— Вертайтесь, бабуню, я цілий день полював, хочу їсти. І ви втомилися і зголодніли, бо подолали немалий шлях.</p>
	<p>— У мене є два пиріжечки. їх дала мені твоя мати на дорогу. Візьми, сину, з’їж, — лагідно мовила бабуся.</p>
	<p>Хлопець з’їв ті пиріжки і вмить упав з коня й помер. Бабуся через силу повернулася до пані і повідомила, що за селом лежить її мертвий син. Розказала, що пригостила його своїм останнім харчем, тими пиріжками, що дала їй пані.</p>
	<p>Коли забрали хлопця додому, пан сказав такі слова до своєї дружини:</p>
	<p>— Хто що зробить, то для себе.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>108 (6508). Хто що зробить, то для себе. СУС —, багато варіантів. Записано 2009 року. Литвин Олександра Мусіївна (1925). Вінницька область, Калинівський район, Дружелюбівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Хто що робить, то собі <br><span class="article__headerDescription">Українська народна казка Бойківщини</span></h1>
	<p>Був у однім селі багатий пан. До того пана приходили бідні люди грошей і зерна зичити на відробок. У того господаря був дуже розпущений син-одинак. Коли до нього прийшов бідний, то почухався в голову, бо не знав, з чого починати. А той розпущений хлопець сміявся з того і питав, чого то хлоп чухається. Все питався мами: чого хлоп чухається? І ось мама йому несподівано відповіла:</p>
	<p>— Прийде такий час, що, може, ти на собі перевіриш, чого то хлоп чухається.</p>
	<p>А до того пана приходила дуже бідна женщина. Не мала вона нічого, хіба бідну хатинку край села. І просила в тої пані колач, коли знала, що та пече хліб. Коли пані давала їй колач, бідна жінка все казала:</p>
	<p>— То собі, панійко.</p>
	<p>А пані то заінтересовало. «Чого ти кажеш «собі», як я даю тобі?» і раз вона навмисно підладила небезпечний для життя колач та й дала його тій жінці. «Буде видно, чи «собі», чи тобі».</p>
	<p>А панський син дуже зацікавився полюванням. Він узяв пушку і пішов у ліс. А ліс був їх власний. Коли він підходив до лісу, почалася мряка. Коли заглибився в ліс, почав помалу кропити дощ. І він блукав по лісі довгий час, а дощ усе сильнішав. Так, що він промок. Тоді став і почухався. «Як же мені вийти з цього лісу?»</p>
	<p>І тоді йому прийшло на думку, чого то хлоп чухається. І почухався другий раз і третій. Як вернутися додому? І прийшло йому на думку виблукатися з лісу за течією води.</p>
	<p>А він уже й зголоднів, бо не звик у таких прикрих справах бути. Почав вимотуватися з лісу за течією води. Ніже він вибився з лісу, його засікла ніч, змерклося. Іде він, дивиться, далеко є світло. Прямує на то світло. І якраз попав до хатини тої бабки. Ледве прибився, голодний, змучений, мокрий. Прийшов під двері і стукає. Бабка вчула, пішла, відмокла йому і спізнала панича. І дуже йому врадувалася, не так, як його мама радувалася їй, як вона йшла на колачі.</p>
	<p>Увійшов до хати. А вона радісно:</p>
	<p>— Розгортайтеся, панцю, загрійтеся.</p>
	<p>— Може, маєте що вкусити? — питає він.</p>
	<p>— Маю, дам.</p>
	<p>І дала йому радо, не так, як його мама їй давала. Дала вона йому той колач, який вона дістала від його мами. З’їв він той колач і ще щось там з’їв. І постелила вона йому, як могла, і він ліг спати.</p>
	<p>Спав він цілу добу. Вона його не будила, бо шкодовала. Минула доба. І вона пішла до його родичів і сказала, аби збудили і забрала свого сина. Пан дуже зрадів, що вона дала їм про сина знати. Що він не пропав, а в неї спить. Бо пан не знав, який колач дала пані бабці. А пані питає:</p>
	<p>— Ви йому давали щось їсти?</p>
	<p>— Давала, панійко, давала.</p>
	<p>І пані зрозуміла, що сталося. І тільки сказала:</p>
	<p>— Нащо ви казали, що то собі?</p>
	<p>Не тому колач спечень, кому речень, а тому, хто спожиє.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>99 (1747). Хто що зробить, то собі. СУС 837. 1 квітня 1988 р. Сич Василь Стасевич (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
