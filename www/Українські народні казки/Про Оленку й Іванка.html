<!--#include virtual="/-/inc/general__page_start.inc" -->
<title>Про Оленку й Іванка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Оленку й Іванка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Оленку й Іванка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Оленку й Іванка <br><span class="article__headerDescription">Українська народна казка Полтавщини</span></h1>
	<p>Жили собі дід та баба. Мали вони доньку Олену і сина Іванка. Одного разу поїхали вони в місто і залишили дітей самих, але при цьому говорили, щоб Оленка наглядала за Іванком і нікуди не ходила. Але вона була ще маленька і побігла гуляти до дівчаток, а Іванка залишила самого.</p>
	<p>Гуляючи з подружками, вона побачила, що до них наближаються дикі гуси. Дівчатка відбилися від них, а от Іванка вони забрали і полетіли далеко в ліс. Саме зараз Оленка згадала що їй говорили. Вона зрозуміла, що накоїла, і пішла в ліс шукати молодшого братика.</p>
	<p>По дорозі Оленка побачила піч, яка страждала від того, що ніхто не вийме з неї її пиріжки. Шкода стало їй пічки і вона вийняла з неї пиріжки, а та на знак подяки показала, куди полетіли гуси. Бігла дівчинка швидко, але скоро побачила бідну яблуньку, яка знесилилася тримати на собі спілі яблука. Зупинилася Оленка струсила яблука і побігла в той бік, куди їй показала яблунька.</p>
	<p>Коли вона підбігла до річки, через яку мала переходити, то побачила, посередині річки стоїть великий камінь, який заважав розливатися воді Оленці стало шкода річку і вона відвернула камінь. Річечка подякувала їй і показала куди полетіли дикі гуси. А тим часом гуси принесли Іванка до баби Яги, яка жила в хатці на курячій нозі.</p>
	<p>Безжалісна баба Яга хотіла зварити Іванка, але її замислу завадила Оленка. Вона вкрала братика від баби Яги. Але Яга не заспокоїлася, вона наказала диким гускам повернути Іванка.</p>
	<p>Коли діти бігли додому, їх переслідували гуси. Але їх прихистила річка, потім яблунька, а потім пічка, в яку потрапили гуси. Піч нагодувала дітей пиріжками і ті побігли далі. Коли Оленка й Іванко повернулися, то невдовзі приїхали дід і баба, і привезли їм гостинці. І були дуже раді, що Оленка врятувала Іванка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>165 (7073). Про Оленку й Іванка. СУС 480 А*. Записала Гардиман Лілія Анатоліївна 2009 року. Палиміський Микола Іванович (1935). Полтавська область, Чорнухинський район, Піски-Удайські</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
