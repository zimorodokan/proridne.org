<!--#include virtual="/-/inc/general__page_start.inc" -->
<title>Заміняли дитину ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Заміняли дитину» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заміняли дитину.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заміняли дитину <br><span class="article__headerDescription">Українська народна казка Закарпаття</span></h1>
	<p>Зайшла в тяготу єдна жона. Та й вродила дітвака, хлопця. Годовала вона його до сімнадцять років. Воно лем у голову росло, а в колисці дітвак малий. А вона все молоко клала в спузу, жеби тепле було дітвакови! Прийде дітвакови давати молоко, а молока не є. Питається мати:</p>
	<p>— Що тото молоко поїдає?</p>
	<p>Воно в колисці лежить мале, а молоко щось поїдає. Але якась жона нарадила її, щоби вилізла на під та в димник позирала, що воно буде чинити, як та піде з дому. Натягається мати й на димник позирає, а воно з колиски витягнулося, та поза піч, та в піч. Та й там то молоко чи випило, чи як. Жона позирає, а воно в печі, а гузиця в колисці. Тоді вона злізла. А воно поїло та й лягло.</p>
	<p>Ходить вона помежи люди та й повідає, як тото було, і радиться, що робити. А якась їй пак порадила:</p>
	<p>— Лем ти ся зрихтуй з ним і йди на опуст. Як прийдеш на котрийсь міст і буде щось там говорити, ти поклади того дітвака там, а сама йди та не обзирайся.</p>
	<p>Вона так вчинила. Ішла з тим дітваком через міст, а під мостом щось гойкає:</p>
	<p>— Шкріклі-Міклі де ідуть?</p>
	<p>А той дітвак, що вона несла, загойкав:</p>
	<p>— На отпуст з мамкою іду!</p>
	<p>І вона поклала його на міст і не брала його, лем утекла. Жона втекла, а’відтам, з-під мосту, вихопився хлоп, сімнадцятирічний, голий, і гойкає:</p>
	<p>— Мамо, чекай!</p>
	<p>Та й вона пак його дочекала. Та десь шмаття на нього купила, та його облікла. І там, на отпусті, його перехрестила, бо то нехрещене було.</p>
	<p>А то їй хтось дитину заміняв, і вона сімнадцять років годовала чуже.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 8 липня 1988 року Матьовка Николай Юркович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
