<!--#include virtual="/-/inc/general__page_start.inc" -->
<title>Про дівчинку Марійку і сріблясту рибку ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про дівчинку Марійку і сріблясту рибку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дівчинку Марійку і сріблясту рибку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дівчинку Марійку і сріблясту рибку <br><span class="article__headerDescription">Українська народна казка Кіровоградщини</span></h1>
	<p>У глибокому озері жила маленька срібляста рибка. А по тому озеру плавав великий лебідь з довгою шиєю і могутнім дзьобом. Одного разу зустрів лебідь рибку і захотів її з’їсти. Стала рибка проситися:</p>
	<p>— Не їж мене, лебедику, красеню білокрилий!</p>
	<p>А лебідь тоді сказав, щоб рибка дістала йому черевички, бо його лапки у воді мерзли.</p>
	<p>Рибка швиденько поплила по озеру шукати черевички. І на дно озера опускалася, але ніде не знайшла. А потім підпливла до берега під очерет і гірко заплакала. Плач той почула жаба-скрекотушка і питає:</p>
	<p>— Рибко срібляста, чого ти плачеш?</p>
	<p>Рибка розповіла про своє горе. Зелена жаба вирішила допомогти. Виплигнула на берег і почала квакати. Почув її квакання горобчик і зацвірінькав. Жаба про все розповіла і попросила допомогти бідній рибці у біді.</p>
	<p>Горобчик полетів у садок, де гуляла дівчинка Маруся, і про все розповів. Дівчинка принесла свої черевички і наказала хутко летіти, щоб врятувати рибку.</p>
	<p>Горобчик оддав черевички зеленій жабці-скрекотушці. Жаба плигнула у воду і подала їх сріблястій рибці. Та дуже зраділа і зараз же попливла до лебедя. Черевички лебедю дуже сподобалися і він більше не чіпав рибку.</p>
	<p>Так і до цього часу лебідь у червоних черевичках.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>143 (8027). Про дівчинку Марійку та сріблясту рибку. СУС —, новотвір. Записала Вовченко Анна 2010 року. Добролевська Надія Василівна (1952). Кіровоградська область, Маловисківський район, Оникієве</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
