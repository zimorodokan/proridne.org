<!--#include virtual="/-/inc/general__page_start.inc" -->
<title>Як циган попа в злодійську спілку брав ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган попа в злодійську спілку брав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган попа в злодійську спілку брав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган попа в злодійську спілку брав <br><span class="article__headerDescription">Українська народна казка Гуцульщини</span></h1>
	<p>В однім селі були піп та й циган. А циган задумав украсти в одного багача свиню. Але циган хитрий. Він подумав: «То що, якби мене ймили, то лиш я маю бути винен? Най буде й піп винен». Та й пішов до попа.</p>
	<p>— Знаєте, чого я прийшов до вас, отче?</p>
	<p>— Кажи, то буду знати, чого.</p>
	<p>— Я знаю, що ви цеї осени не різали свиню. Та й я не різав. А кортить м’яса їсти.</p>
	<p>А піп пообтирав долонею бороду та й скривився всмак, показуючи, що любить м’яса свіжого.</p>
	<p>— Та кажи, чого ти прийшов?</p>
	<p>— Є тут, — каже, — отче, у одного багача добрий, великий пацюк. Я його можу вкрасти. Лиш аби був маленький сокотач, аби збоку сокотив. А я вже сам з цим спораю.</p>
	<p>А піп каже:</p>
	<p>— Ну та й що таке?</p>
	<p>— Та би ви, отче, не лінувалися та пішли підсокотити. Я вам скажу, на яке вам місце стати. І би ви трошки підсокочували.</p>
	<p>А піп собі подумав: «Та що таке? Я за це не буду гріха мати, бо не буду красти. А що стану та буду дивитися, то за це гріха нема». Пристав піп до цеї справи. Та й каже циганови:</p>
	<p>— А коли ти це будеш робити? А циган каже попови:</p>
	<p>— Завтра ввечір. Аби ви, отче, не спали. Я підійду до вашої хати та й пукну в вікно. Аби ви були готові, зібрані.</p>
	<p>Настав вечір, циган зібрався та й шмалить просто до попа під вікно. Піп навіть зібраний спав. Циган пукнув у вікно пальцем, піп устав і пішов з циганом. Прийшли до того ґазди на подвір’я. Циган сказав попови:</p>
	<p>— Тут, отче, стійте, на оцім місці. Лиш дивіться на ґаздівські двері, аби ґазда не вийшов. А я зайду в стайню і сам упораюся.</p>
	<p>Піп дивиться на багацькі двері, очей не спускає. А циган заліз у стайню, витяг свиню та й городами поволи коць-коць. Циган попереду, свиня за ним іде, а піп за свинею. Та й докучували свиню аж до циганової хати. Циган загнав свиню в стайню, а попови сказав:</p>
	<p>— Ідім, отче, до мене в хату. Ви ще ніколи не були в мене в хаті. Зайшов піп до цигана в хату. А циган рихтує ножі до свині, острить їх. Але в цигана знаєте, така жінка файна була, що піп як подивився, то очей не спускав з неї. А циган на це не звертає уваги, зібрав ножі та й каже попови:</p>
	<p>— Ви, отче, сидіть у хаті, а я самий упораюся з свинею. І запрошу вас занести в хату на поділ.</p>
	<p>— Добре, — каже піп.</p>
	<p>Циган зарізав свиню, обпалив, обмив, ввійшов у хату та й каже:</p>
	<p>— Отче, йдіть поможіть занести готову свиню в хату.</p>
	<p>Внесли в хату. Циган розділяє. Усім до кришинки файно поділилися. Лиш не могли поділитися одною кишкою задньою. Циган клав одну частину набік собі, другу попови, і так файно все вийшло, а тою кишкою ніяк не можуть поділитися. Каже піп циганови:</p>
	<p>— Що будемо робити з цею кишкою задньою?</p>
	<p>— Ви, отче, — каже циган, — беріть оден конець у зуби, а я другий. Та й рвім, ви до себе, а я до себе. Хто більше врве, той буде й більше мати.</p>
	<p>Рвали, тягли, тягли і нарешті розірвали. Та й оден у одну стіну головою гримнувся, а другий у другу.</p>
	<p>А циган пішов до того ґазди та й сказав ґазді:</p>
	<p>— Ми з попом украли у вас свиню. А той багач каже:</p>
	<p>— А чому ти признаєшся, на себе вину кладеш? І ти не самий крав свиню?</p>
	<p>— Та ні, ґаздо, я крав з попом. Задивувався багач та й каже:</p>
	<p>— Як я не відшукав свиню, то чому ж ти признався, що ти вкрав? Та це ж уже пропало було.</p>
	<p>— Це від вас пропало, а від бога не пропало. Я не хочу мати гріх на тім світі.</p>
	<p>А багач каже:</p>
	<p>— Ти будеш покараний на цім світі, бо я тебе подаю в суд.</p>
	<p>— Та як ваша воля, — каже циган багачеви.</p>
	<p>Подав багач цигана в суд. А циган притяг і попа на суд, бо не хотів самий за все відповідати. Та й піп був у цім учіпний. Суд спитав цигана та й попа, як то було. Піп тремтить перед судії та й каже:</p>
	<p>— Питайте в цего чоловіка, як то було.</p>
	<p>А циган встав та й все розказує поправді, як крали та як файно поділилися всею свинею. Лиш не могли задньою кишкою поділитися.</p>
	<p>— А я, прошу судії, сказав попови: «Беріть, отче, оден конець кишки в зуби, а я другий конець». Та й ми оба з попом тягли кишку. Нарешті кишка урвалася, а я бехнувся головою по підлозі та й пробудився. А жінка зі страху питається в мене:</p>
	<p>— Що тобі, чоловіче, сталося, що тебе з ліжка верло по землі? А я кажу: «Дай ми покій, жінко...»</p>
	<p>А судія слухає та й гине зо сміху, пукає.</p>
	<p>—...А жінка моя все допитується: «Що то було, чоловіче, що тобою верло по землі?»— «Та мені, жінко, снилося, що я з попом крав у того ґазди свиню»...</p>
	<p>А багач слухає то все та й плечима стискає перед судії. А циган далі розказує:</p>
	<p>—...Ми з отцем тягнули ту кишку, та й то нарешті врвалося, та так мене верло по землі, та й я пробудився...</p>
	<p>— Та доста вже, цигане, доста, не мели нам то саме. Тоді піп каже до цигана:</p>
	<p>— А ти не міг на простого чоловіка скласти, але на мене образованого? Та й вести мене ще в суд? Аби парафіяни думали, що ти мене в таку спілку брав?</p>
	<p>Судія дуже розсміявся. І весь народ сміявся, що там був. Та й сказав судія:</p>
	<p>— Відколи ми суд робимо, то такого діла ще не розбирали. Ідіть собі геть додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Хутір Калинки́, Косівського району, Івано-Франківської області 16 березня 1987 року Колобейчук Григорій Дмитрович (народж. 1930)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
