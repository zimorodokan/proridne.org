<!--#include virtual="/-/inc/general__page_start.inc" -->
<title>Як лисиця помудрішала ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як лисиця помудрішала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лисиця помудрішала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лисиця помудрішала <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>У темному густому лісі жила собі лисичка-сестричка. І така вже хитрунка була хвалькувата, що врешті усі звірі втомилися слухати її пихаті промови. Зустрічаючи лісових мешканців під час прогулянок, руда тільки й торочила:</p>
	<p>— Подивіться, який пухнастий та гарний у мене хвіст! А який у мене чудовий вигляд!</p>
	<p>Мало того, що себе хвалить, та ще й інших ганьбить:</p>
	<p>— Зайчихо, як можна жити з таким коротеньким хвостиком! А ти, Люсю, мабуть, усі дерева зачіпаєш цими бридкими рогами?! Вовче, вовче, як не соромно мати такі здоровенні зуби?! Вони ж, певно, й у роті не вміщаються?!</p>
	<p>Однієї теплої днини прийшла лисиця на галявину й зустріла там зайчиху:</p>
	<p>— Доброго дня, куцохвоста! Скажи-но мені, ти гуляєш чи когось шукаєш?</p>
	<p>— Нікого я не шукаю .Ось соковиті ягідки збираю, щоб на обід пиріжків напекти, — відповіла на те зайчиха.</p>
	<p>Як згадала довговуха про обід, у лисиці аж слинка потекла, бо давненько хитрунка нічого смачного не куштувала. «Треба побігти в село і вкрасти відгодовану курочку. От і буде в мене чим поласувати», — подумала руда.</p>
	<p>Тільки почало сутеніти, а лисиця вже поспішала в найближче село. Заглянула в курник, упіймала собі курочку й понесла додому. Коли це щось раптово вхопило її за хвіст.</p>
	<p>— Ой,що це?! — крикнула лиходійка. — Хто мене тримає?! Пустіть негайно!</p>
	<p>Озирнулась, аж вона в сильце попала. Засмикалась руда тоді, заголосила:</p>
	<p>— Мій чудовий розкішний хвіст! Допоможіть хто-небудь! Ой, біда ж яка!</p>
	<p>Тягнула Лисиця хвоста в усі боки, викручувалась, як могла, але нічого в неї не виходило. Аж от ранок надійшов, почало світати. Як смикнулася злодійка, як рвонулась! І… відірвала свого пишного красеня! Не було коли навіть подивитися на хвоста, бо побачила, як виходить з хати господар. Втікала руда щосили, бігла, забувши про курку, аж поки не опинилася в лісі . Сіла на пеньок відпочити й задумалася: «Як тепер без хвоста гулять? Всі сміятися будуть. Доведеться в хаті сидіти».Та й попленталася сумно додому.</p>
	<p>Сидить бідолашна в оселі, у вікно виглядає, нудьгує. Коли бачить, зайчиха до неї поспішає. Стук-стук у двері:</p>
	<p>— Лисичко-сестричко, пусти мене до хати! Я пиріжків із суницями тобі принесла. Ти ж, напевно, зголодніла?!</p>
	<p>Соромно стало рудій за свою поведінку, зрозуміла вона, що даремно насміхалася над звірятами. Адже кожен свою вроду має. А ще переконалася, що правду каже народна мудрість: «Не хвали себе сам, хай тебе інші похвалять».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>205 (5398). Як лисиця по мудрішала. СУС —. Записано 2008 року. Стріленко Леонід Павлович (1936). Черкаська область, Чорнобаївський район, Веселий Хутір</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
