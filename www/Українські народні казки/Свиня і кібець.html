<!--#include virtual="/-/inc/general__page_start.inc" -->
<title>Свиня і кібець ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Свиня і кібець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Свиня і кібець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Свиня і кібець <br><span class="article__headerDescription">Українська народна казка про тварин</span></h1>
	<p>Свиня восени забрела в ліс. Там вона натрапила на жолуді і почала трощикувать. Налопалась по саме нікуди, іще б жерла, та вже в пельку не лізло. Вона тоді звалилась на бік і заснула там же під дубом. Як тіко виспалась, піднялась і звичайно знечев’я почала рилом пахать землю біля дуба, попідривала всі корінці. На дубі на ту пору сидів кібець. Побачивши невчтивість свині, сказав їй: «Безтолкова ти твар, що ти робиш, навіщо ти псуєш корінці дуба? Він же може захиріть і засохне». — «А що мені до того? Нехай сохне, ніже я не жалію; мені нужні тіко жолуді, бо од них я жирію». — «Дурна ти скотина, недарма тебе свинею величають. Ти роззуй очі, підніми вгору пику і побачиш, що жолуді на дубі ростуть. Як він засохне, так і жолудів тобі не буде. Пам’ятай, що дуб тебе годує, а не ти його. Ти того й не тямиш, що без дуба ти з голоду зохлянеш».</p>
	<p>Свиня засоромилась, потинялась додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Свиня і кібець. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Тарасевський в м. Шебекіно Бєлгородського пов. Курської губ. Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 312.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
