<!--#include virtual="/-/inc/general__page_start.inc" -->
<title>Цілюща вода ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Цілюща вода» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цілюща вода.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цілюща вода <br><span class="article__headerDescription">Українська народна казка Кіровоградщини</span></h1>
	<p>Давним-давно в одному селі жила жінка. Ходити вона не могла, бо були у неї хворі ноги. Одного разу приснився їй дивний сон, що нібито явився до неї Бог в образі старезного дідуся. Став дідусь над ліжком біля хворої і промовив:</p>
	<p>— Твоя хвороба мине, але ти маєш піти до панського саду. В заростях, де не ступає людська нога, є маленьке джерельце, яке ледь-ледь пробивається. Ти повинна розчистити його і три ночі підряд купатися у чистій джерельній воді. От тоді твоя хвороба відступить.</p>
	<p>А село належало злому пану, без дозволу якого ніхто не мав права ступати у його володіння.</p>
	<p>Тож дочекавшись наступної ночі жінка зібрала всі свої сили і тихцем доповзла до панського саду. Він був загороджений високим парканом, а в кінці саду — густим-прегустим чагарником, під яким жінка вирішила перепочити.</p>
	<p>Аж раптом чує, хлюпочеться водичка. Жінка зрозуміла, що то і є те заповітне джерельце. Зібравши останні сили, вона поповзла на шум води. Добралась до джерельця вся поранена, тіло пік та розривав нестерпний біль, але серце билось і тріпотіло від радості, що знайдено джерело.</p>
	<p>Нахилившись над водою, вона вжахнулась свого відображення. Вмить почала розчищати руками джерельце, відчула як заживають рани, як молодіє душа і здоров’ям наливається тіло. Аж раптом десь взялися два голуби, які гулькали над водою, купалися, а потім кружляли над жінкою. Від такого видовища у неї перехопило подих.</p>
	<p>Наступні дві ночі жінка та її голуби-охоронці відвідували джерельце, а вода з нього все стрімкіше піднімалась вгору та била ключем. Як і пророкував дідусь, жінка вилікувалась.</p>
	<p>Проте не могла спокійно жити, бо мала допомогти стражденним. Вона наважилась піти до пана і розповісти про цілюще джерело. Пан, почувши розповідь жінки, розлютився, але потім упізнав, що це і є та боляща, яка роками лежала у ліжку, а тут прийшла до нього з проханням. Він змінив свій гнів на милість. Покликав садівників, наказав розчистити доріжку до цілющого джерельця, обгородити його, поставити стіл та лавочку. Стала цілюща вода доступною і для бідних і для багатих.</p>
	<p>Кажуть старі люди, що два голуби прилітають щоночі, і то зовсім не голуби, а янголи, які роблять добро людям.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>235 (8135). Цілюща вода. СУС —, новотвір. Записав Головань Артем 2010 року. Тущенко Ївга Михайлівна (1919). Кіровоградська область, Добровеличківський район, Гнатівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
