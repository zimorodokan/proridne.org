<!--#include virtual="/-/inc/general__page_start.inc" -->
<title>Лисиця-сповідниця і вовк ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця-сповідниця і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця-сповідниця і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця-сповідниця і вовк <br><span class="article__headerDescription">Українська народна казка про тварин</span></h1>
	<p>Вибігла лисиця на узлісок подивиться, чи нема чим поживиться. Набачила попових косарів і прип’ятого під кущем коня. От вона колесувала коло воза, колесувала, нічого не вкрала і вернулась собі в лісок. Назустріч їй іде вовк: «Добридень, вовчику-братику!» — «Здорово, лисичко-сестричко». — «Чи ти, братику, сповідався цей год?» — питає лисиця. — «Ні, в мене нема цієї моди». — «Е, як можна, братику! Треба щогоду сповідаться! Ходім оце зараз висповідаємось, хоть не в самого попа, так у його коня; воно все равно, тепер є кінь, отут недалеко коло лісу пасеться». — «Та чи ходім, то й ходім», — каже вовк.</p>
	<p>От вони прийшли і стали за кущем. Лисичка роздергала петлю коло прикорня та й каже: «Ну, братику, кажи за мною: сповідаюсь богу». — «Сповідаюсь богу». — «Кладу в петлю ногу». — «Кладу в петлю ногу». І положив вовк ногу в петлю. — «На ножку головку». Вовк положив і голову.</p>
	<p>Тут лисичка плиг із-за куща та як крикне: «Тягни, конику, вовка додому!»</p>
	<p>Кінь сполохнувся, рвонувся і притяг петлею вовка. Прийшли женці, обідрали вовка, кожу взяли, а м’ясцем лисичка вночі поживилась.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця-сповідниця і вовк. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 47. Зап. П. Іванов у с. Преображенна Куп’янського пов. Харківської губ. від X. Сільченкової. Час запису не зазначений. Відділ рукописів Інституту етнографії ім. М. М. Миклухо-Маклая АН СРСР (Москва)., ф. 22, од. зб. 331, арк. 71.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
