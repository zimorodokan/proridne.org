<!--#include virtual="/-/inc/general__page_start.inc" -->
<title>Йосип і його брати ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Йосип і його брати» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Йосип і його брати.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Йосип і його брати <br><span class="article__headerDescription">Українська народна казка Гуцульщини</span></h1>
	<p>Було дванадцять братів. А тринадцятий вродився Йосип. І був він такий поважний і розумний, що старшина його найбільше любила. А тоти старші браття пасли худобу десь дуже далеко на поли. Старших пуще годували родичі, а цего старшого ліпше дозирали з їдою і з одягом — з усім. І тоти старші його зненавиділи. І просили тата й маму, аби пустили Йосипа з ними в поле. І вони поклали його на коня та й завезли в поле. А там його хотять знищити, бо думають, що більше їди їм лишиться. Та й п’ятирічного жалували вбивати. Порадилися вони кинути його в керницю. Тота керниця була дуже близька попри головну дорогу.</p>
	<p>їхали чумаки з тої держави в іншу. Коло тої керниці стали напоювати воли. Крутять вони води, дивляться — хлопець у керниці голий сидить. Чумаки його відти вибрали і спитали:</p>
	<p>— Чого ти тут у керниці?</p>
	<p>А він говорить, що «мене браття кинули тут, аби я ся втопив». Тоти чужі люди розуміли, що браття й так його знищать, як він не втопився. І закликали браттів т’керници, і цего хлопця в них купили. І завезли його в іншу державу. А в іншій державі перепродали панови, що він не мав дітей, а маєтки мав великі. І цей хлопець був наймитом у того пана.</p>
	<p>Коли він підріс до п’ятнадцяти літ, зачав розгадувати сни. Його панови приснився сон, що виходять сім коров дуже ситих, а відтак виходять з того ж Чорного моря сім худих, і ті худі пожерли тих ситих. Пан рано встає і розказує, що йому ся снило. А Йосип говорить, що сім років буде великий урожай, а відтак сім років буде великий голод. Що коштує тепер кила пшениці, то буде десять кіля коштувати.</p>
	<p>У тій державі що кому ся снило, то всі йшли зі своїми снами до Йосипа. І що він кому казав, то все так і було. Пан питався Йосипа, що робити.</p>
	<p>— Великі шпиклірі будуйте і збираймо хліб.</p>
	<p>І вони збирали й ховали в шпиклірі збіжжя, а як минуло сім років, постав великий голод. Так, що Йосипів тато післав його браттів у тоту державу збіжжя купити. І вони попадають до Йосипа, до свого брата. І просять, аби він їм продав шість мішків пшениці. А він до них говорить:</p>
	<p>— Звідки ви є?</p>
	<p>Вони йому кажуть, звідки та й що. Він питає, як вони називаються, чи мають тата, маму. Вони йому все розказують.</p>
	<p>— А гроші маєте?</p>
	<p>— Маємо. Тато дав гроші, і ми маємо на шість мішків пшениці.</p>
	<p>— Що, голодні-сте?</p>
	<p>Він їх пізнає, а вони його не пізнають. Дав він їм хліба. Вони розділилися і з’їли той хліб. Та й беруть та й їдять пшеницю. А він дивиться на то. Дав їм за ґроші шість мішків пшениці. А один мішок дає татови задурно. І говорить їм:</p>
	<p>— Оцей мішок я вашому татови даю. Аби ви в цей мішок не заглядали. Так, як я зав’яжу, аби ви й подали вашому татови.</p>
	<p>І гроші, що тато передав синами, забиває в татів мішок і передає назад. І сказав їм:</p>
	<p>— Як це поїсте, приїдете до мене знов. Я знов вам продам. Вони приїздять з тою пшеницею т’хаті і кажуть:</p>
	<p>— Тату, ми купували цю пшеницю в такого й такого пана.</p>
	<p>І розказали вони татови, що той передав йому мішок пшениці. І їм сказано, аби вони в той мішок не дивилися. Тато подивився в той мішок, а там всі його гроші. Він пізнав свої гроші і каже:</p>
	<p>— Господи, що це за добрий пан, що дав пшеницю та й гроші мені вернув?!</p>
	<p>А вони кажуть:</p>
	<p>— Ми не знаємо, нащо він так зробив.</p>
	<p>За якийсь час вони знов поїхали до Йосипа за пшеницею з тими грішми, і тоді признався він їм, що він їх брат. І пригадав їм, як вони його в керницю вкинули, а потому продали. І сказав їм, щоби привезли тата й маму. Аби вони пережили голод коло него. А їм буде давати всі голодні роки пшениці, аби вони не померли з голоду.</p>
	<p>І привезли тата й маму до Йосипа в другу державу. І там вони були, поки не було врожаю в їхній країні. А відтак повернувся з ними Йосип у свій рідний край.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Баня-Березів, Косівського району, Івано-Франківської області 21 вересня 1986 року Томащук Михайло Васильович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
