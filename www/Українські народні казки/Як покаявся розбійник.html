<!--#include virtual="/-/inc/general__page_start.inc" -->
<title>Як покаявся розбійник ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як покаявся розбійник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як покаявся розбійник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як покаявся розбійник <br><span class="article__headerDescription">Українська народна казка Бойківщини</span></h1>
	<p>В однім селі був монастир. Був він на дуже великі горі. До того монастиря заходу не було ні з якого боку, тільки одна-дорога вела до того монастиря. А ворота були там закриті, так, що ніхто не міг доступити. Там жили самі монахині.</p>
	<p>А на другі горі в лісі жили дванадцять розбійників. І они намагалися той монастир забрати і монахинь побити, тому що вни не мали де жити, а були вже на старі літа. Та й було в монастирі багато золотих речей і гроші були.</p>
	<p>А одного разу було так. Одна жінка народила сліпу дитину, дівчинку. Та й она пошкодовала веречи дитину в воду або ще де, а понесла під ті ворота до монастиря. Думає собі: «Монахи, то є побожні люди. Оно буде плакати і они підберуть. Та най годують його, а мені його не треба, бо вно сліпе».</p>
	<p>І так і зробила, понесла і поклала там. Воно там плакало, монахині вийшли і забрали його. І годували ту дівчинку.</p>
	<p>Розбійники думали, як їм узяти той монастир. А їхній ватажок придумав таке:</p>
	<p>— Ми заб’ємо одного монаха і візьмемо його вбрання. Я вберуся за монаха і піду до того монастиря. Вони мене пропустять у ворота. Я ввійду до них, а потому прийдете ви, і я вас впущу. І ми їх поб’ємо, станемо там хазяїнами і будемо там жити.</p>
	<p>Так він сказав, так вони й зробили. Вбили монаха, той убрався в його одяг і пішов під ті ворота. Монахині увиділи що мовах іде, і дуже зраділи. Впустили його і він увійшов у той монастир. Вони такі раді, так коло нього припадають. Вони думали, що він печерський монах. Бо є такі печерські монахи, які нічого не роблять, їдять тільки рибу, хліб і чай. І моляться в печері. Вони думали, що це саме такий монах, і його дещо питають, а він не знає, що їм ур наче ат. Бо він розбійник.</p>
	<p>Доста того, що він уже там був. Монахині готовили вечерю. Повечеряли та й ідуть спати. А в монахів закон — як іти спати, треба обов’язково помити ноги. Зладили вони йому воду і приносять її. Він стягає свої чоботи, та й помила йому монахиня ноги. Та й одна говорить старшій монахині:</p>
	<p>— А якби ми ту сліпу дівчину привели сюди і помили її в цій воді? То є монах, то святець, може би, щось помогло.</p>
	<p>А та старша каже:</p>
	<p>— Та можна це зробити. Поможе, не поможе, а не пошкодить.</p>
	<p>І вони привели дівчину, і помили в тій воді, де розбійникові ноги мили. Помили і ведуть назад на її ліжко, де вона все сиділа.</p>
	<p>А вона сліпа була й німа, нічого не говорила. А вже мала з п’ятнацять літ, а може, й більше. Вони її ведуть, а вона проговорила:</p>
	<p>— Пустіть мене, я сама піду.</p>
	<p>Вона проговорила! І видить! Всі монахині дуже зраділи.</p>
	<p>А на того розбійника упав великий страх. Дуже спудився, як увидів таке чудо. І тоді він признався:</p>
	<p>— Я, — каже, — не монах, я розбійник, я в тім лісі сиджу.</p>
	<p>І він їм розказав, як дав пораду товаришам і що буде далі.</p>
	<p>—…Я вас убивати не буду. А той ніж, що, ади, маю, кладу на стіл. Я, — каже, — дуже согрішив. А тепер я видів велике чудо і каюся. Тут мають прийти мої товариші вас убивати, але ми вас убивати не будемо. Я у вас остануся воротарем, ключником буду, бо я прогрішив.</p>
	<p>Прийшли ті його товариші. Він вийшов перед ворота і каже:</p>
	<p>— Ідіть, хлопці, додому. Якби ви ввиділи таке чудо, як я, то ви би більше людей не вбивали. Та й я більше не буду вбивати.</p>
	<p>А вони сміються з нього.</p>
	<p>— Недавно, дві-три години тому пішов до монахів та й уже сам монахом став.</p>
	<p>А він їм каже:</p>
	<p>— Ви смійтеся, хто як хоче, а я вас раджу добре. Ідіть до своїх домівок і жийте, як люди, бо то гріх великий — людей убирати. Я видів чудо, і я більше нікого не буду вбивати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>155 (2187). Як покаявся розбійник. СУС —. 30 березня 1990 р. Гладиш Іван Дмитрович (Сулимів) (1912). Львівська область, Турківський район, село Яворів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
