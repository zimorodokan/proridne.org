<!--#include virtual="/-/inc/general__page_start.inc" -->
<title>Як звірі розірвали вовка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як звірі розірвали вовка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як звірі розірвали вовка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як звірі розірвали вовка <br><span class="article__headerDescription">Українська народна казка про тварин</span></h1>
	<p>Колись у дрімучім лісі послав бог мір на звірі. Стали вони гинути. От позбирались вони до місця і радяться, і балакають: «За що нас так бог наказав, що на нас бог мір наслав?.. Мабуть, ми бога прогнівили, мабуть, ми богу без числа прогрішили... Ну, признавайтеся: хто чим грішний перед богом?..»</p>
	<p>Давай вони розказувать.</p>
	<p>Ведмідь каже: «Я чоловіка з’їв...» А лев каже: «А я бичка розірвав». Той скотину з’їв, а той людину. А лисовин каже: «А я зайчика піймав і розірвав». А лисичка каже: «А я гусочку з’їла...» А тигер каже: «А я нічого не піймав».</p>
	<p>А вовк каже: «А я ходив-ходив, хочеться їсти; та стоїть, — каже, — стіг сіна попового. Так я, — каже, — як клочок урвонув із стога та так цілий його і проглинув». — «А-а! Так ти попове сіно їв!.. Так ти, — кажуть, — найгрішніший усіх!.. Через те нас бог і наказав, що ти в попа клочок сіна вкрав. Так через те на нас бог мір наслав».</p>
	<p>Взяли його розірвали. На куски розірвали і з’їли його...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як звірі розірвали вовка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Зап. П. Мартинович в 1905 р. від «Мотрони Бондаренчихи (Гнатихи) з Кам’янки». Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 11—4, од. зб. 755, арк. 241.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
