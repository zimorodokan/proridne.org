<!--#include virtual="/-/inc/general__page_start.inc" -->
<title>Батьківська спадщина ☼ Українська народна казка ☼ Народна творчість</title>
<meta name="Description" content="Українська народна казка Буковини «Батьківська спадщина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батьківська спадщина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батьківська спадщина <br><span class="article__headerDescription">Українська народна казка Буковини</span></h1>
	<p>Старий тато умирає, а син питає:</p>
	<p>— Тату, що ви мені після себе лишаєте? А тато йому:</p>
	<p>— Отого цвяха, що забитий у стелю. Як не буде що робити, то повісишся на ньому.</p>
	<p>А то був той гак, що на ньому лампу чіпляли.</p>
	<p>Тато помер. А син з товаришами пив. І все пропив — лишився в него один кугут. Зловив він того кугута і передав товаришам через пліт, щоб зарізали й приготували. Товариші приготували, самі з’їли, а йому не лишили.</p>
	<p>— Кітка, — кажуть, — украла кугута і з’їла.</p>
	<p>Прийшов він до свого дому і бачить: нічого вже більше нема, щоб пропити, і голоден. «Що мені тепер робити? Повішуся», — думає він. Поставив на лавку стілець, почепив вірьовку собі на шию і на той гак, стілець випав, і він повісився. Але під його вагою той гак вирвався, він упав, і з тої дірки, що був гак, посипалося на него золото. Аж тоді йому прийшло в голову: «Батько так зробив, щоб я порозумів і міг жити».</p>
	<p>Зібрав він то золото і заховав. Купив собі новий одяг, купив усе, що треба, і став добре жити. А ті товариші бачать, що він знов багатий став, і хочуть знов з ним дружити. Починають його питати, як він розбагатів. А він каже:</p>
	<p>— У мене в сараї була велика купа заліза, та миші з’їли його.</p>
	<p>— То не може бути! — крикнули товариші.</p>
	<p>— А може бути, щоб кітка з’їла кугута? — сказав той чоловік і не дружив більше з ними ніколи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 25 травня 1980 року Мельник Петро Никифорович (1912)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
