<!--#include virtual="/-/inc/general__page_start.inc" -->
<title>Кого злякалися ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кого злякалися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кого злякалися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кого злякалися <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>— Нема води, — сказала бабуся внучці, — піду до річки, принесу.</p>
	<p>Взяла бабуся відро і пішла по воду. Не встигла вона вийти з дому, як забажала і внучка піти по воду. Взяла глечик і пішла слідом за бабусею.</p>
	<p>Лишився вдома півник. Захотілося і йому піти по воду. Узяв півник малесеньке відерце і пішов слідом за бабусею і внучкою.</p>
	<p>А в цей час мишка висунула голівку зі своєї нірки, подумала та й теж вирішила піти по воду. Взяла мишка відерце, як наперсточок, і побігла до річки.</p>
	<p>Отак і зібралися вони всі біля річки. Наповнили свої відра свіжою водою і рушили додому: попереду бабуся, за бабусею — внучка, за внучкою — півник, а за півником — маленька мишка.</p>
	<p>Край дороги росла яблуня, а під яблунею спав сірий зайчик. Подув вітер і загойдав верхівку яблуні. Зірвалось одне яблучко з гілки і вдарило зайчика прямо в лоб. Як схопиться зайчик, як плигне — та й попав бабусі під самісінькі ноги! Злякалась бабуся, впала і розлила всю воду...</p>
	<p>Побіг зайчик з усіх ніг далі й наштовхнувся на внучку. Внучка впала і розлила всю воду. Ну тут і пішло! Зайчик злякався ще більше, побіг з переляку ще швидше! Не помітив він, як зіткнувся з півником. Закудкудакав півник, упустив відерце... Ото страху було! А маленька мишка, як тільки побачила, що зайчик біжить з усіх ніг, кинула відерце та й шусть у кущі.</p>
	<p>Заспокоїлась потім бабуся, Подумала-подумала та й каже сама собі:</p>
	<p>— Ото щастя, що врятувалася я від ведмедя!</p>
	<p>Задумалася і внучка та й говорить сама собі:</p>
	<p>— Ото щастя, що врятувалася я від вовка!</p>
	<p>Подумав-подумав півник та й каже сам до себе:</p>
	<p>— Ото щастя, що врятувався я від лисиці!</p>
	<p>Припавши до кущика, подумала й мишка: «Ото щастя, що врятувалася я від страшного кота».</p>
	<p>А в цей час зайчик біг з усіх сил. Прибіг він у ліс і заховався там у купу сухого листя. Бідолашний ледве дихав, все ніяк не міг прийти до пам’яті. А коли трохи заспокоївся, то подумав: «Ну й намучився ж я! І полювали на мене, і ловили мене! Ледве врятувався!»</p>
	<p>Ось як одного разу налякало всіх яблучко, збите вітром з яблуні!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>42 (5500). Кого злякалися. СУС —. Записано 2008 року. Павлюківська Таїсія Іллівна (1954). Черкаська область, Смілянський район, Сміла</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
