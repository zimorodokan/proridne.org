<!--#include virtual="/-/inc/general__page_start.inc" -->
<title>Як багач паску заміняв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як багач паску заміняв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як багач паску заміняв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як багач паску заміняв <br><span class="article__headerDescription">Українська народна казка Гуцульщини</span></h1>
	<p>Був бідний чоловік. Мав багато дітей. Прийшлося перед Великоднем — нема за що паски купити. Він пішов у ліс і найшов на дереві векелию, відбив її і приніс додому. І пішов у місто та купив трошки муки. І каже жінці:</p>
	<p>— Ти то розтачай та оповий. Та й буде паска.</p>
	<p>Вона оповила ту бекелию тістом, паска спеклася, така була файна. І не пукава, бо не було чому пукати, то тонко було.</p>
	<p>Приніс бідний на Великдень ту паску до церкви святити і став з нею коло багача. А в багача паска порозпукувана, порозпадувана. Каже йому багач:</p>
	<p>— Заміняй мені паску. До мене мають прийти гості, а цисе таке нездале.</p>
	<p>А бідний каже.</p>
	<p>— Добре. У мене діти з’їдять.</p>
	<p>Освятив бідний ту паску, приніс додому та й каже:</p>
	<p>— Моліться, діти, богу та й їжте. Добре, що е що їсти.</p>
	<p>А багач їв малі пасчини, а ту велику тримав, щоб їсти, як прийдуть гості. Прийшли ті гості, узяв він ту паску кроїти, а то лиш носок з ножа зайшов. Каже багач:</p>
	<p>— Жінко, паска задеревіла. А жінка каже:</p>
	<p>— Це за те, що ти й Великодня супокійного не маєш. Ти лиш міняєш. І паску заміняв, і бог дав, що задеревіла паска.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 23 жовтня 1983 року Палійчук Федір Михайлович (1896 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
