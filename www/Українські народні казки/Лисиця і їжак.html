<!--#include virtual="/-/inc/general__page_start.inc" -->
<title>Лисиця і їжак ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Лисиця і їжак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і їжак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і їжак <br><span class="article__headerDescription">Українська народна казка Чернігівщини</span></h1>
	<p>В одному старому лісі жили по сусідству їжак і лисиця. Цілими днями займалися вони своїми справами, тому рідко говорили між собою. Лисичка ходила на полювання. То хитрувала, то курей крала, тому й дружити з нею ніхто не хотів.</p>
	<p>А їжак жив скромно, збирав груші, яблука, гриби і ловив миші. Умів він жити дружно з усіма, помагати слабшим. Лисичка сміялася з нього, казала, що таких простаків легко обдурити. А їжак лиш мовчав у відповідь. Кожен день він трудився з ранку до вечора, а лисиця жила хитрощами.</p>
	<p>Одного разу була страшна гроза і від блискавки загорівся ліс. Стали звірі рятуватися від вогню. Їжак і собі побіг за всіма та не вмів бистро бігати. Аж тут зайчик біжить. Побачив, що їжака вогонь наздоганяє, посадив собі на спину. Той міцно ухопився за зайчикові довгі вуха і вони побігли. Так і врятувалися. Подякував їжак зайцеві, а зайчик нагадав, як їжак колись його від голодної смерті врятував.</p>
	<p>А лисичка вибігла з лісу та так нікому і не допомогла. А сама раділа, що хвоста не обсмалила. Після пожежі усі звірі вернулися додому, заново будували нірки. Тільки лисичці ніхто не допомагав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>79 (4539). Лисиця і їжак. СУС —. Записала Юркевич Катерина (9 клас) 2008 року. Пусь Параска Денисівна (1929). Чернігівська область, Новгород-Сіверський район, Лизунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
