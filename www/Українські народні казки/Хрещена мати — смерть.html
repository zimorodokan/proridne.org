<!--#include virtual="/-/inc/general__page_start.inc" -->
<title>Хрещена мати — смерть ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хрещена мати — смерть» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хрещена мати — смерть.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хрещена мати — смерть <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Не давав бог щастя батьківства подружній парі. Всі їхні діти народжувались мертвими. І от батькові порадили зробити так: коли народиться дитина, треба вийти на вулицю і запросити хрещеними батьками перших же людей, які трапляться на дорозі.</p>
	<p>Чоловіка — хрещеного батька, зустрів швидко, а от хрещена ніяк не з’являлася на дорозі. Та через деякий час на дорозі з’явилася постать у білому та з косою за плечима. Такої хрещеної для своєї новонародженої дитини чоловік, звичайно, не хотів. Але, пам’ятаючи наказ, звернувся до смерті з проханням стати хрещеною матір’ю для його щойно народженого сина. Незвичним було це прохання для смерті. Але вона згодилася.</p>
	<p>Як любила смерть свого хрещеника! Якою любов’ю відповідав їй він! Хлопчик часто бігав в гості до хрещеної матері, та жодного разу не бував в одній з кімнат, на дверях якої завжди висів великий замок.</p>
	<p>Одного дня він прибіг до хрещеної, а її ніде не було. Та й кімната, вічно зачинена, була відкрита. Хлопчик зайшов до неї і побачив таку картину: на підлозі стояло багато палаючих свічок різної величини: високі, низькі, середньої висоти. А поміж них походжала смерть, хрещена мати хлопчика.</p>
	<p>— Хрещена, що це? — здивовано зойкнув малий.</p>
	<p>— Я так не хотіла, щоб ти це побачив!</p>
	<p>— А що це?</p>
	<p>— Для кожної людини, коли вона народжується, засвічується свічка,— говорила смерть. І скільки свічка горить, скільки живе на світі людина.</p>
	<p>— І моя тут є свічка?</p>
	<p>— Так. Ось вона!</p>
	<p>— Хрещена, то вона ж догоряє! Це що, я скоро помру?</p>
	<p>— Так, мій любий</p>
	<p>— Хрещена, хіба ти не можеш нічого зробити?</p>
	<p>— Ні, дорогий. Наші долі вершаться на небесах і ми повинні сприймати це свідомо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>232 (5541). Хрещена мати — смерть. СУС 332. Записано 2008 року. Лень Ольга Антонівна (1944). Черкаська область, Кам’янський район, Косарі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
