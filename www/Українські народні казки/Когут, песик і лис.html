<!--#include virtual="/-/inc/general__page_start.inc" -->
<title>Когут, песик і лис ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Когут, песик і лис» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Когут, песик і лис.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Когут, песик і лис <br><span class="article__headerDescription">Українська народна казка про тварин</span></h1>
	<p>Жив собі дідусь з бабусею, та жили вони в великій бідноті. Всього майна у них тільки й було, що один когут і одна собачка. Та й цим не було що їсти дати. То раз каже голодна собака до когута:</p>
	<p>— Знаєш що, брате когутику?</p>
	<p>— Не знаю, — каже когутик.</p>
	<p>— А що, якби ми пішли в ліс? Тут нам жити важко, ходім, може що попоїсти трапиться.</p>
	<p>— Ходім, — каже когут, — гірше не буде!</p>
	<p>І пішли вони в світ за очі. Ідуть так цілий день. Аж стало вечоріти; пора нічлігу пошукати. Зійшли вони з дороги в ліс і побачили велике дуплаве дерево. Когут сів на галузці, а пес заліз у дупло, і оба заснули.</p>
	<p>Рано, скоро світ, когут запіяв: «Ку-ку-рі-ку-у!»</p>
	<p>Почув цей голос лис; захотілося йому когутячого м’яса на снідання, тому підійшов він до когута та й став його вихвалювати:</p>
	<p>— От, — каже лис, — що когут, то когут! Такого птаха я ніколи й не бачив. І пір’я прегарне, і гребінь хоч куди, а голос — то розкіш. Злети-но до мене, красавче!</p>
	<p>— А чого? — питає когут.</p>
	<p>— Підеш до мене в гості; у мене нині празник, я тобі гарного горошку дам.</p>
	<p>— Добре, — каже когут. — Але мені самому якось ніяково йти. Зі мною ще є мій товариш.</p>
	<p>— От, яке щастя! — подумав собі лис; замість одного буде два когути! — А де ж твій товариш? — питає когута. — Я і його попрошу в гості.</p>
	<p>— А там у дуплі ночує!</p>
	<p>Лис кинувся до дупла, а пес його за шию хап! Зловив і роздер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Когут, песик і лис. Пор.: Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 130. Час і місце запису не зазначені. Світ дитини. Ілюстрований часопис для українських дітей та молодіжі, Львів, 1920—1939., 1928, 4. 1 1, стор. 248.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
