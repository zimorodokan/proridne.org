<!--#include virtual="/-/inc/general__page_start.inc" -->
<title>Дівчина і дитина ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Дівчина і дитина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчина і дитина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчина і дитина <br><span class="article__headerDescription">Українська народна казка Бойківщини</span></h1>
	<p>На Святий вечір чоловік з жінкою поїхали по сіно. Приїхали там, чують — плаче дитина. Взяли вони ту дитину, привезли домів, напоїли і положили в колиску. А ввечір приходить дівка і просить, аби їй віддали ту дитину. А чоловік не хоче. Каже, що най росте тота дитина в них. Вона сідає на піч, бере в руки мотуз і колише дитину.</p>
	<p>Ґаздиня зарихтувала вечерю, положила на стіл і кличе її вечеряти, а вона не йде. Повечеряли, посиділи ще трохи. Деякі порозходилися, деякі сиділи. Відтак загасили свічку і полягали спати.</p>
	<p>А тота дівка, що сиділа на печі і колисала дитину, зачала дуже сміятися. Чоловік устав і питається її, чого вона сміється, а тота дівка каже:</p>
	<p>— Віддайте ми дитину, то скажу, чого сміюся. Чоловік до неї:</p>
	<p>— Не мож тобі дати дитину, бо то ніч. Де ти з нею дієшся? А дівчина відповідає:</p>
	<p>— Не питайте, де я діюся, лиш віддайте мені дитину. Чоловік каже:</p>
	<p>— Не дам, бо ніч. Обернувся і ляг спати.</p>
	<p>Рано встає чоловік, але так раненько, ще дня не було. А вона далі просить, аби віддали їй дитину. Жінка каже:</p>
	<p>— Чоловіче, віддаймо їй дитину. Віддають їй дитину, а вона каже:</p>
	<p>— Коби були-сте дали мені дитину сночі, то була б розказала вам усе. А тепер лиш скажу: не лишайте вечерю на столі, як загасите свічку, бо прийде чорт і перепаскудить вам їду, і намішає всього, і ви будете другий день тото їсти. А свічка має догоряти на другий Святий вечір.</p>
	<p>І пішла дівка геть, і ніхто не видів, де вона ділася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Лолин, Долинського району, Івано-Франківської області 9 березня 1989 року Дячок Настя Федорівна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
