<!--#include virtual="/-/inc/general__page_start.inc" -->
<title>Упир ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Упир» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Упир.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Упир <br><span class="article__headerDescription">Українська народна казка Гуцульщини</span></h1>
	<p>Мала дівчина хлопця. А той хлопець пішов на війну та й там загинув. Дівчина чекає його та й чекає. Усе вечером вийде надвір, сяде на дривітню, та все плаче та й приповідає: «Куколе мій» та й «куколе мій». Одного разу було дуже місячно, дівчина сидить на дривітні та й плаче. Якраз серед опівночі приїхав мертвий хлопець на білому коні. І говорить до неї: — Місяць світить, а упир їде. А ти ся, дівонько, не боїш? А вона каже:</p>
	<p>— Чого би я ся з тобою, милий, бояла?</p>
	<p>— Коли не боїшся, сідай зо мною на коня та й поїдемо до мого двора. Як поїдеш зо мною, то візьми з хати звій полотна.</p>
	<p>Взяла вона звій полотна і сіла з ним на коня. Їдуть і їдуть, і їдуть, і кінця-краю нема. На зорях приїхають на цвинтар. Позлізали вони з коня. Вона увиділа, що тут його гріб. У гробі діра. Він їй сказав:</p>
	<p>— Лізь у ту діру. А вона сказала:</p>
	<p>— Туди дороги не знаю. Бери це полотно і лізь наперед. Будеш його тягнути за собою, а я буду по ньому йти.</p>
	<p>Він пішов у гріб та й зачав мотати той звій полотна, а вона за той час утікла. Він докотив звій полотна до кінця, а її нема. Він виходить з гробу, сів на коня і почав її доганяти, але кугут запіяв, і він пропав.</p>
	<p>А дівчина відбігла трохи і на дорозі померла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Бабинопілля (Акришори), Косівського району, Івано-Франківської області 21 лютого 1983 року Петрюк Анна Іванівна (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
