<!--#include virtual="/-/inc/general__page_start.inc" -->
<title>Іванко та Волошка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Іванко та Волошка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іванко та Волошка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іванко та Волошка <br><span class="article__headerDescription">Українська народна казка Чернігівщини</span></h1>
	<p>В одному чудовому селі Миронівка на Поліссі жила дівчина Волошка. А в тому ж селі жив хлопець Іванко. Моторний був парубок, і на городі встигав, і з хлопцями пожартувати, і погуляти. Багато дівчат хотіли вийти за нього заміж, та він казав матері:</p>
	<p>— Не знайшлася ще така дівчина, яка зачепила б моє серце так, що я кинув би парубоцьке життя.</p>
	<p>Отакий був парубок. Одного дня, на Івана Купала, повертався Іванко з базару додому. Ішов через волошкове поле, а поруч було озеро. Казали, що в озері водилися русалки. Ото йде хлопець і чує, щось у колоссі зашаруділо. Придивився, а то дівчина сидить, та така гарна, що й не розказати. Очі голубі-голубі, вуста, як в самої царівни, довге русяве волосся ніжно спадало на плечі. Та щоки були бліді, а погляд холодний. Заглянув Іванко в її очі, аж мороз по шкірі пробіг. Ніби холодною водою його облили. А в серце ніби влучила стріла і пробила його. А дівчина подивилася на Іванка та й знову собі плете віночок. Здогадався Іванко, що це Волошка. Її майже ніхто не бачив, бо рідко виходила на люди. З’явилася в селі недавно, та й то загадково якось. Вона оселилася в домі баби Одарки, яка раптом безслідно зникла.</p>
	<p>Вирішив Іванко заговорити до неї, бо ніяково було стояти.</p>
	<p>— Доброго дня, шановна!</p>
	<p>— Доброго, якщо він добрий, — холодно відповіла дівчина.</p>
	<p>— А чого він недобрий? На небі нема жодної хмаринки, яскраво світить сонце, а завтра Івана Купала. Це ж улюблене свято молоді.</p>
	<p>— Можливо, для когось воно буде щасливим, та не для тебе.</p>
	<p>— Чому?</p>
	<p>— Побачиш.</p>
	<p>— А ти завтра прийдеш на гуляння?</p>
	<p>— Міг би й не питати, адже завтра ти будеш моїм, а цей вінок для тебе.</p>
	<p>— Що? — злякано спитав хлопець.</p>
	<p>Але здійнявся вітер і дівчина зникла. «Ну й чудна», — подумав Іванко та й пішов додому. Та Волошка не виходила в нього з голови.</p>
	<p>На другий день зібрався він на гуляння. Біля озера було багато людей, всі сміялися, веселилися, та Іванко був похмурий. Він все виглядав Волошку. Підійшов він до берега, де дівчата вінки пускали і побачив віночок з волошок, що прибився до берега. Підняв він вінок, а біля себе побачив Волошку. Погляд її був такий же холодний, як і під час першої зустрічі. Іванко не розумів, що з ним діється, ставало то холодно, то жарко, то земля</p>
	<p>з-під ніг втікала. А коли Волошка підійшла і поцілувала його, то хлопець зрозумів, що полюбив її і ладен був іти за нею хоч на край світу. Вона голосно засміялася і сказала:</p>
	<p>— Ходімо зі мною і ми будемо щасливі!</p>
	<p>А Іванко ходив за нею, як п’яний. В думках крутилося, що дівчина його зачарувала і він щосили опирався.</p>
	<p>— А ти сильний хлопець. Таких я ще не зустрічала, — сказала Волошка, — та від мене ще ніхто не втікав, бо я — русалка.</p>
	<p>«Чому я раніше це не зрозумів?» — думав Іванко, та вже було пізно. Волошка почала його цілувати, лоскотати, а хлопець не міг поворухнутися. Ішов за нею, а вона все затягувала на своє волошкове поле. Раптом здійнявся сильний вітер, підхопив Іванка та Волошку і поніс до озера. А там вже зібралися інші русалки.</p>
	<p>І не стало моторного парубка. Віддав він своє життя, намагаючись знайти кохання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>209 (4446). Іванко та Волошка. СУС —. Записала Холява Юлія (11 клас) 2008 року. Холява Параска Євменівна (1936). Чернігівська область, Менський район, Майське</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
