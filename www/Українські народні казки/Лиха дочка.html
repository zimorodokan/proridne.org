<!--#include virtual="/-/inc/general__page_start.inc" -->
<title>Лиха дочка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Лиха дочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лиха дочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лиха дочка <br><span class="article__headerDescription">Українська народна казка Бойківщини</span></h1>
	<p>Був пан, мав одну дочку. Виучив її, аби стала на добру роботу. Дочка стала на роботу, працює. А в пана померла жінка, лишився він сам. Дочка на роботі, а пан сам дома. Закликає собі сусідів, щоб йому веселіше було. А дочка найшла собі файного хлопця і хоче віддаватися. Приїздить до батька і говорить:</p>
	<p>— Тату, я віддаюся. Аби ви не признавалися нікому, що ви мій батько.</p>
	<p>А батько її питає:</p>
	<p>— Чого?</p>
	<p>— Бо я говорила, що не маю нікого, лише один дім. А родичі повмирали.</p>
	<p>А батько говорить:</p>
	<p>— Роби собі, як хочеш.</p>
	<p>— Я сказала, що наймила сторожа охороняти дім, то будете говорити, що ви — сторож.</p>
	<p>Та й поїхала. І каже женихови:</p>
	<p>— Будем ся побирати. Я беру тебе додому.</p>
	<p>— Добре, — каже молодий.</p>
	<p>Зібралися та й приїхали. І роблять собі вечір. Запросили хлопців, дівчат. Поналивали горівки і стали пити. Випили, а молодий каже:</p>
	<p>— Ми всі тут забавляємося, а сторож-сирота там сидить. Пішов він по сторожа, а сторож закликав ще собі сусідів, і вони там сидять утрьох. Молодий підходить, забирає сторожа і тих дідів, приводить їх і кладе за стіл. П’ють, бавляться. А як молоді гості понапивалися, поклали старим на голови трубки з паперу. Були п’яні і сміялися, а «сторож» заплакав і сказав:</p>
	<p>— Мав одну дочку і тота надо мною сміється.</p>
	<p>Молодий виходить з-за стола, бере старого і йде з ним другої хати. Та й питає там старого:</p>
	<p>— Розкажіть мені, що з вами сталося. Старий розказує:</p>
	<p>— Я дочку вигодував, виучив, влаштував на роботу, а вона нині з мене сміється. Нічого я їй не дам. А ти — добрий хлопець, і я тобі все дам. Найди собі добру дівчину, женися, а я перепишу на тебе цей будинок. Та й живи собі тут, а я буду коло тебе доживати віка. А дочку не хочу ні видіти, ні знати, ні чути про неї, бо вона мене відреклась.</p>
	<p>Вона заплакала й пішла. А хлопець оженився на тім подвір’ю і став жити з нерідним батьком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Берлоги, Рожнятівського району, Івано-Франківської області 22 жовтня 1994 року Фединяк Дмитро Федорович (1929 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
