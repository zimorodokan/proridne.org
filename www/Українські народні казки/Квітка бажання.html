<!--#include virtual="/-/inc/general__page_start.inc" -->
<title>Квітка бажання ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Квітка бажання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Квітка бажання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Квітка бажання <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Одна дівчина, на ім’я Ганнуся, не вірила, що бажання можуть здійснюватися. Але надзвичайний випадок примусив її думати по-іншому. Один прикрий випадок розлучив Ганну з найкращим другом Миколою. Дівчина сподівалася, що він ще повернеться, але все було марно. Так у сподіваннях та надіях минуло чотири місяці, але він жодного разу не поглянув на неї.</p>
	<p>Одного дня, блукаючи темними теплими ночами, Ганна зустріла жінку. В її руках дівчина помітила дуже гарну квітку.</p>
	<p>— Яка гарна квітка! Як вона називається? — не втрималася Ганнуся.</p>
	<p>— Ця квітка незвичайна, вона зветься квітка бажання.</p>
	<p>— Це неможливо, — вигукнула здивована дівчинка.</p>
	<p>— Ще й як можливо, — усміхнулася жінка і простягнула їй квітку.</p>
	<p>— Ось тримай, візьми собі, вона тобі знадобиться, я це відчуваю. Посади її під віконцем і будеш чекати доти, доки вона не виросте, і не стане яскраво рожевого кольору. Тоді й загадаєш бажання.</p>
	<p>Ганна чекала два тижні. Одного вечора вона визирнула у віконце і побачила диво: квітка, яку подарувала їй незнайома жінка, розквітла і палала яскраво рожевим кольором. Дівчинка зраділа і вибігла на вулицю, ставши на коліна перед квіткою, вона загадала бажання:</p>
	<p>— Нехай повернеться моя дружба з Миколою, і все буде, як раніше.</p>
	<p>Наступного вечора Ганна сиділа біля річки і сумувала. Аж раптом почула знайомий голос. Це був голос її товариша Миколи:</p>
	<p>— Ганно, вибач мене, якщо зможеш. Я хочу з тобою дружити.</p>
	<p>Дівчина зраділа і, звичайно, вибачила товариша.</p>
	<p>З тих пір пройшло багато часу. Ганнуся давно виросла і стала вродливою дівчиною, яку покохав Микола. Вони одружилися, побудували домівку, завели власне господарство, жили в мирі і злагоді. Але Ганна часто згадувала чарівну квітку бажання, завдяки якій вона стала щасливою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>273 (7411). Квітка бажання. СУС —, новотвір. Записала Качан Альбіна 2009 року. Куценко Олександра Дмитрівна (1928). Дніпропетровська область, Широківський район, Тихий Став</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
