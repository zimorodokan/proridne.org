<!--#include virtual="/-/inc/general__page_start.inc" -->
<title>Вовк і семеро козенят ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Вовк і семеро козенят» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк і семеро козенят.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк і семеро козенят <br><span class="article__headerDescription">Українська народна казка Полтавщини</span></h1>
	<p>Жила коза і були в неї козенята. Зібралася вона одного разу по молоко. Покликала семеро своїх діток і наказала:</p>
	<p>— Тільки мені двері відчиняйте, більше нікого не впускайте. Коли я прийду, то заспіваю: «Дівчатка і хлоп’ятка, мої козенятка, ваша матуся прийшла, молочка принесла».</p>
	<p>А цю пісню підслухав вовк, який стояв під вікном. Захотів він козенят обдурити. Та голос у вовка був дуже грубий і коли він заспівав, козенята зрозуміли, що то не їхня мама і не впустили його.</p>
	<p>Тоді вовк пішов до коваля і той викував йому нове горло. Але й це не допомогло — козенята не впустили вовка в дім, бо побачили його чорні лапи. Довелося вовку йти в пекарню, щоб пекар посипав йому лапи борошном. Почули козенята тонкий голос, побачили білі лапи і відчинили двері. Вовк увірвався і проковтнув їх усіх. Тільки найменше встигло заховатися. Наївся вовк, розлігся на зеленому лужку під деревом і заснув.</p>
	<p>Незабаром прийшла коза і не знайшла своїх діток. Тільки найменше розповіло, що сталося. Забрала коза його і пішли до вовка. Та взяла ножиці і розрізала живіт сонному вовкові. Звідти вибігли козенята живі й здорові.</p>
	<p>А на їхнє місце коза напхала каміння і зашила.</p>
	<p>Прокинувся вовк і відчув таку спрагу, що побіг до криниці. Нахилився він, а каміння потягнуло вниз. Так вовк утопився.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>254 (5012). Вовк і семеро козенят. СУС 123. Записала Притула Анастасія 2008 року. Притула Тетяна Валентинівна (1972). Полтавська область, Семенівський район, Степанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Вовк і семеро козенят <br><span class="article__headerDescription">Українська народна казка Чернігівщини</span></h1>
	<p>Жила собі коза і було у неї семеро козенят. Зробила вона собі хату в лісі. Кожного дня ходила вона в ліс по їжу. Сама йде, а дітям приказує замкнути хату і нікому дверей не одкривати.</p>
	<p>Прийде коза додому, постукає рогами у двері і заспіває:</p>
	<p>Ой ви, діти, козенята!</p>
	<p>Одімкніть, одчиніть!</p>
	<p>Ваша мати пришла,</p>
	<p>Молока принесла.</p>
	<p>Козенята почують матір і одкриють двері. Мати їх погодує і йде в ліс, а козенята замкнуться і ждуть на матір.</p>
	<p>Раз вовк почув, як коза співає. Тільки пішла вона в ліс, а вовк підбіг до хати і завив грубим голосом:</p>
	<p>Ой ви, діти, козенята!</p>
	<p>Одімкніть, одчиніть!</p>
	<p>Ваша мати пришла,</p>
	<p>Молока принесла.</p>
	<p>А козенята й одказують:</p>
	<p>— Чуємо, чуємо,—це не материн голос. Наша мати співає тоненьким голосом і приказує не так.</p>
	<p>Не одкрили козенята вовкові. Постояв він, постукав та й пішов. Прийшла коза додому, похвалила дітей за те, що вовкові двері не одкрили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>190 (4372). Вовк і семеро козенят. СУС 123. Записано 8 січня 2008 року. Ярмак Єфросинія Савківна (1924). Чернігівська область, Ніжинський район, Черняхівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
