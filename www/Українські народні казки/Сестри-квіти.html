<!--#include virtual="/-/inc/general__page_start.inc" -->
<title>Сестри-квіти ☼ Українська народна казка ☼ Народна творчість</title>
<meta name="Description" content="Українська народна казка Поділля «Сестри-квіти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сестри-квіти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сестри-квіти <br><span class="article__headerDescription">Українська народна казка Поділля</span></h1>
	<p>Жила колись дуже гарна дівчина. Звали її Троянда. Вона разом з сестрами Мальвою та Півонією лікувала людей. Якось Зимовий Вітер прийшов до них лікуватися. Постукав у двері і питає:</p>
	<p>— Чи тут живуть дівчата, які дарують людям здоров’я?</p>
	<p>— Тут, — кивнула головою Троянда.</p>
	<p>— То чи можна зайти?</p>
	<p>— А хто ти такий?</p>
	<p>— Той, хто гори верне, на людей страх наганяє.</p>
	<p>— А чи не нашкодиш ти нам?</p>
	<p>Відчинила Троянда двері і впустила Вітра.</p>
	<p>— На що скаржишся? — спитала Мальва.</p>
	<p>— Не маю вже сил боротися з Морозом.</p>
	<p>— А чи допомагаєш ти людям?</p>
	<p>— Ні.</p>
	<p>— То чому ж ми повинні тобі допомагати?</p>
	<p>— Бо я хворий.</p>
	<p>— Але ми допомагаємо добрим людям, — відповіли дівчата.</p>
	<p>Тоді дмухнув Вітер на сестер і вони стали квітами. Люди посадили мальву коло вікон, півонію — біля води, а троянду ближче до сонця. Ці квіти стали символом Віри, Надії, Любові.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38 (6366). Сестри-квіти. СУС —. Записано 2009 року. Коц Оксана Яківна (1944). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
