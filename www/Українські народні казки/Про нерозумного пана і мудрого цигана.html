<!--#include virtual="/-/inc/general__page_start.inc" -->
<title>Про нерозумного пана і мудрого цигана ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Про нерозумного пана і мудрого цигана» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про нерозумного пана і мудрого цигана.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про нерозумного пана і мудрого цигана <br><span class="article__headerDescription">Українська народна казка Гуцульщини</span></h1>
	<p>Був собі дуже багатий пан. Він дуже любив наймати слуги, але не любив їм платити. Наймився в него й циган. Сказав, що буде ковалювати і коло худоби ходити. Так ся пан зрадував, бо циган сказав, що не буде хотіти багато плати.</p>
	<p>— А кілько меш хотіти? — питає пан.</p>
	<p>— Я припослідку скажу.</p>
	<p>Мав той циган скрипку і файно грав. А в цего пана була донька, і враз вона була сумна. А циган каже:</p>
	<p>— Ану чи я її не розвеселю?</p>
	<p>— Добре, — сказав пан, — спробуй розвеселити.</p>
	<p>Прийшов циган до кімнати тої дівчини і зачав грати. А дівчина слухала і зачала усміхатися. Веселіша зробилася.</p>
	<p>Так циган грав один вечір, другий, третій та й більше не схотів грати. Сказав, що він дуже наробляється за день. Каже пан циганови:</p>
	<p>— Я тобі заплачу, що схочеш, лиш грай, щоб моя дочка не тужила. А циган каже:</p>
	<p>— Ви мені тоту плату не дасте, що я буду хотіти. А пан сказав:</p>
	<p>— Твій меч, а моя голова з плеч, як я тобі не дам, що ти будеш хотіти.</p>
	<p>— Я вам не вірю, — сказав циган і попросив скликати раду з дванадцяти панів.</p>
	<p>Пан скликав дванадцять панів, зробив їм бенкет. Пани були з жінками. А циган попросив, щоб з ним була на тому бенкеті й панова дочка. Пан погодився. Грала панська музика, але не дуже весело. А як заграв циган на скрипці, все зробилося веселе, все пішло гуляти. І дуже сподобався панам цей музикант. І пан пообіцяв при гостях, що дасть циганови плату, яку той скаже.</p>
	<p>Зачали запрошувати цигана другі пани, але він сказав, що не піде, бо йому ще не вийшов строк у цего пана.</p>
	<p>— ... І не підійшла мені ще плата.</p>
	<p>І молодий циган грав і грав пановій дочці і так веселив її, що в неї нарешті найшлася від цигана дитина. Пан уже не радий був, що цигана взяв, але не прогнав його. А коли хлопчик трошки підріс, циган сказав, що забирає свою дитину і йде геть. І ніякої плати від них не хоче. Пан з донькою не хотіли дати циганови дитину. І сказав пан циганови:</p>
	<p>— Що хочеш даю тобі, лиш не дитину. А циган каже:</p>
	<p>— Пане, ви на це раду кликали, бенкет робили. І ви там казали, що дасте, що я заправлю.</p>
	<p>Думав пан, думав та й пішов до ворожки і розказав їй, у чім справа. Каже ворожка:</p>
	<p>— Я тобі можу помочи, але треба найти в лісі мурашкову купину і поставити в неї якусь посудину, аби в неї наплювали мурашки. І ти принесеш мені ту посудину з мурашкової купини.</p>
	<p>А пан каже ворожці:</p>
	<p>— Ти так роби, аби циган зразу вмер.</p>
	<p>Ворожка це вчула і пожалувала цигана. Думає: «Пан старий, а циган молодий. Та ще й дитина є. Шкода, аби циган умирав». Але панови нічого не сказала. А сказала таке:</p>
	<p>— Даш циганови випити цю мурашкову плювачку і скажеш йому, аби тобі прив’язав невеликий камінь до шиї. Щоби тобі легше було запливти на морське дно. Ти найдеш там морські водорості. І як з’їсть циган ще тих водоростей, то зразу вмре.</p>
	<p>Прийшов пан додому та й нічого не каже циганови. І дав йому випити ту плювачку з мурашок. Але циганови то нічого не пошкодило. Думає пан: «Як ще ту водорость принесу, то від неї він точно вмре». Одного разу сказав пан циганови:</p>
	<p>— Ти би не пішов зі мною до моря?</p>
	<p>— Чому ні? — каже циган.</p>
	<p>Прийшли вони до моря. Пан каже циганови:</p>
	<p>— В’яжи мені цего каменя до шиї, бо я маю йти морської трави шукати.</p>
	<p>— Але би-сте не брали мало, а багато брали тої трави.</p>
	<p>Пан шупнув у воду, а циган ще трохи постояв на березі та й вернув т’хаті. А дома застав панову доньку та й бабу-ворожку. Каже ворожка:</p>
	<p>— Пан уже не вернеться. А я вже стара. Чи ти, цигане, мене дотримаєш?</p>
	<p>А циган каже:</p>
	<p>— Йо.</p>
	<p>І тоді баба почала розказувати, як пан хотів збутися, а вона пожалувала його та й дитини.</p>
	<p>І вони вштирьох залишилися жити в панськім дворі. Панська донька стала циганови за жінку, а баба-ворожка доживала при них.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нижній Березів, Косівського району, Івано-Франківської області 7 березня 1984 року Драгомирецька Марія Михайлівна (1954 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
