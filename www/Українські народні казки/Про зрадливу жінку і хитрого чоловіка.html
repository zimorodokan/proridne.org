<!--#include virtual="/-/inc/general__page_start.inc" -->
<title>Про зрадливу жінку і хитрого чоловіка ☼ Українська народна казка ☼ Народна творчість</title>
<meta name="Description" content="Українська народна казка Покуття «Про зрадливу жінку і хитрого чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про зрадливу жінку і хитрого чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про зрадливу жінку і хитрого чоловіка <br><span class="article__headerDescription">Українська народна казка Покуття</span></h1>
	<p>Жили чоловік з жінкою. І вона не дуже його любила і заглядала за другими. І до неї заходив любас, котрий був їй до вподоби. Чоловік уже повидів, що вона за другими заглядає. А другий чоловік, його товариш, його нарадив, що тут можна зробити.</p>
	<p>І чоловік зробився «слабий». Та й каже жінці:</p>
	<p>— Там є такий дуб дуплавий, а в нім сидить ворожка. Вона багато людям помагає. Іди до тої ворожки. Може, вона порадить, як мені вилікуватися.</p>
	<p>Набрала вона грошей і пішла до того дуба. А він скочив з ліжка і навпростець побіг до того дуба. І заліз у дупло і чекає. Приходить його жінка й питає:</p>
	<p>— Є там хто чи нема?</p>
	<p>А він відти зміненим голосом обзивається:</p>
	<p>— Є.</p>
	<p>— Дубе, дубе, що робити, аби мій чоловік умер?</p>
	<p>Озми заріж ситу чорну курку, принеси півлітер дуже моцної горівки і навари пирогів з сиром. Ще й у сметану би мачав. І він від горівки оглухне, а від масної юшки осліпне. І трохи з’їсть пирогів, і конець йому буде, вмре.</p>
	<p>Вона почула це, заплатила і пішла додому, а він побіг направці та й знов ляг. Та й лежить, а незадовго входить жінка. А він питає:</p>
	<p>— Ну й що? Була-с там, коло того дуба?</p>
	<p>— Була-м.</p>
	<p>— І що тобі та ворожка з дуба сказала?</p>
	<p>— Казала, що ти одужаєш. І казала, би зарізати чорну курку. І наварити пирогів з сиром, і сметани дати. І моцної горівки купити.</p>
	<p>— Но то так і роби, як вона казала. Бо я не можу, я вже заслаб до краю.</p>
	<p>А потому чоловік ще її спитав:</p>
	<p>— А ти ворожці заплатила?</p>
	<p>— О, заплатила.</p>
	<p>Та й уже вона то все пририхтувала і дала ’му насамперед горівки. Він випив тої горівки і каже:</p>
	<p>— Жінко, я чо’сь не чую добре.</p>
	<p>А відтак дала ’му ще юшки тої масної.</p>
	<p>— Я те, — каже, — чогось осліп. Не вижу вже.</p>
	<p>Та й потім дала вона ’му пирогів. А він з’їв пару пирогів та й усе. Зажмурився, протягся та й решта. Тоді вона закликала до хати любаса і каже йому:</p>
	<p>— Би ти цю горівку не пив, бо він від неї вмер. І би нічого не їв. Я дам тобі всього другого.</p>
	<p>І вона пішла по горівку. А чоловік помаленьку з постелі встав, узяв макогін і скочив борше до дверей, аби той не втік. І як дав тому любасови пару макогонів, то той і простягся серед хати. А чоловік узяв стакан, що з него сам пив, і кинув коло него на землю. І запхав ’му пиріг у писок. А сам ляг і знов накрився з головою. І лежить.</p>
	<p>А жінка приходить і приносить горівку. Як увиділа, що він лежить і пиріг з рота стирчить, та як почала заводити:</p>
	<p>— Чи я тобі не казала: «Зачекай, я принесу»? А ти не міг почекати? І дуже плакала.</p>
	<p>—...І стакан коло тебе на хаті. Нащо ти пив ту горівку? А він встає і починає бити жінку. Набив добре і каже:</p>
	<p>— То ти така вірна мені?! Ти не пішла до дуба, аби я подужав, а пішла питати, що робити, аби я вмер?</p>
	<p>Вона просилася, аби він її більше не бив. І сказала:</p>
	<p>— Сего більше не буде.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Долина, Тлумацького району, Івано-Франківської області 17 липня 1992 року Павлюк Андрій Михайлович (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
