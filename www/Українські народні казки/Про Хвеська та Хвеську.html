<!--#include virtual="/-/inc/general__page_start.inc" -->
<title>Про Хвеська та Хвеську ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Хвеська та Хвеську» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Хвеська та Хвеську.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Хвеська та Хвеську <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жити Хвесько та Хвеська, бідненько жили, нічого лишнього не було. От одного разу Хвеська каже:</p>
	<p>— Піди до наших, може, наші що дадуть.</p>
	<p>Хвесько шапку в охапку, вдягнувся і пішов. Приходить у хату до своїх.</p>
	<p>— Здоровенькі були, казала Хвеся, щоб що дали.</p>
	<p>— Сідай за стіл, пообідай з нами, розказуй, як живете.</p>
	<p>Пообідали. А родичі й кажуть:</p>
	<p>— Холодно стає, візьми кожух та й тепліше стане. Хвесі поклін передай.</p>
	<p>Подякував Хвесько і пішов собі. А Хвеська назирцем за ним ходила-виглядала, не дождалась та й до сусідів на посиденьки.</p>
	<p>Прийшов Хвесько додому, а Хвесі немає. Кинув кожух на мокрий діл та й ходить по ньому, жінку виглядає. Приходить Хвеська, питає:</p>
	<p>— Був у наших?</p>
	<p>— Був.</p>
	<p>— Щось дали?</p>
	<p>— Дали.</p>
	<p>— А де дів?</p>
	<p>Хвесько на діл показує. А Хвеська йому:</p>
	<p>— Ой дурний — дурний, нерозумний, взяв би ти кожух та й повісив на гвіздок.</p>
	<p>— Так зроблю на другий раз.</p>
	<p>Проходить врем’я, знов посила Хвеся Хвеська до своїх. Хвесько шапку в охапку,одівся і пішов. Приходить і каже:</p>
	<p>— Здоровенькі були, казала Хвеся, щоб що дали.</p>
	<p>— Сідай, сідай, гостем будеш, повечеряй з нами, а тоді щось і дамо.</p>
	<p>Поїв та все допитується, чи дадуть, що. Дали йому лоша. Жене Хвесько</p>
	<p>його додому. А Хвеська назирцем ходила, ждала-виглядала, не дождалась, пішла до сусідів на посиденьки.</p>
	<p>Приходить Хвесько додому з лошам та й тягне його на гвіздок вішати. Тут і Хвеська нагодилась:</p>
	<p>— Ой дурний, дурний, нерозумний, взяв би лоша та повів його в хлів, сінця в ясла поклав та нагодував його.</p>
	<p>— В другий раз зроблю як ти кажеш.</p>
	<p>Живуть-поживають. Лоша росте собі, Хвеська за ним дивиться. Через якийсь час каже Хвеськові:</p>
	<p>— Ти б пішов до наших, може, щось дадуть.</p>
	<p>Взяв Хвесько шапку в охапку і пішов до родичів.</p>
	<p>— Здоровенькі були, казала Хвеся, щоб що дали .</p>
	<p>Почали наші розпитувати про Хвесю, коника, як вони там живуть-поживають, добра наживають. А Хвесько на стіл поглядає, гостинців собі дожидає. Потім розпитали, і дівчинку Хвеськові дали. Іде Хвесько додому, дівчинку веде за собою. Жінки дома не було, на посиденьках у сусідів. Привів Хвесько дівчинку додому, тягне до ясел, сінцем пригощає. А дівчинка давай плакати. У цей час Хвеська нагодилася та й каже:</p>
	<p>— Ой дурний, дурний, нерозумний, взяв би ти дівчинку посадив за стіл, нагодував, попоїв та й був би розумний.</p>
	<p>— Так зроблю вдруге.</p>
	<p>Ось уже й Масляна й настає. Схотілось Хвесі вареників з сиром, посилає Хвеська до наших. Хвесько шапку в охапку та й пішов. Прийшов та й каже:</p>
	<p>— Здоровенькі були, казала Хвеся, щоб сиру, масла дали.</p>
	<p>Родичі Хвеська пригощали ще й додому дали. Ось іде Хвесько додому. Надворі холодно, зима не відступає, лід під ногами тріщить. Страшно Хвеськові йде він і тріщини маслом змазує. А ворони над головою кричать:</p>
	<p>— Кра — кра — кра!</p>
	<p>Хвеськові почулось,що «крав». Взяв він той сир та й пожбурив воронам, а додому ні з чим вернувся.</p>
	<p>Швидко Хвеська додому вернулась, побачила, що Хвесько прийшов без</p>
	<p>нічого та й каже:</p>
	<p>— Ой дурний, дурний, нерозумний, взяв би приніс додому, а я вареничків</p>
	<p>наварила.</p>
	<p>— Вдруге так і зроблю.</p>
	<p>А сам живіт погладжує, об’ївся у рідних.</p>
	<p>Скоро казка кажеться, та нескоро діло робиться.</p>
	<p>Пройшло якесь врем’я. Пригласили Хвеська та Хвеську рідні у гості. Хвесько шапку в охапку та й пішов з Хвеською. В гостях їх смачним пригощали. Стало надворі смеркати, то й ночувати залишили. А Хвесько так наївся, що захотів пити. Посилає його Хвеська в погріб, там бочка квасу яблучного стояла.</p>
	<p>— Та тихенько, щоб родичі не почули, а то розбуркаєш усіх.</p>
	<p>Поліз Хвесько у погріб, там темно, не видно, спіткнувся об бочку, знайшов чіп, вийняв його, весь квас і розлився. Приходить до Хвесі.</p>
	<p>— Ой дурний, дурний, нерозумний, що ж ти натворив? Піди в сінях стоїть мішок з піском та засип. А в сінях стояли два мішки: один з мукою, а другий з піском. Взяв Хвесько мішок муки та й тягне його в погріб, висипав увесь.</p>
	<p>Як побачила це Хвеся, а надворі вже світало, хамись — хамись та й додому</p>
	<p>подались.</p>
	<p>З тих пір живуть-поживають в гості до своїх не поспішають.</p>
	<p>От і казці кінець, а хто слухав молодець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>90 (5565). Про Хвеська та Хвеську. СУС —. Записано 2008 року. Дробіт Пріська Харитонівна (1924). Черкаська область, Чигиринський район, Головківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
