<!--#include virtual="/-/inc/general__page_start.inc" -->
<title>Іван, селянський син ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Іван, селянський син» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван, селянський син.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван, селянський син <br><span class="article__headerDescription">Українська народна казка Гуцульщини</span></h1>
	<p>В однім селі змій брав щодня по одній людині собі на поживу. І кожна сім’я мала дати. Давали за чергою. Та й каже громада:</p>
	<p>— Хто би такий найшовся, аби визволив нас від змія? Аби змій більше людей не брав?</p>
	<p>А Іван, селянський син, не жив у тім селі. Прийшов він у те село та й каже:</p>
	<p>— Я піду та й спробую. Я не боюся змія. Я йду до него.</p>
	<p>Та й пішов Іван до змія. Прийшов, а змія нема дома. Лиш дівчина сидить, панова дочка. Змій приніс її, але ще не з’їв. Каже йому дівчина:</p>
	<p>— Летить змій. Чуй, як гудить. Тікай, — каже, — бо змій і тебе з’їсть.</p>
	<p>А Іван каже:</p>
	<p>— Я не боюся змія. Я прийшов його вбити.</p>
	<p>— То сховайся під корито.</p>
	<p>Він ляг, дівчина його коритом привалила і зверху сіла. Змій прилетів та й каже:</p>
	<p>— Тут людським духом чути. А дівчина каже:</p>
	<p>— Не знаю, чим чути. Тут не було нікого.</p>
	<p>Змій походив, пошукав та й не дивився під корито. Та й ляг спати. А дівчина тихо каже хлопцеви:</p>
	<p>— Змій спить.</p>
	<p>Він виліз з-під корита, тихенько підсунувся до змія і стяв йому дві голові. А змій схопився з одною головою та й зачав бігти за ним. А він як махнув шаблею, та й відтяв ту третю голову. І змій згинув.</p>
	<p>Прийшов він, а дівчина каже:</p>
	<p>— Чуй, уже гудить, уже летить шестиголовий змій. Іди під корито.</p>
	<p>Прилітає шестиголовий змій. Та й каже:</p>
	<p>— Щось тут людським духом чути. Хто тут був? А дівчина каже:</p>
	<p>— Нікого тут не було. Я не знаю, що ви чуєте.</p>
	<p>Змій походив, походив усюди. Та й нічого не находив, та й ляг спати. А Іван, селянський син, підкрався та й утяв йому дві голові. А змій схопився та й до Івана. А Іван ще раз махнув шаблею та й стяв ще дві голові. А змій з двома головами женеться за ним. А Іван махнув шаблею та стяв йому ще тих дві голові.</p>
	<p>А дівчина каже:</p>
	<p>— Іди, Іване, відци, бо ще прилетить змій, який має дванадцять голів.</p>
	<p>— Я не боюся його, — сказав Іван, селянський син. Прийшов Іван до тої дівчини, запер двері та й каже:</p>
	<p>— Я лягаю спати коло цего вікна.</p>
	<p>Поставив він шаблю коло себе, ляг та й спить. Чує, а дванадцятиголовий змій прилітає під то вікно. І пхає у вікно три голові. А цей тих три голові утяв. А змій всердився та й знов пхає три голові, бо не годен за раз усі голови забити у вікно. А Іван утяв ще й тих три голові. Вже лиш є шість. Змій розсердився ще дужче і забив у вікно чотири голові. А він утяв і тих чотири. Змій забив ще дві. А Іван утяв і їх.</p>
	<p>А тут пан прийшов, тато тої дівчини. Побачив він ті зміїні голови і кров та й дуже напудився. Він думав, що його дочки вже нема, і дуже втішився, як увидів її живу.</p>
	<p>— То ти це зробив? — спитав пан Івана.</p>
	<p>— Так. Я ослободив весь народ. Уже не будуть брати змії людей, бо зміїв уже нема.</p>
	<p>Та й оженився Іван, селянський син, з тою панською дівчиною. Та й їли й пили, а в рот не попало. Може, вони ще й тепер жиють та й постолом добро везуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 1 листопада 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
