<!--#include virtual="/-/inc/general__page_start.inc" -->
<title>Добрий домовик ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Добрий домовик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Добрий домовик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Добрий домовик <br><span class="article__headerDescription">Українська народна казка Полтавщини</span></h1>
	<p>Було це багато років тому. На даху жив бородатий дідусь Домовик. Одного разу вийшов він на прогулянку, побачив вікно й зацікавлено зазирнув у нього. Там маленький Петрик грався ведмедиком. Хлопчик підняв блакитні оченята, помітив домовика й почав кричати:</p>
	<p>— Мамо! Мамо!</p>
	<p>Дідусь злякався й заліз у шухляду. У кімнату зайшла Петрикова мама:</p>
	<p>— Чого галасуєш, синку? — запитала вона.</p>
	<p>— Я бачив чудовисько! — ледве мовив Петрик.</p>
	<p>— Як мені вже набридли твої вигадки, — мовила матуся й пригорнула синочка до себе, — то, мабуть, якийсь птах пролетів.</p>
	<p>Тільки-но жінка вийшла з кімнати, домовик виліз зі схованки, обтрусився й сказав:</p>
	<p>— Не кричи більше, будь ласка. Я не чудовисько, а звичайний домовик.</p>
	<p>— Хто-хто? — здивовано перепитав хлопчина.</p>
	<p>— До-мо-вик! — мовив по складах гість. — Ну, ти знаєш, людина, яка живе на даху. Слухай, давай познайомимося! Мене звуть Домовик, для друзів — Домі. А тебе як звати?</p>
	<p>— Петро Михайлович, можна просто Петрик.</p>
	<p>— Ну, то пішли!</p>
	<p>— Куди?</p>
	<p>— На дах!</p>
	<p>— А якщо я впаду, хто мене буде рятувати?</p>
	<p>— Я тебе зловлю і врятую!</p>
	<p>На тому й погодилися. Вони гарно погуляли. Петрикові було дуже цікаво. Додому він по¬трапив аж увечері й був дуже задоволений, адже тепер у нього є надійний товариш. Петрусь ліг спати. Уві сні він бачив свого друга Домі. З того часу вони часто прогулювалися вдвох.</p>
	<p>Минув час. Петрик почав ледарювати: то не прибере іграшки, то не допоможе матусі. Проте йому подобалося вихвалятися. Ці зміни побачив Домовик. Він покликав Петрика й запитав:</p>
	<p>— Чому ти так робиш? Це погано! Пообіцяй мені, що не будеш більше так робити.</p>
	<p>— Вибач, Домі, — хлопчик почервонів.</p>
	<p>— Добре, вибачаю, — мовив домовик та обійняв друга. — Запам’ятай, друже, я постійно проживаю у шухляді і тому про тебе все знаю.</p>
	<p>І ви, любі хлопчики й дівчатка, ніколи-ніколи не вихваляйтеся та завжди допомагайте дорослим. Пам’ятайте, що можливо й у вашій шафі проживає домовик, який завжди за вами прислідковує.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (4993). Добрий домовик. СУС —, новотвір. Записала Таратута Наталія 2008 року. Бондаренко Лідія Гаврилівна (1937). Полтавська область, Козельщинський район, Василівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
