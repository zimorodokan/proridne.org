<!--#include virtual="/-/inc/general__page_start.inc" -->
<title>Як Іван Лютий свої гріхи спокутував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як Іван Лютий свої гріхи спокутував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван Лютий свої гріхи спокутував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван Лютий свої гріхи спокутував <br><span class="article__headerDescription">Українська народна казка Гуцульщини</span></h1>
	<p>Був бідний чоловік. Він узяв торбу на плечі та й пішов помежи людей. Здибає його якийсь дідок старенький. — Куди ти, чоловіче, ходиш? Розкажи мені. Каже він:</p>
	<p>— Я бідний, маю малі діти та й хожу помежи люди, аби мене здарили чимось.</p>
	<p>— То на тобі цю табахєрочку. З тої табахєрочки зайдуть тобі до загороди вівці. Але би ніхто не помагав їх тобі загонити, лиш ти сам.</p>
	<p>Він прийшов до свої загороди, відкрив ту табахєрку, і з неї наскакала повна загорода овець. Зрадів бідний чоловік і каже жінці:</p>
	<p>— Тепер ми будемо жити.</p>
	<p>Випустив він вівці пасти. Напас і треба їх загнати. Він заганяє, заходить відти й відти, а вівці не хочуть іти до загороди. Тоді якесь вчинилося коло него, якесь таке — людина й не людина. І каже йому:</p>
	<p>— Що ми даш, би я тобі ці вівці загнав? Він каже:</p>
	<p>— Що я тобі годен дати? Я не маю нічого.</p>
	<p>А воно взяло та й враз загнало йому вівці. Та й каже:</p>
	<p>— Дай мені то, за що ти не знаєш.</p>
	<p>— Ну то бери собі то, — сказав бідний чоловік, і воно зразу десь ділося.</p>
	<p>А жінка того чоловіка була не сама собою, і він не знав про це. Вчинився хлопчик. Несуть його куми до церкви, до хрещення. Принесли, поклав паламар на руки ксьондзови крижмо, а кум кладе на то крижмо дитину. Тоді ксьондз глипнув, помацав — крижмо лежить на руках, а дитини нема. Приходять вони додому, дивляться — дитина в колисці.</p>
	<p>Так вони носили дитину в церкву до трьох разів, і так ся робило, як першого разу. Подадуть дитину ксьондзови, ксьондз глипне, а дитини нема.</p>
	<p>Підріс хлопчик, пішов до школи, а в школі його всі прозивають:</p>
	<p>— Ти нехрист, нехрист.</p>
	<p>Бо колись не так було, як тепер, що хочеш хрести, а хочеш — не хрести. Тоді був закон, що всі мали бути хрещені. Хлопець приходить до хати та й плаче.</p>
	<p>— Чого ти плачеш? — питає мама.</p>
	<p>— Хлопці кажуть, що я нехрист.</p>
	<p>Дійшов хлопець до яких п’ятнадцять рік, і мама йому розказала, як з ним було. Як батько заганяв вівці і що з того вийшло. Хлопець каже:</p>
	<p>— Мамо, дайте мені на дорогу торбу з хлібом, і я йду такого чоловіка шукати, щоби мене охрестив.</p>
	<p>Взяв він ту торбину на плечі й пішов. І зайшов у далекі ліси, далекі пущі. І знайшов у пущі якусь хаточку. І до тої хаточки зайшов. А там стара баба. І розповідає він тій бабі, що він шукає. Баба каже йому так:</p>
	<p>— Наборе, в цій хаті перебуває Іван Лютий. Він, — каже, — такий, що й людей пожирає. Але я тебе сховаю. А він прийде ввечір. І я буду з ним говорити.</p>
	<p>Прийшов увечері Іван Лютий та й каже:</p>
	<p>— Тут є в хаті душа прісна. А вона все йому каже:</p>
	<p>— Тут недалеко є мій брат. Він хоче, аби його хрестили. Що би ти йому сказав? Ти можеш його пожерти.</p>
	<p>А він сказав:</p>
	<p>— Як я його пожеру, то аби я не звався Іван Лютий.</p>
	<p>І так він сказав три рази. І як він то три рази сказав, то баба безпечно покликала перед него хлопця.</p>
	<p>— Ану давай його сюди! — сказав Іван Лютий.</p>
	<p>Хлопець вийшов і став перед ним. Він обмацав хлопця і злускотів зубами. І з зубів його йшли іскри. І сказав він:</p>
	<p>— Підемо! Далеко в лісі є монастир, а в тім монастирі монахи. Підемо туди.</p>
	<p>Приходять в той монастир. Зійшлися монахи. Іван Лютий їм сказав:</p>
	<p>— Цей хлопець жадає хрещення. Він прийшов до мене, а я з ним до вас, аби ви його охрестили.</p>
	<p>Монахи порадилися і полишили двері повідтворювані, лиш ключі від дверей мали в руках. І хлопцеви сказали:</p>
	<p>— Як ми мемо тікати, то й ти би з нами тікав. А Івана Лютого ми тут замкнемо.</p>
	<p>І стають вони до хрещення. Кладуть Івана Лютого за кума. І охрестили хлопця. І тоді Іван подумав собі й каже:</p>
	<p>— А мене сповідайте, бо я ще не є сповіданий.</p>
	<p>А хлопець уже стоїть напоготові. Сповідають Івана монахи. Розказує він їм про свої великі гріхи. А вони кажуть:</p>
	<p>— Даємо тобі покуту.</p>
	<p>І перехрестилися монахи, і показали, як має хреститися він. І лиш він укляк, вони з хлопцем втекли, а його замкнули в монастирі. Відбігли монахи від монастиря та й кажуть:</p>
	<p>— Він буде там сидіти. А ми туди не вернемося, бо він нас пожере. Перенесемося в інше місце.</p>
	<p>Та й тікали попри якийсь великий став. Та й бехнули ключі від монастиря в став. І тоді сказали:</p>
	<p>— Коли ці ключі знайдуться, тоді Іван Лютий спокутує свої гріхи. Пробули вони довгий час у іншій стороні, а тоді зібралися, порадилися й кажуть:</p>
	<p>— Ану ходім до монастиря та поховаєм того Івана, бо він уже там давно вмер.</p>
	<p>І їдуть попри той став. А в тім ставі ловлять рибу рибарі. Монахи радяться:</p>
	<p>— Попросім цих рибарів. Може би, вони нам дали зо три рибки на вечерю.</p>
	<p>А тоти взяли та й дали їм три риби щонайбільші. Монахи їм подякували. Та й пішли вони далі, десь найшли собі пристановище. Захопила їх ніч, наклали вони собі вогонь та й чистять, та й печуть ту рибу. Оден посягнув ножем у рибу, розпоров її і крикнув:</p>
	<p>— Тут щось є!</p>
	<p>Розпороли рибу до кінця, а там ключі від їхнього монастиря.</p>
	<p>— Коби дочекати ранку, підемо до монастиря. Уже Іван свої гріхи спокутував.</p>
	<p>Входять в монастир, а Іван клянчить і далі молиться:</p>
	<p>— ...Во ім’я Отця і Сина...</p>
	<p>Тоді вони Іванови сказали:</p>
	<p>— Гов, Іване, ти вже свої гріхи спокутував.</p>
	<p>А Іван лиш подивився догори, тяжко здихнув і скінчив своє життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Уторопи, Косівського району, Івано-Франківської області 13 лютого 1983 року Бейсюк Василь Юрійович (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
