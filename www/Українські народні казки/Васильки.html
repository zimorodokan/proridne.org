<!--#include virtual="/-/inc/general__page_start.inc" -->
<title>Васильки ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Васильки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Васильки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Васильки <br><span class="article__headerDescription">Українська народна казка Полтавщини</span></h1>
	<p>Ось що розповідає легенда про походження цих запашних квітів. Лісникова єдина дочка Маруся часом бігала на озеро: то коноплі мочити, то білизну прати, й завжди співала. Це почув водяний вуж. Спів дівчини так запав у душу, її краса здолала серце, і вуж, перекинувшись на гарного парубка, ходив до дівчини на побачення, а незабаром і сватів прислав.</p>
	<p>Після весілля повіз він Марусю в підводний палац, жили вони там дружно і щасливо, народили дівчинку Горпинку й хлопчика Василька. Через кілька років схотілось Марусі відвідати свого одинокого батька. Вуж не заперечував, лише просив нічого не розповідати лісникові. Дуже просила про це Маруся Василька і Горпинку.</p>
	<p>Доїхавши до озера, вуж перекинувся мостом, по якому карета й переїхала на інший бік. Хоч як не просив старий дочку розповісти, де вона живе, Маруся ні в чому не признавалась. Взявши онуків, лісник пішов погуляти з ними в сад і почав у них про все випитувати. Горпинка й розповіла, що батько їхній — вуж, і що він перекинувся мостом. Тоді старий вхопив сокиру й заходився рубати міст. По дорозі додому Маруся побачила озеро, залите кров’ю.</p>
	<p>— Це ти, Горпинко, зробила нас усіх нещасними. То будь же за це кропивою! І завжди будеш завдавати людям пекучого болю, як оце ти завдала його мені! А ти, милий Васильку, будь запашним васильком. Люди насолоджуватимуться твоїми пахощами і завжди триматимуть у своїх оселях і церквах.</p>
	<p>Ще дужче заплакала Маруся і полетіла в ліс зозулею.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>213 (5058). Васильки. СУС 425М. Записано 2008 року. Манжос Марія Сидорівна. Полтавська область, Хорольський район, Шишаки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
