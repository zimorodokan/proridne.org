<!--#include virtual="/-/inc/general__page_start.inc" -->
<title>Як циган у мельника зятем став ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган у мельника зятем став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган у мельника зятем став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган у мельника зятем став <br><span class="article__headerDescription">Українська народна казка Гуцульщини</span></h1>
	<p>Був у однім селі млин, а в ньому мельник, його жінка і дочка. І в тому селі був панський двір. І пан дуже погано дивився на мельника, бо хто до цего мельника приходив молоти, то міг прийти додому без коней, без воза і без муки. Пан хотів змолоти пшениці. Нагрузив повну фіру і післав одного фірмана, щоби змолов. І фірман вернувся без воза, без коней і без пшениці. Тоді скликав пан усіх своїх фірманів. Він мав їх щось з дванадцять.</p>
	<p>— Хто поїде до мельника молоти? Бо оден уже вернувся від него без нічого.</p>
	<p>Встає циган і каже:</p>
	<p>— Я поїду.</p>
	<p>Наладували повний віз пшениці, і каже пан:</p>
	<p>— Сідай і дивись, би ти не приїхав без пшениці. Бо тоді тобі буде гірка година.</p>
	<p>Приїхав циган до млина. Він нічого не носить, бо там є люди, що носять, і сиплють, і мелють, і виносять на віз готове. А цигана забрав мельник до себе в хату. Лиш циган з собою батіг узяв. Зайшли вони в хату, входить кухарка й каже:</p>
	<p>— Що вам подати? Господар сказав:</p>
	<p>— Ти ж знаєш. Як учора подавала, так і сьогодні подавай. Принесли перше, друге і свіжого вина. Сіли, попоїли. Та й випив циган того вина. І сказав мельник:</p>
	<p>— Що, ви будете відпочивати?</p>
	<p>— Та можу трошки відпочити, — сказав циган.</p>
	<p>І циган заснув.</p>
	<p>Виспався добре циган, прокинувся. Заходить пан мельник.</p>
	<p>— Як виспалися?</p>
	<p>— Добре виспався.</p>
	<p>— А може, би ви щось їли?</p>
	<p>— Не, нічого не буду вже їсти, — каже циган. Заходить кухар.</p>
	<p>— Що, забрати цю їду?</p>
	<p>— Так, забирайте, — сказав господар, — нічого не будем їсти. І вийшов циган з мельником надвір. Заплатив циган гроші за меління.</p>
	<p>А в той час, коли кухар забирав їду, в ту кімнату зайшла мама й донька, і циган їх завидів.</p>
	<p>Мельник розпитує своїх людей:</p>
	<p>— Ну, як пшениця?</p>
	<p>— Добра.</p>
	<p>— Помололи?</p>
	<p>— Все помололи. А циган каже:</p>
	<p>— Пробачте, пане мельник. Я забув батіг, у кімнаті, де ми були. Циган пішов у хату, а там є мама й донька.</p>
	<p>— Я хочу взяти... А вони кажуть:</p>
	<p>— Ми нічого відци не даємо. Циган вийшов на поріг та й каже:</p>
	<p>— Пане мельник, ну як це? Жінка й донька не дають! Пан відти кричить, від воза:</p>
	<p>— Чому ви не даєте? Дайте йому!</p>
	<p>І циганови дали обі. Та й узяв він свій батіг. Циган прибіг до воза, за ліци&nbsp;<sup>*</sup>, скочив на фіру й поїхав. А мельник пішов до хати. Каже йому жінка:</p>
	<p>— Чорт би тебе побрав! Як ти міг сказати, щоби я дала й донька? Та вже я то я, а нащо донька?</p>
	<p>— Ви обі давали? — питає він.</p>
	<p>— А як же?</p>
	<p>Та й дочка зачала плакати. Та й каже:</p>
	<p>— Ви ж казали, щоб ми обі давали. Та як ви це так зробили? Мельник покликав своїх слуг і сказав упрягати в бричку пару коней. За кілька хвилин слуги прийшли й сказали, що бричка готова. Сідають пан і слуга на бричку. Приїхають до пана в двір, а циган уже приїхав і коні випрягли. Вже муку зняли, вже порожній віз. Мельник питає:</p>
	<p>— Де пан?</p>
	<p>Завели його до пана, поздоровкалися вони. І каже мельник:</p>
	<p>— Що це у вас за слуга? Де він є? Нехай прийде сюди. Прийшов циган. Питає пан:</p>
	<p>— Що ти там наробив, що мельник приїхав?</p>
	<p>— Я поганого нічого не робив, усе добре. А мельник каже:</p>
	<p>— Та як нічого поганого не робив, як він і жінку мою, і доньку використав?</p>
	<p>А пан сказав:</p>
	<p>— Як твоя жінка і твоя донька такі дурні, то мастіть собі голову. Якщо він щось поганого вам зробив, то я оплачу.</p>
	<p>— Та нема ще що оплачувати, бо ще нічого не видко.</p>
	<p>— Як буде щось поганого, скажете, та тоді будемо говорити. Від того часу пройшло шість місяців. Мельника жінка свариться з мельником. А дівчина мельника каже:</p>
	<p>— То файний циган.</p>
	<p>— Якщо файний циган, — каже мама, — то хай її, — чоловіче, бере, аби не знали люди, що таке сталося. Вдався циган — треба йти договорюватися з паном.</p>
	<p>Каже мельник:</p>
	<p>— Як таке діло, то я піду до пана. Пішов мельник до пана і говорить:</p>
	<p>— Може би ви мені цего цигана відпустили? А пан каже:</p>
	<p>— Треба запитати цигана, що він скаже. Прикликали цигана, а циган каже:</p>
	<p>— Як ви хочете, то я би пішов. То файна дівка.</p>
	<p>— Як так, то я відпускаю, — сказав пан.</p>
	<p>Забирає мельник цигана. А дівчина як увиділа здалеку, що батько йде з циганом, то аж підскочила з радости.</p>
	<p>Та й вони живуть, та й хліб жують. Та й пішли на Вижницю, та купили горнець, та й цій байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Лі́ци — віжки.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Тюдів, Косівського району, Івано-Франківської області 4 січня 1994 року Кобзюк Іван Ко́зьмович (1922 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
