<!--#include virtual="/-/inc/general__page_start.inc" -->
<title>Рукавичка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів), Полтавщини «Рукавичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Рукавичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка про тварин</span></h1>
	<p>Був собі дід та загубив рукавичку. От біжить мишка, улізла в ту рукавичку та й сидить.</p>
	<p>А це скаче жабка та й каже: «Хто, хто у цій рукавичці?» — «Мишка-скряботушка. А ти хто?» — «Жабка-скрекотушка. Пусти і мене». — «Іди».</p>
	<p>От біжить зайчик та й каже: «Хто, хто у цій рукавичці?» — «Мишка-скряботушка й жабка-скрекотушка. А ти хто?» — «Зайчик-лапанчик. Пустіть і мене». — «Іди».</p>
	<p>Коли це біжить лисичка: «Хто, хто у цій рукавичці?» — «Мишка-скряботушка, жабка-скрекотушка і зайчик-лапанчик. А ти хто?» — «Лисичка-сестричка. Пустіть і мене». — «Іди».</p>
	<p>От вони сидять. Біжить вовчик і питає: «Хто, хто у цій рукавичці?» — «Мишка-скряботушка, жабка-скрекотушка, зайчик-лапанчик та лисичка-сестричка. А ти хто?» — «Вовчик-братик. Пустіть і мене». — «Іди».</p>
	<p>Коли йде ведмідь, гуде і питається: «Хто, хто в цій рукавичці?» — «Мишка-скряботушка, жабка-скрекотушка, зайчик-лапанчик, лисичка-сестричка і вовчик-братик. А ти хто?» — «Ведмідь-набрідь. Пустіть і мене в рукавичку». — «Іди». От і той уліз.</p>
	<p>Біжить кабан: «Хро-хро-хро! Хто, хто в цій рукавичці?» — «Мишка-скряботушка, жабка-скрекотушка, зайчик-лапанчик, лисичка-сестричка, вовчик-братик і ведмідь-набрідь. А ти хто?» — «Кабан-неклан. Пустіть в рукавичку і мене». — «Іди». От і той уліз, та й сидять. 1</p>
	<p>Коли це іде стрілець. Бачить, що рукавичка ворушиться. Він як стрельне — аж там от скільки шкур!</p>

	<figure class="illustration">
		<img class="illustration__image" loading="lazy" decoding="async" src="/-/i/Рукавичка — 01.png" alt="РУКАВИЧКА — Українська Народна Казка Про Тварин" title="РУКАВИЧКА — Українська Народна Казка Про Тварин">
		<figcaption class="illustration__caption">РУКАВИЧКА — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Рукавичка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 282. Зап. Панас Мирний у м. Миргороді Полтавської губ. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., II, стор. 1—2. Паралелі: Харьковский сборник. Литературно-научное приложение к «Харьковскому календарю», вып. 1—12, Харьков, 1887—1898., вып. 12, 1898, стор. 100; Грінченко. 1907, стор. 5—7; Молода Україна. Часопис для дітей старшого й меншого віку. К., 1908—1914., 1909, № 2, стор. 27—29; Українські народні казки, легенди, оповідання і речитативні вірші для дітей. Підібрали і впорядкували М. В. Нагорний, М. Ф. Ісірович, Г. С. Сухобрус, Л. К. Данилюк, К., 1939., стор. 164—165; Афанасьєв, стор. 125—127; Сборник великорусских сказок архива Русского географического общества. Издал А. М. Смирнов, вып. 1, 2, Пг., 1917., стор. 411; Северные сказки. Сборник Н. Е. Ончукова, СПб., 1909., стор. 324—325, 487; Указатель сюжетов. [Составил В. Я. Пропп]. — Народные русские сказки А. Н. Афанасьева. В трех томах, т. 3, М., 1958., стор. 463—464; Л. Г. Бараг, Восточнославянские сказки, их взаимосвязи и национальное своеобразие. — Эпические жанры устного народного творчества, Уфа, 1969, с. 75—240. стор. 184; Казкі пра жывёл і чарадзейныя казкі. Складальнік К. П. Кабашнікаў, Мінск, 1971., стор. 260—266</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка про тварин</span></h1>
	<p>Ішов дід лісом, а за ним бігла собачка, та й загубив дід рукавичку. От біжить мишка, улізла в ту рукавичку та й каже:</p>
	<p>— Тут я буду жити!</p>
	<p>Коли це жаба плигає та й питає:</p>
	<p>— А хто, хто в цій рукавичці?</p>
	<p>— Мишка-шкряботушка. А ти хто?</p>
	<p>— Жабка-скрекотушка. Пусти й мене!</p>
	<p>— Іди!</p>
	<p>От уже їх двоє. Аж біжить зайчик, прибіг до рукавички та й питає:</p>
	<p>— А хто, хто в цій рукавичці?</p>
	<p>— Мишка-шкряботушка, жабка-скрекотушка. А ти хто?</p>
	<p>— А я зайчик-побігайчик. Пустіть і мене!</p>
	<p>— Іди!</p>
	<p>От уже їх троє. Коли це біжить лисичка та до рукавички:</p>
	<p>— А хто, хто в цій рукавичці?</p>
	<p>— Мишка-шкряботушка, жабка-скрекотушка та зайчик-побігайчик. А ти хто?</p>
	<p>— А я лисичка-сестричка. Пустіть і мене!</p>
	<p>— Та йди!</p>
	<p>Ото вже їх четверо сидить. Аж суне вовчик та й собі до рукавички, питається:</p>
	<p>— А хто, хто в цій рукавичці?</p>
	<p>— Мишка-шкряботушка, жабка-скрекотушка, зайчик-побігайчик та лисичка-сестричка. А ти хто?</p>
	<p>— Та я вовчик-братик. Пустіть і мене!</p>
	<p>— Та вже йди!</p>
	<p>Уліз і той, — уже їх п’ятеро. Де не взявся — біжить кабан:</p>
	<p>— Хро-хро-хро! А хто, хто в цій рукавичці?</p>
	<p>— Мишка-шкряботушка, жабка-скрекотушка, зайчик-побігайчик, лисичка-сестричка та вовчик-братик. А ти хто?</p>
	<p>— Хро-хро-хро! А я кабан-іклан. Пустіть і мене!</p>
	<p>— Оце лихо! Хто не набреде, та все в рукавичку! Куди ж ти тут улізеш?</p>
	<p>— Та вже влізу, — пустіть!</p>
	<p>— Та що вже з тобою робити, — йди!</p>
	<p>Уліз і той. Уже їх шестеро, уже так їм тісно, що й нікуди. Коли це тріщать кущі, вилазить ведмідь та й собі до рукавички, реве й питається:</p>
	<p>— А хто, хто в цій рукавичці?</p>
	<p>— Мишка-шкряботушка, жабка-скрекотушка, зайчик-побігайчик, лисичка-сестричка, вовчик-братик та кабан-іклан. А ти хто?</p>
	<p>— Р-р-р! Як вас багато! А я ведмідь-набрідь. Пустіть і мене!</p>
	<p>— Куди ми тебе пустимо, коли й так тісно?</p>
	<p>— Та якось будемо.</p>
	<p>— Та вже йди, тільки скраєчку.</p>
	<p>Уліз і ведмідь — семеро стало, та так же тісно, що рукавичка ось-ось розірветься.</p>
	<p>Коли це дід оглядівся, — нема рукавички. Він тоді назад — шукати її, а собачка попереду побігла. Бігла, бігла, бачить — лежить рукавичка і ворушиться. Собачка тоді: «Гав-гав-гав!»</p>
	<p>Звірі як злякаються, як вирвуться з рукавички, — так усі й порозбігалися лісом. Прийшов дід та й забрав рукавичку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Українські народні казки про тварин. — К.: Україна, 2004. — 192 с: іл.</p>
			<p>Художник ілюстрацій К. Шалварова</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>122 (6523). Рукавичка. СУС 283В*. Записано 2009 року. Панасюк Галина Омелянівна (1947). Вінницька область, Калинівський район, Павлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Полтавщини</span></h1>
	<p>Жив собі один чоловік. Пішов він раз взимку в ліс по дрова. Коли ж ішов додому, то загубив рукавичку. Не помітив та й пішов собі далі.</p>
	<p>Коли це біжить мишка-шкряботушка.</p>
	<p>— О, яка гарна рукавичка, — каже, — буду тут жити!</p>
	<p>Влізла, та й сидить. Коли це скаче жабка-скрекотушка. Побачила вона рукавичку та й каже:</p>
	<p>— Хто, хто в рукавичці живе?</p>
	<p>— Я, — відповіла мишка-шкряботушка, — а ти хто?</p>
	<p>— А я — жабка-скрекотушка. Пусти мене до себе.</p>
	<p>— Ну добре, залазь.</p>
	<p>Коли це біжить зайчик-побігайчик.</p>
	<p>— Хто, хто в рукавичці живе? — питає.</p>
	<p>— Мишка-шкряботушка і жабка-скрекотушка.</p>
	<p>— Візьміть і мене, — каже зайчик.</p>
	<p>— Залазь.</p>
	<p>Стали вони жити втрьох. Коли це біжить лисичка-сестричка.</p>
	<p>— Хто, хто в рукавичці живе? — каже.</p>
	<p>— Мишка-шкряботушка, жабка-скрекотушка, зайчик-побігайчик.</p>
	<p>— Візьміть і мене, — каже лисичка.</p>
	<p>Стали вони жити вчотирьох. Коли це біжить вовчик-братик.</p>
	<p>— Хто, хто в рукавичці живе? — питає.</p>
	<p>— Мишка-шкряботушка, жабка-скрекотушка, зайчик-побігайчик, лисичка-сестричка.</p>
	<p>— Пустіть і мене.</p>
	<p>— Та тісно вже, нікуди, — відповідають.</p>
	<p>— Ну, будь ласка.</p>
	<p>— Добре, залазь.</p>
	<p>Вліз вовчик, а рукавичка трохи не лопнула. Коли це іде ведмідь-набрід.</p>
	<p>— Хто, хто в рукавичці живе? — питає.</p>
	<p>— Мишка-шкряботушка, жабка-скрекотушка, зайчик-побігайчик, лисичка-сестричка, вовчик-братик.</p>
	<p>— Візьміть і мене, — каже ведмідь.</p>
	<p>— Та нікуди, і так тісно.</p>
	<p>Та ведмідь таки почав лізти в рукавичку. Тріщить вона!</p>
	<p>А чоловік тим часом, вийшовши з лісу, згадав, що загубив рукавичку і послав собаку її шукати. Ось біжить він, біжить, бачить, ведмідь лізе в рукавичку.</p>
	<p>Загавкав собака, порозбігались мишка-шкряботушка, жабка-скрекотушка, зайчик-побігайчик, лисичка-сестричка, вовчик-братик і ведмідь-набрід хто куди.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>35 (4618). Рукавичка. СУС 283В*. Записала Головня Марина (10 клас) 2008 року. Федорченко Єлизавета Іванівна (1939). Полтавська область, Лохвицький район, Безсали</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Полтавщини</span></h1>
	<p>Був собі дід та загубив одного разу рукавичку. От біжить мишка, улізла в ту рукавичку та й сидить. А це скаче жаба та й каже:</p>
	<p>— Хто, хто живе в цій рукавичці?</p>
	<p>— Мишка-шкряботушка! А ти хто?</p>
	<p>— Жабка-скрекотушка. Пусти і мене. Будемо вдвох жити.</p>
	<p>От біжить Зайчик та й каже:</p>
	<p>— Хто, хто у цій рукавичці живе?</p>
	<p>— Мишка-шкряботушка і жабка-скрекотушка. А ти хто?</p>
	<p>— Зайчик-пострибайчик. Пустіть і мене.</p>
	<p>— Іди. Будемо втрьох жити.</p>
	<p>Коли це біжить лисичка.</p>
	<p>— Хто, хто у цій рукавичці живе?</p>
	<p>— Мишка-шкряботушка, жабка-скрекотушка, зайчик-пострибайчик. А ти хто?</p>
	<p>— Лисичка-сестричка. Пустіть і мене.</p>
	<p>— Іди. Будемо вчотирьох жити.</p>
	<p>От вони сидять. Коли це біжить вовчик і питає:</p>
	<p>— Хто, хто у цій рукавичці живе?</p>
	<p>— Мишка-шкряботушка, жабка-скрекотушка, зайчик-пострибайчик, лисичка-сестричка. А ти хто?</p>
	<p>— Вовчик-братик. Пустіть і мене.</p>
	<p>— Іди. Будемо вп’ятьох жити.</p>
	<p>Коли це іде ведмідь і питається:</p>
	<p>— Хто, хто у цій рукавичці живе?</p>
	<p>— Мишка-шкряботушка, жабка-скрекотушка, зайчик-пострибайчик, лисичка-сестричка, вовчик-братик. А ти хто?</p>
	<p>— Ведмідь-набрід. Пустіть і мене в рукавичку.</p>
	<p>— Іди. Але у нас тісно.</p>
	<p>— Нічого.</p>
	<p>От і той заліз та й сидять. Коли це іде стрілець, бачить, що рукавичка ворушиться. Він як стрельне, аж там он скільки шкур.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>60 (4964). Рукавичка. СУС 283В*. Записала Непійко Галина 2008 року. Непійко Олена Володимирівна (1964). Полтавська область, Чутівський район, Нова Кочубеївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Полтавщини</span></h1>
	<p>Ішов дід лісом та й загубив рукавичку, а за ним бігла собачка Жучка.</p>
	<p>Лежить на дорозі рукавичка. Аж ось біжить мишка-норушка та й заховалася в рукавичку.</p>
	<p>— Тут я буду жити!</p>
	<p>Коли це плигає жабка та й питає:</p>
	<p>— А хто-хто в цій рукавичці живе?</p>
	<p>— Мишка-норушка. А ти хто?</p>
	<p>— Жабка-скрекотушка. Пусти й мене.</p>
	<p>— Заходь.</p>
	<p>От їх уже двоє. Коли біжить зайчик. Прибіг до рукавички та й питає:</p>
	<p>— А хто-хто в цій рукавичці живе?</p>
	<p>— Мишка-норушка, жабка-скрекотушка. А ти хто?</p>
	<p>— Зайчик-побігайчик. Пустіть і мене.</p>
	<p>— Заходь.</p>
	<p>Ось їх уже троє. Коли біжить лисичка та й питає:</p>
	<p>— А хто-хто в цій рукавичці живе?</p>
	<p>— Мишка-норушка, жабка-скрекотушка, зайчик-побігайчик. А ти хто?</p>
	<p>—Лисичка-сестричка. Пустіть і мене.</p>
	<p>— Заходь.</p>
	<p>Вже їх четверо стало. Ось суне до рукавички і вовчисько та й питає:</p>
	<p>— А хто-хто в цій рукавичці живе?</p>
	<p>— Мишка-норушка, жабка-скрекотушка, зайчик-побігайчик та лисичка-сестричка. А ти хто?</p>
	<p>—А я вовчик-братик. Пустіть і мене.</p>
	<p>— Заходь.</p>
	<p>Ось їх уже стало п’ятеро. Та ось де не візьмись біжить кабан-іклан.</p>
	<p>— А хто-хто в цій рукавичці живе? — питає.</p>
	<p>— Мишка-норушка, жабка-скрекотушка, зайчик-побігайчик, лисичка-сестричка і вовчик-братик. А ти хто?</p>
	<p>—Хрю-хрю-хрю! А я кабан-іклан. Пустіть і мене.</p>
	<p>— Та нас і так багато. Ти сюди не влізеш.</p>
	<p>— Та вже якось залізу, тільки пустіть.</p>
	<p>— Та вже залазь.</p>
	<p>Уліз і той, стало їх шестеро. Аж тріщить рукавичка. Коли це суне до рукавички ведмідь. Реве та й питається:</p>
	<p>— А хто-хто в цій рукавичці живе?</p>
	<p>— Мишка-норушка, жабка-скрекотушка, зайчик-побігайчик, лисичка-сестричка, вовчик-братик та кабан-іклан. А ти хто?</p>
	<p>—А я ведмідь-набрід. Пустіть і мене.</p>
	<p>— Та нас так багато. Ти сюди вже не влізеш.</p>
	<p>— Та я скраєчку.</p>
	<p>— Та вже залазь.</p>
	<p>Семеро їх вже стало в рукавичці. Ось-ось трісне рукавичка.</p>
	<p>А дід тим часом оглянувся і помітив, що загубив рукавичку. Вернувся назад і почав шукати. Собачка бігла попереду, побачила рукавичку і почала гавкати. Звірі злякалися, вискочили і порозбігалися. А дід забрав рукавицю і пішов додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>79 (4972). Рукавичка. СУС 283В*. Записала Володькіна В. В. 2008 року. Бугай Раїса Степанівна (1941). Полтавська область, Машівський район, Кошманівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Поділля</span></h1>
	<p>Єдногу разу пішов дідуньо в ліс за патичками і загубив рукавичку. Вот біжит мишка, влізла в ту рукавичку і сидит субі.</p>
	<p>Гаш тут скаче жабка і питає:</p>
	<p>— А хто, хто в рукавичці живе?</p>
	<p>— Я мишка-шкрабатушка. А ти хто?</p>
	<p>— А я жабка-шкрекотушка. Пусти і мене.</p>
	<p>— Іди.</p>
	<p>Тут біжит зайчик і каже:</p>
	<p>— А хто, хто в рукавичці живе?</p>
	<p>— Мишка-шкрабатушка, жабка-шкрекотушка. А ти хто?</p>
	<p>— А я зайчик-пубігайчик. Пустіть і мене.</p>
	<p>— Ну заходь.</p>
	<p>Тут біжит лисичка. Та й питає:</p>
	<p>— А хто, хто в рукавичці живе?</p>
	<p>— Мишка-шкрабатушка, жабка-шкрекотушка, зайчик-пубігайчик. А ти хто?</p>
	<p>— А я лисичка-сестричка. Пустіть і мене.</p>
	<p>— Ну заходь.</p>
	<p>Вот сидять вуни, гаш тут йде вовчик. Та й питає:</p>
	<p>— А хто, хто в рукавичці живе?</p>
	<p>— Мишка-шкрабатушка, жабка-шкрекотушка, зайчик-пубігайчик, лисичка-сестричка. А ти хто?</p>
	<p>— А я вовчік-братик. Пустіть і мене.</p>
	<p>— Заходь.</p>
	<p>Сидять вони, сидять, гаш тут йде-гуде ведмедик.</p>
	<p>— А хто, хто в рукавичці живе? — питає.</p>
	<p>— Мишка-шкрабатушка, жабка-шкрекотушка, зайчик-пубігайчик, лисичка-сестричка, вовчік-братик. А ти хто?</p>
	<p>— А я ведмідь-убрідь. Пустіть і мене.</p>
	<p>— Заходь.</p>
	<p>Вот сидять вони, сидять, гаш тут біжить кабан.</p>
	<p>— Хро-хро-хро! Хто, хто в рукавичці живе? — питає.</p>
	<p>— Мишка-шкрабатушка, жабка-шкрекотушка, зайчик-пубігайчик, лисичка-сестричка, вовчік-братик, ведмідь-убрідь. А ти хто?</p>
	<p>— А я кабан-іклан. Пустіть і мене.</p>
	<p>— Заходь.</p>
	<p>Вот сидять вони, сидять всі разом, в рукавичці гріються. Коли чуют, субачка гавкаї. Тий злякалися і пурузбігалися в ліс, бу думали, шо то охотники йдут. А то дід вернувся в ліс, бу загубив рукавичку, а субачку взяв за собою, щоб йому пумугала шукати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>162 (7873). Рукавичка. СУС 283В*. Записав Багазій Ярослав 2010 року. Покорська Мидора Андріївна (1921). Хмельницька область, Волочиський район, Писарівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Чернігівщини</span></h1>
	<p>Якось ішов дід лісом і загубив рукавичку. Бігла мишка, залізла в ту рукавичку і осталась там жить. Коли це стрибає жаба і каже:</p>
	<p>— Хто, хто в рукавичці живе?</p>
	<p>— Я мишка-норушка! А ти хто?</p>
	<p>— А я жабка-скрекотушка. Пусти мене до себе.</p>
	<p>І стали вони жити гуртом. Коли біжить зайчик. Побачив рукавичку і питає:</p>
	<p>— Хто, хто в рукавичці живе?</p>
	<p>— Мишка-норушка, жабка-скрекотушка. А ти хто?</p>
	<p>— А я зайчик-побігайчик! Пустіть мене до себе.</p>
	<p>І стали вони жить гуртом. Коли це біжить лисичка:</p>
	<p>— Хто, хто в рукавичці живе?</p>
	<p>— Мишка-норушка, жабка-скрекотушка, зайчик-побігайчик. А ти хто?</p>
	<p>— А я лисичка-сестричка! Пустіть мене до себе.</p>
	<p>І стали вони жить-поживать. Коли це біжить вовк:</p>
	<p>— Хто, хто в рукавичці живе?</p>
	<p>— Мишка-норушка, жабка-скрекотушка, зайчик-побігайчик, лисичка-сестричка. А ти хто?</p>
	<p>— А я вовчик-братик! Пустіть мене до себе.</p>
	<p>І стали вони жить-поживать. Коли це вилазить із кущів ведмідь:</p>
	<p>— Хто, хто в рукавичці живе?</p>
	<p>— Мишка-норушка, жабка-скрекотушка, зайчик-побігайчик, лисичка-сестричка, вовчик-братик.</p>
	<p>— А ти хто?</p>
	<p>А ведмідь і каже:</p>
	<p>— Я ведмідь-набрідь! Пустіть мене до себе.</p>
	<p>Коли це і дід із собачкою вертається. Полякалися звірі та й порозбігалися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>191 (4373). Рукавичка. СУС 283В*. Записано 8 січня 2008 року. Ярмак Єфросинія Савківна (1924). Чернігівська область, Ніжинський район, Черняхівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Чернігівщини</span></h1>
	<p>Жили дід і баба. От баба й каже:</p>
	<p>— Нема дров. Поїдь у ліс, нарубай та привези.</p>
	<p>От дід сів на коняку і поїхав. По дорозі загубив рукавичку. От уже дров нарубав і назад їде. А тим часом біжить лісом мишка — шкряботушка побачила рукавичку та й питає:</p>
	<p>— А хто, хто в теремочку живе?</p>
	<p>А їй ніхто не відповів. Мишка шусть і в рукавичку заховалася. Та й назвала рукавичку Теремок. От біжить жабка-скрекотушка та й кричить:</p>
	<p>— А хто, хто в теремочку живе?</p>
	<p>— Я — мишка — шкряботушка.</p>
	<p>— А я — жабка-скрекотушка. Пусти і мене.</p>
	<p>— Залазь, будемо жити разом.</p>
	<p>Залізла жабка в рукавичку. А тут біжить зайчик-побігайчик. Побачив рукавичку та й питає:</p>
	<p>— А хто, хто в теремочку живе?</p>
	<p>— Мишка — шкряботушка та жабка-скрекотушка. А ти хто?</p>
	<p>— А я зайчик-побігайчик.</p>
	<p>— Залазь, будемо утрьох жити.</p>
	<p>Заліз зайчик туди. От біжить і лисичка.</p>
	<p>— А хто, хто в теремочку живе?</p>
	<p>— Мишка — шкряботушка, жабка-скрекотушка, зайчик-побігайчик. А ти хто?</p>
	<p>— А я лисичка-сестричка. Пустіть і мене.</p>
	<p>Залізла в рукавичку і лисичка. А лісом біжить вовчик-братик та й гукає:</p>
	<p>— А хто, хто в теремочку живе?</p>
	<p>— Мишка — шкряботушка, жабка-скрекотушка, зайчик-побігайчик, лисичка-сестричка. А ти хто?</p>
	<p>— А я вовчик-братик. Давайте разом жити.</p>
	<p>Живуть вони усі разом. От іде кабан — іклан.</p>
	<p>— А хто, хто в теремочку живе</p>
	<p>— Мишка-шкряботушка, жабка-скрекотушка і зайчик-побігайчик, лисичка-сестричка. А ти хто?</p>
	<p>— А я кабан — іклан.</p>
	<p>— Залазь, будемо разом жити.</p>
	<p>От живуть всі разом. А тут біг лісом ведмідь, теж захотів з ними жити. Заліз у ту рукавичку, а вона розірвалася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>68 (4495). Рукавичка. СУС 283В*. Записано 2008 року. Кисіль Олена Іванівна (1944). Чернігівська область, Корюківський район, Буда</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Рукавичка <br><span class="article__headerDescription">Українська народна казка Чернігівщини</span></h1>
	<p>Йшов дід лісом, а за ним бігла собака, да й загубив дід рукавичку. От біжить мишка, залізла в тую рукавичку да й каже:</p>
	<p>— Тут я буду жити.</p>
	<p>Коли-то жаба скаче й питає:</p>
	<p>— А хто в цій рукавичці живе?</p>
	<p>— Мишка-шкряботушка. А ти хто будеш?</p>
	<p>— А я жаба. Впусти й мене!</p>
	<p>— Ну йди!</p>
	<p>От їх уже двоє. Коли-то біжить заєць, прибіг до рукавички и питає:</p>
	<p>— А хто в цій рукавичці живе?</p>
	<p>— Я мишка, а я жаба. А ти хто?</p>
	<p>— А я заєць. Пустіть і мене!</p>
	<p>— Йди.</p>
	<p>От їх уже троє. Коли-то біжить лисиця та й до рукавиці:</p>
	<p>— А хто-хто в цій рукавичці?</p>
	<p>— Я мишка, я жаба, а я заєць. А ти хто?</p>
	<p>— А я лисиця — сестриця. Пустіть і мене!</p>
	<p>— Та йди уже!</p>
	<p>От уже їх четверо сидить. Аж лізе вовк, та собі до рукавиці і питає:</p>
	<p>— А хто, хто в цій рукавичці?</p>
	<p>— Мишка, жабка, зайчик и лисичка. А ти ким будеш?</p>
	<p>— Да я вовчок! Пустіть і мене!</p>
	<p>— Да йди уже!</p>
	<p>Уліз уже і той, уже їх п’ятеро. Аж де не взявся — біжить кабан.</p>
	<p>— Хрю, хрю, хрю! А хто в цій рукавичці живе?</p>
	<p>— Мишка, жабка, зайчик, лисичка, вовчок. А ти ким будеш?</p>
	<p>— Хрю, хрю, хрю! А я кабан-іклан. Пустите і мене!</p>
	<p>— От горе! Хто не йде, то усе й у рукавичку! Куди ж ти тут улізеш?</p>
	<p>— Да уже якось улізу, пустіть!</p>
	<p>— Да уже йди, тільки скраю.</p>
	<p>Уліз і той, стало їх шестеро. Да уже так тісно, що рукавичка от-от розірветься.</p>
	<p>Коли це дід подивився — нема рукавички. Він тоді назад — шукати її, а собака спереду побігла. Бігла, бігла, бачить — лежить рукавичка і рухається. Собака тоді:</p>
	<p>— Гав, гав, гав!</p>
	<p>Усі як злякалися, як вибігли з рукавички, — так усі й розбіглися лісом. Прийшов дід да й забрав рукавичку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>92 (4533). Рукавичка. СУС 283В*. Записала Малоїд Світлана 2008 року. Малоїд Ганна Семенівна (1940). Чернігівська область, Новгород-Сіверський район, Грем’яч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
