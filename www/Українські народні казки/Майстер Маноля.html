<!--#include virtual="/-/inc/general__page_start.inc" -->
<title>Майстер Маноля ☼ Українська народна казка ☼ Народна творчість</title>
<meta name="Description" content="Українська народна казка Буковини «Майстер Маноля» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Майстер Маноля.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Майстер Маноля <br><span class="article__headerDescription">Українська народна казка Буковини</span></h1>
	<p>Був чоловік на ім’я Маноля — найбільший майстер на всю державу. А цар сказав, щоб на полі збудували великий будинок. Викликає цар майстра Манолю і каже йому, де і який дім треба побудувати. Дав майстрови народу, скілко було треба, і роблять вони. Але що вдень змурують, то вночі валиться. Робили вони довгий час і нічого не могли зробити. Що вдень змурують — вночі розвалиться.</p>
	<p>Сниться Манолі їдного разу сон. Якийсь чоловік у сні каже йому: «Нічого у вас не вийде, аж поки не замуруєте у мур живу людину. Хто перший прийде до вас рано на будову, того й замуровуйте». Встав рано Маноля та й розказує це всім робочим. І всі погодилися на це діло, бо не хотілося їм більше задурно робити. — Добре: хто перший прийде, того й замуруємо. Мурують вони і ждуть, хто перший прийде. Коли дивиться майстер Маноля — іде його жінка! Побачив він її здалеку, упав на коліна і зачав молитися, зачав просити в бога такого вітру, щоб вона впала і не могла туди прийти. Звіявся страшний вітер, і впала жінка, але не вертається додому, а повзе до них. Приповзла, схопили її майстри і замурували в мур. І три дні плакала вона в мурі та й просила: «Маноля, Маноля...» Але ніхто її не вирятував, і на четвертий день вона вмерла. Замурували вони її до кінця в мур, і більше вже мур не валився, і добудували вони той дім до кінця.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 27 червня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
