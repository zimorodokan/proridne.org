<!--#include virtual="/-/inc/general__page_start.inc" -->
<title>Лікар Всезнавця ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Лікар Всезнавця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лікар Всезнавця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лікар Всезнавця <br><span class="article__headerDescription">Українська народна казка Бойківщини</span></h1>
	<p>Був бідний Їван. І привіз він у місто до лікаря дров. Якесь там лошатище мав та й привіз ним дрова. Лікар у той час якраз обідав. А він став коло дверей та й задумався. Лікарева жінка приносить лікареви всякі смачні страви. Та й лікар обідає, а Їван стоїть коло дверей. Лікар його питається:</p>
	<p>— Що ти так, Їване, задумався?</p>
	<p>— Та що-м ся задумав? Байка, щоби вмер, коби-м хоч раз пообідав так, як ви.</p>
	<p>А лікар йому говорить:</p>
	<p>— Як ще раз привезеш мені дров, то я тобі дам документ, що ти будеш теж так файно обідати.</p>
	<p>— Що ви з мене зробите, пане лікарю, як я неграмотний? Я не вмію читати.</p>
	<p>— Я тобі, — говорить лікар, дам таку книжку, що хоч ти не вмієш читати, ти з малюнків будеш розказувати і вгадувати.</p>
	<p>Він привіз лікарю ще раз дров, і лікар дав йому таку книжку з малюнками. Він ту книжку тримає. Нарешті пропали в пана гроші, і хтось розказав панови, що є в такому й такому селі лікар Всезнавця з кижкою. І він може відгадати, де ті гроші є. пан післав по нього фіру, привезли його з жінкою. Він входить до хати і питається:</p>
	<p>— Пане, чого ви мене викликали?</p>
	<p>Пан розказує:</p>
	<p>— Пропала вмене каса з грішми. Мені сказали, що ви можете тоту касу з грішми віднайти.</p>
	<p>Він вийшов на подвір’я, подивився та й каже:</p>
	<p>— Віднайдемо, але треба зробити невеличку гостину.</p>
	<p>Пан пішов сказав кухарям, щоби зварили три страви. Вони зварили три страви, засадили людей за стіл.</p>
	<p>Приносить страву перший кухар. А він шепоче до жінки:</p>
	<p>— То перший потрав.</p>
	<p>А кухареві ся причуло, що то він перший крав. Другий кухар так само приніс другу страву. А він шепоче до жінки:</p>
	<p>— То є другий потрав.</p>
	<p>А кухар подумав, що «то він крав». Третій кухар приносить третю страву, а Всезнавця шепче до жінки:</p>
	<p>— То є третій потрав.</p>
	<p>А кухар подумав, що то він говорить про нього, що то він третій крав.</p>
	<p>Кухари розскочилися, порозбігалися, а лікар Всезнавця пішов надвір виймає свою книжку і шукає малюнків. І не може знайти того малюнка, що йому треба. Та й крикнув:</p>
	<p>— Де-сь ся дів? Вилізь звідти!</p>
	<p>А єден кухар був під тою бочкою, на яку він поставив книжку. Коли він крикнув: «Вилізь звідти!», кухар з-під бочки вискочив, а той його за рукав зловив і каже:</p>
	<p>— О, єден уже є.</p>
	<p>Тоді викликали постерункових, і вони призналися за гроші. Гроші віднайшли і віддали пану. І пан «лікареви» заплатив то, що вони договорилися, та й «лікар» мав за що файно обідати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>69 (2139). Лікар Всезнавця. СУС 1641. 11 січня 1990 р. Височанський Володимир, син Марії (1918). Львівська область, Турківський район, село Комарники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
