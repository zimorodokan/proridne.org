<!--#include virtual="/-/inc/general__page_start.inc" -->
<title>Як вовк куря висидів ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як вовк куря висидів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як вовк куря висидів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як вовк куря висидів <br><span class="article__headerDescription">Українська народна казка Гуцульщини</span></h1>
	<p>Був дідо та й баба, та й курочка ряба. Курочка знесла яєчко. А мишка бігла, хвостиком зачепила та й яєчко розбила. Дідо плаче, бабка плаче, а курочка кудкудаче:</p>
	<p>— Не плачте, дідику, не плачте, бабко, я вам ще знесу не таке яєчко, я вам ще краще знесу.</p>
	<p>Курочка знесла яєчко, а лисичка піддивилася та й прийшла, та курочку й яєчко вхопила. Курочку з’їла та й каже, що з яєчка треба висидіти куря. Питає лисичка:</p>
	<p>— Хто має сидіти?</p>
	<p>Скликала лисичка всіх звірів та й рахує: «Раз-два-три!» І за кожним разом показує на когось із звірів. І випало на вовка. Другий раз порахувала — знов випало на вовка. І третій раз порахувала, і знов на вовка випало. Вовк має сідати на яєчко.</p>
	<p>Сів вовк на яєчко та й гріє. А лисичка побігла десь, а потому приходить та й каже вовкови, щоби добре сидів. Би було куря. А вовк сидів, сидів та й зголоднів. Побіжить, трохи встарає щось їсти та й знов сідає, бо куряти не буде. Сидів він, сидів, чує, щось під ним кивається&nbsp;<sup>*</sup>. Він подивився, а то яйце розлупилося, і вже є куря. А лисичка каже:</p>
	<p>— Ти дивися, добре годуй куря, дозирай його, аби файне виросло.</p>
	<p>А куря каже до вовка:</p>
	<p>— Тату!</p>
	<p>— Я не тато, я вовк.</p>
	<p>— Хоч і вовк, але ти є тато, — каже куря.</p>
	<p>Підросло те куря. А то був кугутик. Та й каже той кугутик:</p>
	<p>— Тату, навчи мене піяти&nbsp;<sup>*</sup>. А вовк каже:</p>
	<p>— Де я вмію піяти? Я не вмію.</p>
	<p>— А ти таки навчи мене.</p>
	<p>Вовк став та й піє: «У-у-у, у-у-у». Та й каже: «Я не годен піяти». А кугутик підріс більший та й сам навчився піяти.</p>
	<p>Вовк пішов за поживою, а лисичка прийшла, вкрала кугутика та й заперла дома в клітку. Вовк прийшов, а кугутика нема.</p>
	<p>Пішов він до лисички, подивився. Лисички нема дома, лиш кугутик у клітці. То він узяв кугутика та й пішов додому. Та й уже ходив з кугутиком, все брав його з собою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Кива́тися — ворушитись.</p>
			<p><sup>*</sup> Пі́яти — кукурікати.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Долішній Спас, Косівського району, Івано-Франківської області 17 липня 1987 року Гаврилюк Одокія Лук’янівна (1907 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
