<!--#include virtual="/-/inc/general__page_start.inc" -->
<title>Як чоловік осліп і оглух ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як чоловік осліп і оглух» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік осліп і оглух.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік осліп і оглух <br><span class="article__headerDescription">Українська народна казка Закарпаття</span></h1>
	<p>Одна жінка хотіла отравити чоловіка. Полюбила леґіня й хотіла, щоби чоловіка не було, пішла до лікаря та просить:</p>
	<p>— Пане дохтор, дайте мені отрави.</p>
	<p>— А нащо?</p>
	<p>— Чоловік у ня такий старий. А лікар:</p>
	<p>— Кажіть йому, най він прийде до мене. Прийшов чоловік до лікаря.</p>
	<p>— Слухай, — повідає, — що то з твоєю жінкою? Вона хотіла би тя отравити. Скажи їй, най прийде ще раз до мене, — каже лікар. — А ти не бійся нич.</p>
	<p>Жінка прийшла, а лікар до неї:</p>
	<p>— Жінко, отрави я не маю. А ти вари йому чорні кури, та й він осліпне й оглухне. Та й добре буде.</p>
	<p>Вона прийшла додому, зарізала нараз чорну курку, зварила та дала йому їсти. І всі свої чорні кури порізала і він поїв. А тоді куповала чорні кури, і доти його догодовала, що він зробився дуже тучний. Та й каже він їй, що він уже осліп та оглух.</p>
	<p>Як жінка то вчула, стала вона з тим своїм леґіньом любитися явно. А його виводила вон як сліпого. Виведуть його, пороздіваються та й роблять, що хотять, бо він «не видить». А він усе видить.</p>
	<p>Вони пороздівалися й ходять голі по хижі, а він собі точить ножик. Вони того не видять, а він точить собі. Леґінь узяв його за руку та й веде вон, а вона дивиться та й сміється. Хлопець його вивів, а він мах ножиком і йому то відтяв. І хлопець пішов. А чоловік вернувся собі до хати та й ліг на піч.</p>
	<p>Вона вийшла рано вон, а в церкві дзвони дзвонять, бо той хлопець умер. А вона звідає:</p>
	<p>— Що, куме, дзвонять? Хто вмер?</p>
	<p>Їй кажуть, що той хлопець умер. А вона прийшла до хати та й реве, та й йойкає. Та й іде на похорон. А чоловік гладить її та й каже:</p>
	<p>— Доки я не сліпий був, я тебе честовав файно. А тепер я для тебе вмер.</p>
	<p>А як вона йшла, чоловік узяв ширіночку й то, що відтяв легіню, прив’язав їй до китиці на хустці. Вона прийшла з тим до церкви та й йойкає. А кума прийшла та звідає:</p>
	<p>— Кумо, що то так сміються люде? Що то там у вас? Вона пішла додому та каже чоловікови:</p>
	<p>— Доки ти не осліп, з мене ніхто не смішковався.</p>
	<p>А він уже підготовився. Він намочив у ропі мотуз і, як вона прийшла, добре її вибив, і зробилася з неї хороша жінка.</p>
	<p>— Ти думаєш, — питає, — що я осліп? Нє, я все видів. Отаке діло було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
