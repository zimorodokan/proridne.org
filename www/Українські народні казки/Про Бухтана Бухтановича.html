<!--#include virtual="/-/inc/general__page_start.inc" -->
<title>Про Бухтана Бухтановича ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Бухтана Бухтановича» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Бухтана Бухтановича.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Бухтана Бухтановича <br><span class="article__headerDescription">Українська народна казка Полтавщини</span></h1>
	<p>Поглянь у віконечко: що бачиш?</p>
	<p>А тоді, як повелителем був цар Горох, тут розкинулось безмежне поле. А серед того поля стояла піч, на ній лежав Бухтан Бухтанович. І добра ж у нього було — тільки курочка та півник. Курочка несла яєчка, а півник для свого господаря щоранку співав одну й ту ж пісеньку: ку-ку-рі-ку! Ось так і жили.</p>
	<p>Якось уночі прокинувся Бухтан Бухтанович від півникового крику. Глянув, а лисичка схопила півника і намагається дістати курочку. Стрибнув із печі — затремтіла земля. Встиг-таки богатир порятувати своїх улюбленців, міцно тримав у руках лисиччину задню лапу.</p>
	<p>— Мало тобі зайців, та мишей лісових? — загримів його могутній голос.</p>
	<p>— Відпусти мене, господарю, не губи, все віддам, що схочеш, виконаю всі твої бажання, — слізно просила розбійниця.</p>
	<p>Подумав-подумав Бухтан Бухтанович і забажалося йому одружитися із царівною.</p>
	<p>— Добре, — погодилась лисичка, — а чи є в тебе гроші?</p>
	<p>— Аж один п’ятачок, — усміхнувся богатир?</p>
	<p>Хитрунка, розмінявши п’ятака на дрібні копійки, подалася до царя Гороха і стала просити кухлик, щоб виміряти гроші Бухтана Бухтановича. Отримавши його, прибігла додому, мазнула копійку медом і приліпила на дно. Потім подалася до царя.</p>
	<p>— Мало кухлика, дай моєму богатирю мисочку, — просила ласкаво.</p>
	<p>Здивувався цар. Як це так? Живе в його царстві багач, а він ні сном, ні духом не знає! Дав лисичці мисочку, вона й туди копійку приклеїла. Поспішає до царя з проханням:</p>
	<p>— Дай відерце, мисочка теж малувата.</p>
	<p>Гукнув цар Горох своїм слугам, щоб принесли найбільше відро.</p>
	<p>— Я думаю, нарешті ти будеш задоволена.</p>
	<p>— Подивимось, — примовила хитрунка, — наперед говорити не буду.</p>
	<p>Знову повторила лисичка свою витівку.</p>
	<p>— Малувате відро, дай нам діжечку, — скромно опустила очі.</p>
	<p>Здивуванню царя не було меж: «Який багач! Хороший чоловік був би моїй доньці», — подумав цар і попросив лисичку привести до нього Бухтана Бухтановича.</p>
	<p>— Саме це нам і треба! — зраділа лисичка.</p>
	<p>Коли вони прийшли до палацу, то молоді одразу сподобалися одне одному. Одружилися і жили довго та щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>63 (4792). Про Бухтана Бухтановича. СУС —.Записав Руденко Максим 2008 року. Руденко Марія Дмитрівна. Полтавська область, Карлівський район, Володимирівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
