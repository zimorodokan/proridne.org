<!--#include virtual="/-/inc/general__page_start.inc" -->
<title>Коли збуваються мрії ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Коли збуваються мрії» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коли збуваються мрії.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коли збуваються мрії <br><span class="article__headerDescription">Українська народна казка Кіровоградщини</span></h1>
	<p>В одному мальовничому містечку, на березі швидкої і бурхливої річки, за столітніми соснами, на зеленому пагорбі, поплямованому різнобарвними квітами, стояв маленький чепурний будиночок. І жив у цьому будиночку звичайнісінький собі хлопчик. Звали хлопчика Івасем. І ніби нічого дивного: чемний та вихований, добрий учень і хороший друг. Та ось одна біда. Вважав Івась, що нічим не наділив його Бог, що ніби не вміє він скласти гарного вірша чи змайструвати якусь дотепну штучку або ж швидше всіх друзів промчати на велосипеді по крутому схилу.</p>
	<p>От одного ранку, прокинувшись і лежачи у ліжку, Івась згадував свій нічний сон. А снилося йому в ту ніч, що малював він веселу та швидку річку, що тікає десь далеко за місто, стрімкі схили з височезними дубами та соснами, синє небо з барвистою веселкою і прозорі краплинки дощу, що втішають місто після нічного сну.</p>
	<p>Недовго думаючи, Івась підхопився і стрімголов полетів до дідуся, бо пам’ятав, що у діда в світлиці стоїть мольберт і здоровезна коробка, наповнена маленькими тюбиками масляної фарби, а ще повний набір розкішних пензлів. І ще знав Івась, що дідусь не відмовить онукові, бо дуже любив він Івася.</p>
	<p>Як вітер, хлопець залетів до оселі і почав збиваючись розповідати дідусеві про сон і про те, що хоче він намалювати свою мрію.</p>
	<p>Звичайно, дідусь не заперечив. Легко, немов пташка в небі, літав пензлик Івася на папері, змішував неймовірні барви, вимальовував дивні створіння і. казкові чарівні ліси.</p>
	<p>За три години роботи, які для Івася пролетіли, мов хвилина, перед хлопчиком з’явилася прекрасна картина. Навіть дідусь здивувався, як-то воно гарно.</p>
	<p>А через тиждень у школі, де вчився Івась, відбулася виставка, на якій картину його викупили люди, що допомагають дітям, які потребують лікування.</p>
	<p>Таким чином, зрозумів наш Івасик, що в цьому житті кожній людині Бог наділяє свій єдиний дар, той, який на все життя. Тільки його потрібно знайти.</p>
	<p>І от зараз наш Івасик уже Іван Романович, і картини його відомі майже на весь світ. А та перша картина повернулася до школи, де вчився наш Івасик, повернулася як вже здійснена мрія.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>62 (7944). Коли збуваються мрії. СУС —. Записала Чорноус Ілона 2010 року. Федорова Ганна Петрівна (1956). Кіровоградська область, Новомиргородський район, Новомиргород</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
