<!--#include virtual="/-/inc/general__page_start.inc" -->
<title>Лисиця і вовк ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця і вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і вовк <br><span class="article__headerDescription">Українська народна казка про тварин</span></h1>
	<p>Був дід та баба; була в їх курочка і півник. Курочка громадилася в сміттячку, а півник в колосках. Баба каже: «Принеси ти мені, курочко, маку, а ти, півнику, принеси борошна!» Принесли — спекли пиріжок та поклали на вікні, щоб охолонув. Дід пішов на гулянку, а баба по воду. Прибігла лисичка до вікна, взяла пиріжок, мак виїла, а пиріжок понесла пастушкам: «Нате вам пиріжок, а мені дайте два бички-третячки!» Вони дали, і лисичка запрягла їх в повозочку та й їде собі по дорозі.</p>
	<p>Іде вовчик та й каже: «Лисичко-сестричко, я покладу на возик лапку!» — «Еге! Щоб возик поламався?!» — «Та чого там він поламається!» — «Та клади!» Їде, їде. «Лисичко-сестричко, я покладу другу!» — «Еге! Щоб возик поламався?!» — «Та чого там він поламається!» — «Та клади!» Їде, їде. «Лисичко-сестричко, я покладу третю!» — «Еге! Щоб возик поламався?!» — «Та чого там він поламається!» — «Та клади!» Їде, їде. «Лисичко-сестричко, я покладу й четверту!» — «Еге! Щоб возик поламався?!» — «Та чого там він поламається!» — «Та клади!» Їде, їде. «Лисичко-сестричко, я покладу хвостик!» — «Еге! Щоб возик поламався?!» — «Та чого там він поламається!». — «Та клади!» Їде, їде. «Лисичко-сестричко, я сам ляжу!» — «Еге! Щоб возик поламався?!» — «Та чого там він поламається!». — «Та ляж». Їде, їде, а возик трісь. «Ага! Возик поламався», — каже лисичка. «Це я горіх злущив», — отвіча вовчик. Іде, їде, а возик трісь. «Ага! Возик поламався». — «Це я горіх злущив». їде, їде, а возик трісь-трісь та поламався.</p>
	<p>Послав вовчик лисичку ліс рубать — возик починять. Вернулась лисичка, видить: нема ні вовчика, ні волів, тільки возик поломаний лежить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця і вовк. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 158. Зап. І. Бессараба в Олександрійському пов. Херсонської губ. від С. Щуковського. Час запису не зазначений. Материалы для этнографии Херсонской губернии. Собрал И. В. Бессараба, Пг., 1916., стор. 55—56.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
