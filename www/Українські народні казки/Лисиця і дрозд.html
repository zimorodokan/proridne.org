<!--#include virtual="/-/inc/general__page_start.inc" -->
<title>Лисиця і дрозд ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Лисиця і дрозд» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і дрозд.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і дрозд <br><span class="article__headerDescription">Українська народна казка Бойківщини</span></h1>
	<p>У лісі була глибока яма, виверть, що вода висукала. Надійшов зайчик і впав у тоту яму. І нікуди не вилізе, бо глибоко. Підійшла й лисичка і тоже впала в ту яму. Надійшов медвідь і впав у ту яму тоже. Сидять вони там, поголодніли і кажуть:</p>
	<p>— Нам треба когось з’їсти, бо ми дуже голодні.</p>
	<p>Рішають з’їсти зайчика. А що з зайчика? Він же маленький. З’їли його й голодні далі. Тоді лисиця береться до медведя. І загризла його. З’їла лисиця й медведя. І знову голодна. Дуже зголодніла. Дивиться, дроздик над тою ямою гніздечко має.</p>
	<p>— Дроздику, вирятуй мене з тої ями. А як не вирятуєш, то я твої дрозденята поїм.</p>
	<p>Носить дроздик патички в яму, носить, щоб лисичку вирятувати. Закидав яму, і лисичка з ями вискочила. А тоді каже:</p>
	<p>— Дроздику, нагодуй мене, бо я дуже голодна. А як ти мене не нагодуєш, то я твої пташенята поїм.</p>
	<p>Маленька дівчинка несла батькови в поле їсти. А дроздик наперед дівчинки. І все так близенько до неї, щоб дівчинка хотіла його зловити. Дівчинці важко було з кошиком бігти за дроздиком, положила вона кошичок на дорогу. Думала, що спіймає дроздика. Біжить за ним. А лисичка підбігла і з кошичка все поїла. Уже нагодував дроздик лисичку.</p>
	<p>Відтак каже лисичка:</p>
	<p>— Дроздику, дроздику, я дуже пити хочу. Напій мене.</p>
	<p>Віз дядько бочку води для людей на поле. А дроздик усе по ті бочці скаче та все «чирик-чирик», «чирик-чирик». А фірманови то надоїло, та й хотів він ударити дроздика патиком. Ударив патиком по бочці, обруч лопнув, і вода виллялася на дорогу. Лисичка підбігла і ся напила.</p>
	<p>Та й каже:</p>
	<p>— Дроздику, дроздику, зроби так, щоб я засміялася.</p>
	<p>А там бігали собаки. Дроздик скаче по дорозі, а собаки за ним, ходять його їмити. А він не дається. Собаки скачуть і не можуть його їмити. І лисичка насміялася з того.</p>
	<p>Та й каже:</p>
	<p>— Дроздику, дроздику, зроби так, щоб я поплакала. Тоді сіла, а дроздик зачав утікати від псів та й навів їх на лисичку. А пси її зловили і розірвали. І не поїла вона у дроздика пташенят.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Сопіт, Сколівського району, Львівської області 19 грудня 1990 року Колосовська Настя Дмитрівна (1921)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
