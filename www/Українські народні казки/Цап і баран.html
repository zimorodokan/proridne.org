<!--#include virtual="/-/inc/general__page_start.inc" -->
<title>Цап і баран ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Цап і баран» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цап і баран.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цап і баран <br><span class="article__headerDescription">Українська народна казка Кіровоградщини</span></h1>
	<p>Жили собі цап та баран. Одного разу вирішили вони піти в мандри. Взяли пусту торбу й вирушили.</p>
	<p>Йшли вони полем, коли дивляться, лежить вовча голова. Підняли вони ту голову та й кинули в торбу. От уже й звечоріло, притомилися вони, захотілося їсти.</p>
	<p>Коли дивляться, вдалині горить вогонь. Вирушили побратими на світло. Підходять ближче, аж бачать, вовки кашу варять. Злякалися цап та баран, але виду не подають. А вовки й кажуть:</p>
	<p>— О, каша вариться, а м’ясо саме прийшло.</p>
	<p>— А звідки ви знаєте, що у нас є м’ясо? — питає цап. — А витягни, баране, оту голову з торби.</p>
	<p>Баран достав вовчу голову, а цап каже:</p>
	<p>— Ти більшу дістань.</p>
	<p>Баран знову дістав ту саму голову. А цап знову:</p>
	<p>— Витягай ще більшу.</p>
	<p>Вовки злякалися та й повтікали. А цап з бараном поїли каші і полягали спати біля вогнища.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>174 (8068). Цап і баран. СУС 125. Записав Олійник Дмитро 2010 року. Олійник Тетяна Миколаївна (1973). Кіровоградська область, Голованівський район, Свірневе</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Цап і баран <br><span class="article__headerDescription">Українська народна казка Чернігівщини</span></h1>
	<p>Жили дід з бабою і мали цапа та барана. Раз цап заліз у город і начисто поїв усю капусту, а баран з ним. От старі і прогнали їх.</p>
	<p>Пішли вони в ліс. Ідуть бачать: лежить вовча голова, вони її взяли та й далі йдуть. Дивляться, а вовки кашу варять. Побачили цапа з бараном та радіють:</p>
	<p>— О, зараз м’яса поїмо!</p>
	<p>А цап і баран стали розповідати:</p>
	<p>— Ідемо ми, бачимо вовка. Піймали його і з’їли. От тільки голова зосталася.</p>
	<p>Вовки налякалися і повтікали. А цап з бараном наїлися і лягли спати. Вовки сидять і думають, що робити. Вирішили напасти на діда з бабою.</p>
	<p>Пішли вранці до їхньої хати, а цап з бараном якраз вирішили додому вернутися. Як побачили там вовків, то захотіли їх одігнати. Баран одягнув вовчу голову, а цап наставив роги. Вовки як таке побачили, так і рвонули до лісу.</p>
	<p>Дід з бабою так зраділи, коли побачили своїх тварин, що на радощах пробачили їм. Більше їх в ліс не проганяли.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>22 (4338). Цап і баран. СУС 125. Записано 2008 року. Коваленко Тетяна Григорівна (1932). Чернігівська область, Городнянський район, Старосілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
