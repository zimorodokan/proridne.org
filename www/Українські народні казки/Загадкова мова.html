<!--#include virtual="/-/inc/general__page_start.inc" -->
<title>Загадкова мова ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Загадкова мова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Загадкова мова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Загадкова мова <br><span class="article__headerDescription">Українська народна казка Чернігівщини</span></h1>
	<p>Жила собі дівчинка Марися та не було в неї нікого, не батьків, не родичів. Але була вона роботяща. А ось одного разу вона пішла в ліс до струмка, щоб набрати води. В лісі вона зустріла сивого дідуся. На дідусеві був солом’яний бриль, подерта сорочка, він був босий і тримав відро води. Марисі стало шкода дідуся і вона запропонувала йому допомогу. Дідусь подякував, і згодився. Ось вже дійшли вони до дідусевої хижки, як тут він промовив, що за допомогу дасть дівчинці винагороду. Марися сказала, що вона найщасливіша на всьому світі, бо любить природу і допомагає іншим, але їй нема з ким розмовляти бо вона не має рідних. Дідусь знову подякував за допомогу і загадав дівчинці загадку: яка мова в світі найгарніша?</p>
	<p>Дівчинка не замислюючись відповіла, що найкраща в світі мова — це мова пташок. Вона попрощалась з дідусем і пішла додому. Йдучи лісом, дівчинка почула шепіт і спитала, хто тут, але з її вуст лунала пташина мова. Марися зрозуміла, що неправильно відгадала дідусеву загадку. І за це він її так покарав. Прийшовши в село, дівчина ні з ким не розмовляла.</p>
	<p>Через три місяці дівчинка пішла в гай по дрова і випадково зустрілася з дідусем. Марисі знову стало шкода дідуся і вона допомогла нести дрова, які кожний селянин заготовляв на зиму. Ледве дійшовши до хижки дівчинка пташиним голосом сказала, що знає, яка мова найгарніша в цілім світі. Дідусь зацікавився яка ж саме. Знову пташиним голосом дівчина відказала, що найгарніша мова — це рідна мова, якої навчили батько та мати. З сумним обличчям Марися обернулась і через гай пішла додому. Спинилась біля струмка води напитись побачила дуже гарну квітку і сказала про це вголос. Тоді вона зрозуміла, що відгадала дідусеву загадку бо почала розмовляти людським голосом.</p>
	<p>Повернувшись додому Марися почала ще більше цінувати те, що має. Багато разів дівчина зустрічалась з дідусем і допомагала йому то воду донести, то дрова нести, то хмиз збирати, а потім перейшла до діда жити. Так у неї з’явилась рідня. А через декілька років вийшла Марися заміж за Гриця-коваля. І стали вони жити-поживати та добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>121 (4231). Загадкова мова. СУС —. Записано 2008 року. Яцина Ганна Михайлівна (1924). Чернігівська область, Козелецький район, Лихолітки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
