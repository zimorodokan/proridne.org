<!--#include virtual="/-/inc/general__page_start.inc" -->
<title>За золотим птахом ☼ Українська народна казка ☼ Народна творчість</title>
<meta name="Description" content="Українська народна казка Бойківщини «За золотим птахом» ☼ Український фольклор, усна народна творчість України">
<link rel="canonical" href="https://proridne.org/Українські народні казки/За золотим птахом.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">За золотим птахом <br><span class="article__headerDescription">Українська народна казка Бойківщини</span></h1>
	<p>Жив собі цар і мав трьох синів. І мав великий-великий сад. А в тім саду мав золоту прищепу. Коли доспіли на ній яблука, кожної ночі хтось одно яблуко крав. Каже цар синам: — Довартували би-сте, хто тото яблуко краде. Старший син каже: — Я йду, тату. Я буду вартувати.</p>
	<p>Пішов найстарший син вартувати. І заспав. Пробуджується, рахує яблука — нема одного. Рано пішов цар, порахував — нема.</p>
	<p>На другу ніч пішов другий син. Так само сталося з ним, як і з першим. Прийшов цар, рахує — нема яблука. На третю ніч іде наймолодший і каже цареви:</p>
	<p>— Я довартую.</p>
	<p>Пішов він собі ще за дня, нарубав корчів з тернини і зробив собі такий город. Сам заліз у середину того городу, так, що не має куди повернутися. Коли вночі здрімався, тернина його колола. І він не заспав.</p>
	<p>Аж прилітає золотий птах і хоче урвати яблуко. А він зачав птаха ловити. Зловив його, а птах вирвався з руки. Тілько перо лишилося в руці. Рано цар приходить і питається:</p>
	<p>— Довартував?</p>
	<p>— Довартував, — каже, — наші яблука краде золотий птах. От маєте, — каже, — знак золотого птаха.</p>
	<p>Цар каже:</p>
	<p>— Файне перо, але сам золотий птах — ще кращий. Тоти два старших сини кажуть:</p>
	<p>— Тату, ми найдемо золотого птаха.</p>
	<p>Цар дав їм грошей, кілько вони хотіли. Взяли вони собі по коневи і кажуть:</p>
	<p>— Може, ми за рік вернемося, може, швидше. Без золотого птаха не прийдемо.</p>
	<p>Та й поїхали. Недалеко від’їхали, може, кілометрів сто, стали в городі ночувати. Та й зачали грати в карти. Грали, грали, програли всі гроші, програли коні і з себе убрання і, нарешті, самі себе програли. І посадили їх в тюрму. Цар чекав-чекав, коли вони приїдуть, чекав цілий рік, а їх нема.</p>
	<p>Нарешті каже наймолодший син:</p>
	<p>— Тату, піду я шукати.</p>
	<p>— Не йди, сину, бо вже два пропали, та й ти пропадеш.</p>
	<p>— Ні, тату, — каже, — не пропаду я.</p>
	<p>Дав йому цар гроші, дав коня і він поїхав. Їде через той город, дивиться, його браття в тюрмі сидять, через вікно визирають. Він подумав: «Не буду я тут ночувати, бо й зо мною таке може ся стати».</p>
	<p>Поїхав за город, заїхав на пасовище, спутав коня, розсідлав його. Кінь собі пасе, а він поклав під корч сідло, ліг собі і спить. А рано пробуджується, дивиться за конем — нема коня. Бігав-бігав, шукав-шукав, та так і не найшов його. Іде далі, а назустріч йому — вовк. Питається його вовк:</p>
	<p>— Що ти шукаєш? Він відповідає:</p>
	<p>— Шукаю коня. Вовк йому каже:</p>
	<p>— Я з’їв твого коня.</p>
	<p>Він напудився і думає: «Як ти такого коня з’їв, то з’їш і мене». Питається ’го вовк:</p>
	<p>— Де ти їдеш?</p>
	<p>— Їду, — каже, — шукати золотого птаха. Вовк питається:</p>
	<p>— А ти знаєш, де? Він відповідає:</p>
	<p>— Не знаю.</p>
	<p>— Коли не знаєш, сідай на мене, бо, — каже вовк, — я знаю, де він є. Сів він на вовка, їдуть вони, їдуть далі в ліс. А в лісі великий город</p>
	<p>є. В тім городі — дім, коло того дому — стовп закопаний, на тім стовпі — золота клітка, і золотий птах там сидить. Вовк каже йому:</p>
	<p>— Іди бери золотого птаха. А золоту клітку аби-с не зачіпав.</p>
	<p>Він прийшов, подивився — золотий птах файний, а клітка іще краща. Зачав брати клітку, клітка задзвонила, виходить пан і питається:</p>
	<p>— Що тобі треба? Каже він:</p>
	<p>— Мені треба золотого птаха.</p>
	<p>— Іди приведи мені золотого коня — дам тобі золотого птаха.</p>
	<p>І нагнав його пан. А вовк чекає. Він прийшов, а вовк питається:</p>
	<p>— Ну що, взяв?</p>
	<p>— Ні, — каже, — не взяв. Золота клітка задзвонила, і пан мене нагнав.</p>
	<p>Розповідач З. Лучканич родом з Лемківщини (с. Ловжкця Сяноцького повіту), і в мовленні його є багато особливостей лемківської говірки.</p>
	<p>Вовк йому й каже:</p>
	<p>— Казав я тобі не брати клітку. Ну, ходім, — каже, — шукати золотого коня.</p>
	<p>Сідає він на вовка та й їдуть. Їдуть цілий день. Приїжджають перед вечором до великого дому. Коло того дому кінь прип’ятий. Вовк каже:</p>
	<p>— Дивися, іди й бери коня, а кантар аби-с не брав, бо кантар задзвонить — і вийде пан і нажене тебе.</p>
	<p>А він собі думає: «Як брати коня без кантаря?» Зачав брати з кантарем, а кантар задзвонив, пан вийшов і нагнав його. Але перше запитав:</p>
	<p>— Що ти хочеш?</p>
	<p>— Хочу золотого коня.</p>
	<p>— Іди й приведи мені золоту панну — дам золотого коня. Та й пішов він. Приходить г’вовкови, а вовк питається:</p>
	<p>— Де ж твій кінь?</p>
	<p>— Не дав, — каже.</p>
	<p>— Я тобі казав: «Не бери кантар». А що ж тобі сказав пан?</p>
	<p>— Сказав, аби я привів йому золоту панну, тоді дасть мені золотого коня.</p>
	<p>Вовк питається:</p>
	<p>— А ти знаєш, де вона жиє?</p>
	<p>— Не знаю. Вовк каже:</p>
	<p>— А я знаю. Сідай на мене.</p>
	<p>Сів він на вовка і поїхали. Їхали, їхали, надибають великий город. Дивляться — золота панна спацирує тротуаром. Вовк каже:</p>
	<p>— Тримайся за мене, підемо оба красти золоту панну. І далі:</p>
	<p>— ...Схопиш золоту панну та й сядеш з нею на мене. Так вони й зробили, і їм така штука вдалася.</p>
	<p>Але тому хлопцеви жаль віддавати золоту панну за золотого коня. Йдуть вони. Вже не їдуть, тілько йдуть, бо троє їх. Хлопець радиться з вовком:</p>
	<p>— Як би так зробити, аби не дати золоту панну за коня?</p>
	<p>Приїхали вони там, де золотий кінь є. Вовк каже хлопцеви і ті золоті панні:</p>
	<p>— Я зберуся за золоту панну.</p>
	<p>Золота панна дала вбрання, хлопець зібрав вовка. Він і каже:</p>
	<p>— Бери мене за передню ногу, а я буду йти задніми ногами.</p>
	<p>І хлопець з вовком пішли, а золота панна лишилася коло брами. Приводить хлопець «золоту панну», дає панови. Пан пішов, відчепив коня, і хлопець з конем пройшов через браму. Як «золота панна» увиділа, що той за брамою, то стрибнула і втекла від пана.</p>
	<p>Вже є золота панна, золотий кінь, ідуть вони брати золотого птаха. Ну як давати золотого коня за золотого птаха? Вовк каже:</p>
	<p>— Давай коня, і я йду з тобою, — каже вовк. — Як він припне коня, дасть тобі золотого птаха з кліткою, як ти будеш за брамою, я вкушу за задню ногу. Кінь ся напудить, відорветься і втече за браму.</p>
	<p>Так вони й зробили. Уже все є. Що хотів хлопець, то й має. Та й ідуть уже всі п’ятеро. Хлопець думає собі: «Золотого птаха татови, а золоту панну й золотого коня возьму собі». Ідуть вони, ідуть та й заходять на то пасовище, де вовк коня з’їв. Вовк і каже йому:</p>
	<p>— Я від тебе відхожу.</p>
	<p>Він зачав дякувати вовкови, що ’му поміг тото все найти. А вовк йому й каже:</p>
	<p>— Не дякуй, бо нема за що. Будеш дякувати другим разом.</p>
	<p>Та й пішов. А ті теж пішли. І заходить хлопець у той город, де його браття сиділи в тюрмі. Ну, а хлопець грошей не розминув, грошей мав много. Пішов до тюрми і питається:</p>
	<p>— Кілько треба заплатити за моїх братів?</p>
	<p>Викупив він своїх братів з тюрми і йдуть вони всі додому. Зайшли на одно поле, а на тім поли стояв дуб. Сіли під тим дубом відпочивати. Той хлопець пройшов велику дорогу і тото все крав, та й змучився. А тоти, що сиділи в тюрмі, мали часу виспатися й відпочити. Хлопець заснув, а браття відрубали йому голову, тому що він усе мав, а вони не мали. Зарубали і кинули його в кирницю. Кажуть тоти два золотій панні:</p>
	<p>— Як признаєшся кому, що ми таке зробили з братом, зробимо таке й з тобою.</p>
	<p>Найстарший брат каже золотій панні:</p>
	<p>— Розпишися своєю кров’ю.</p>
	<p>Вона врізала пальця і розписалася своєю кров’ю, що до смерти нікому не скаже.</p>
	<p>Прийшли вони аж до царя. Дали цареви золотого птаха з золотою кліткою. Іден узяв собі золоту панну, а другий — золотого коня. Але що з того? Золотий птах не співає, золота панна не говорить, золотому коневи ніхто не може їсти дати — бо хто прийде давати їсти, то кінь убиває його.</p>
	<p>Через якийсь час ішов тим полем, де вони відпочивали під дубом, вовк. І хотілося ’му пити. Пішов він до кирнички, дивиться — а в кирничці чоловік. Витягнув його, подивився, а то — той самий, що він йому допомагав. Тоді вовк його лишив і пішов шукати цілющої і живущої води. За пару день найшов її. Приніс він ту воду, приложив до тулуба голову, полляв тою водою — голова приросла, і він ожив. Каже йому вовк:</p>
	<p>— Що з тобою твої браття зробили! І далі:</p>
	<p>— ...Тепер мені можна подякувати.</p>
	<p>Подякував хлопець вовкови, і вони розійшлися. Пішов хлопець до свого батька царя, але перебрався на бідняка. Зайшов до царя та й проситься на роботу. Тоти два його браття кажуть:</p>
	<p>— Возьмім його. Най не сувається по вулиці, піде до стайні г’нашому коневи, і кінь його там шльопне.</p>
	<p>Взяли вони того хлопця. Він прийшов до стайні, кінь подивився і не б’є його. Хлопець коня погодує, напоїть, поїде ним на прогулянку. Тоді кажуть цареви:</p>
	<p>— Кілько наш кінь вибив людей, а його не зачіпає.</p>
	<p>А старий цар каже:</p>
	<p>— Приведіть мені його.</p>
	<p>Вони привели хлопця, цар подивився на нього і каже:</p>
	<p>— То ти, сину мій?</p>
	<p>— Я.</p>
	<p>І розказує хлопець, що браття з ним зробили. Цар не йме віри, що таке може зробитися. А хлопець каже:</p>
	<p>— Спитайте золотої панни. Вона вам розкаже. Цар закликав золоту панну, а вона й каже:</p>
	<p>— Не скажу я вам нічого, бо розписалася своєю кров’ю.</p>
	<p>Але її файно попросили, і вона все розказала, що браття зробили. Тоді цар дав приказ старших синів нагнати, і їх нагнали. А молодший оженився з золотою панною і жив з нею до смерти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Ясень, Рожнятівського району, Івано-Франківської області 26 січня 1994 року Лучканич Василь Павлович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
