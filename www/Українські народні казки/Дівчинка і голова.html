<!--#include virtual="/-/inc/general__page_start.inc" -->
<title>Дівчинка і голова ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Дівчинка і голова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дівчинка і голова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дівчинка і голова <br><span class="article__headerDescription">Українська народна казка Чернігівщини</span></h1>
	<p>Жила у світі жінка. В неї було дві дочки. Одну звали Килинка, другу — Христинка. Килинка була дуже гарна дівчинка, лагідна, роботяща. За що не візьметься, все зробить. Вона не боялася ніякої роботи. Слухалась матір, віталася з старенькими людьми і завжди допомагала їм. Христинка ж була дуже груба, жадібна і лінива. Стареньким людям і мамі завжди грубила і не слухалась, лінувалась. Раз мати і каже їм:</p>
	<p>— Ви б пішли до лісу і назбирали хмизу, бо нічим протопити піч.</p>
	<p>Килинка зразу погодилась, а Христинка ніяк не хотіла іти по хмиз. Таки Килинка умовила сестру і вона взяла мотузку і пішла разом з сестрою. Прийшли в ліс і стали збирати хмиз. Килинка назбирала в’язочку, зв’язала, а Христинка просиділа під деревом і дуже змерзла. Килинка навпаки розчервонілась бо їй було жарко. Вона трудилась. Дивляться сестри, а в лісі стоїть хатинка. От</p>
	<p>Христинка й каже:</p>
	<p>— Давай, Килинко, зайдемо до хати погріємось.</p>
	<p>Зайшли вони у хатинку, а там на підлозі лежить голова. Така велика та страшна, вуха великі, очі красні, волосся на голові в грязі. Килинка привіталася чемно з головою, а Христинка відвернулася і не дивиться на неї.</p>
	<p>Голова і каже:</p>
	<p>— Підніміть мене і посадіть на стілець, бо я дуже хочу їсти.</p>
	<p>Килинка підійшла до голови, підняла її, обмила, розчесала, посадила на стілець. Вона дуже боялась, але пересилила страх. Христина накричала на неї:</p>
	<p>— Що ти з нею возишся, я пішла додому!</p>
	<p>Грюкнула дверима і пішла. Килинка взяла свою в’язочку хмизу, внесла до хати, розтопила піч, зварила їсти і голову нагодувала, і положила у ліжко спати. Христина стала йти додому без хмизу, бо вона лінувалась збирати. На шляху в неї з’явились гадюки, та такі здорові та страшні, ноги їй обкручують і шию, от-от задушать. Кричить Христинка в лісі, а Килинка в хаті коло голови і не чує.</p>
	<p>Килинка й говорить:</p>
	<p>— Піду додому, бо мати жде, щоб ми принесли хмизу.</p>
	<p>Голова й каже:</p>
	<p>— Дівчинко, за твою доброту до мене я віддячу.</p>
	<p>Голова дала їй торбинку, а в ній повно золота. Вона поцілувала голову і пішла. Дивиться на дорозі лежить Христинка, змії її от-от задушать. Стала Килинка відганяти їх, а вони чіпляються. Злякалась Килинка, плаче. Де взялась голова і каже:</p>
	<p>— Килинко я тобі допоможу.</p>
	<p>Христинці це зробила голова за те, що вона лінива і не хотіла допомогти голові. Це стало для неї уроком на все життя, Голова підсадила Килинці в’язочку, поцілувала дівчина голову і вони пішли. Голова собі покотилася в хатинку. Килинка сіла відпочити, та показала Христинці торбинку з золотом. Христинка побачивши сказала, що надалі буде такою як Килинка: роботящою і лагідною. І</p>
	<p>пішли вони разом додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (4214). Дівчинка і голова. СУС 480. Записано 2008 року. Чернуха Валентина Денисівна (1938). Чернігівська область, Козелецький район, Данівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
