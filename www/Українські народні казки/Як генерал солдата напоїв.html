<!--#include virtual="/-/inc/general__page_start.inc" -->
<title>Як генерал солдата напоїв ☼ Українська народна казка ☼ Народна творчість</title>
<meta name="Description" content="Українська народна казка Буковини «Як генерал солдата напоїв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як генерал солдата напоїв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як генерал солдата напоїв <br><span class="article__headerDescription">Українська народна казка Буковини</span></h1>
	<p>Їден генерал любив бити солдатів, щоб не пили горівку. Котрий зайде в забігайлівку, а генерал і собі заходи та й питає його: — П’єш водку? Солдат мовчить. А генерал наливає йому стакан горівки:</p>
	<p>— На, пий.</p>
	<p>Солдат вип’є, а генерал його в морду, щоби більше не пив. А їден солдат був якийсь такий, що його мали за дурного, та й каже той солдат товаришам:</p>
	<p>— Он дураков бйот.</p>
	<p>А солдати кажуть йому:</p>
	<p>— Як ти підеш туди, то й тебе, дурня такого, наб’є добре. А він їм:</p>
	<p>— Як буде мене бити, то я ставлю бутель горівки, а як не буде бити, — ви мені.</p>
	<p>— Добре.</p>
	<p>Пішов той солдат у забігайлівку, а за ним післали ще їдного солдата, щоб той видів, чи буде генерал бити, чи не буде. Зайшли вони туди, а генерал там. Та й питає солдата:</p>
	<p>— Откуда ти, куда і зачем прішол? А солдат йому:</p>
	<p>— Із казарми в трахтір по водку, ваше превосходітєльство. А генерал:</p>
	<p>— Водку любиш?</p>
	<p>— Так точно, люблю, но нє за што випіть. Якби хто дав, то я би випив.</p>
	<p>Генерал каже:</p>
	<p>— Я дам тобі.</p>
	<p>Та й говорить до трахтирщика:</p>
	<p>— Дай йому сто п’ятдесят.</p>
	<p>Той налляв сто п’ятдесят грам. Солдат взяв горівку і каже:</p>
	<p>— Здравія желаю, ваше превосходітєльство!</p>
	<p>І перекинув стакан собі в писок. Генерал питає:</p>
	<p>— Ну як, добра? А солдат каже:</p>
	<p>— Да не розібрав, ваше превосходітєльство. Ще би їдну випив.</p>
	<p>— Налєй єму єщо адін, — каже генерал до трахтирщика. Солдат хльобнув і другий стакан. Генерал питає:</p>
	<p>— Ну як?</p>
	<p>— Ще би їдну хльобнув, якби дали.</p>
	<p>— Налєй єму єщо стакан тово спірту на дев’яносто шесть. Солдат хльобнув і тото. Генерал знов питає:</p>
	<p>— Ну як?</p>
	<p>А солдат закочує рукави і перевертає очі.</p>
	<p>— Охота дратса, ваше превосходітєльство.</p>
	<p>А той солдат був такий здоровенний. Генерал напудився та й шукав дверей, куди би борше втекти. Генерал утік, а солдат до товариша:</p>
	<p>— Давай бутель горівки.</p>
	<p>Та й пішов з піснею в казарму.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Нелипівці, Кельменецького району, Чернівецької області 13 листопада 1979 року Твердохліб Петро Николайович (1904)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
