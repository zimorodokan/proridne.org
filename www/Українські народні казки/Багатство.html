<!--#include virtual="/-/inc/general__page_start.inc" -->
<title>Багатство ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Багатство» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Багатство.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Багатство <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись ледар. Одного разу прийшов він до мудреця та й каже:</p>
	<p>— Батьку! У мене нема ні хліба, ні одягу. Мені нічого їсти і нема що одягнути. Зовсім я знесилився і не знаю, що робити. Куди мені йти, кому жалітися?</p>
	<p>— Ти бідний? — запитав його мудрець.</p>
	<p>— Так. Дружина та діти мої голодують, одягу в нас немає.</p>
	<p>— Добре, — сказав мудрець. — В такому разі продай мені свою праву руку. Я дам тобі за неї багато грошей. Скільки тобі дати за неї?</p>
	<p>— Ні, — заперечив ледар. — Рука мені самому треба. Хіба можна жити без руки? Як я буду заробляти на хліб? Ні, не продам!</p>
	<p>— Ну, тоді продай мені своє праве око, — запропонував йому мудрець.</p>
	<p>Ледар відмовився:</p>
	<p>— Для чого ж я буду продавати свої очі? Щоб осліпнути? Ні, не продам!</p>
	<p>— Ну, тоді продай мені одну ногу, — сказав мудрець.</p>
	<p>— Ногу?! Ні-і-і! — заперечив ледар. — Якщо я продам свою ногу, тоді ж я ходити не зможу!</p>
	<p>— Ну, а вуха? — запитав мудрець. — Продай мені свої вуха!</p>
	<p>— Вуха мені самому треба.</p>
	<p>— А рот? Продай мені свій рот! — попросив мудрець.</p>
	<p>— Як же я тоді буду говорити? Я навіть їсти не зможу! Рот мені потрібний.</p>
	<p>— Ну що ж ще? Продай ти мені свої зуби!</p>
	<p>— Зуби? Ні-і-і!</p>
	<p>— Ну, добре. Тоді ось що! Скільки заплатити за твій ніс?</p>
	<p>— Що ви? Як можна? Ні, ніс я також не продам!</p>
	<p>Мудрець подивився на ледаря та й каже:</p>
	<p>— Так що ж ти скаржишся на своє життя, якщо у тебе все є: і руки, і ноги, і зуби, і вуха, і очі, і ніс! Іди працюй! Головне в житті — здоров’я. Здорове тіло — це найбільше багатство. Іди і надалі ніколи не нарікай!</p>
	<p>З тих пір ледар почав працювати і годувати свою сім’ю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>156 (7358). Багатство. СУС —. Записала Одуд Оксана Сергіївна 2009 року. Науменко Катерина Трохимівна (1931). Дніпропетровська область, П’ятихатський район, Яковлівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
