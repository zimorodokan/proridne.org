<!--#include virtual="/-/inc/general__page_start.inc" -->
<title>Про кизил ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про кизил» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про кизил.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про кизил <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Цю казку розповіла мені мама, а їй бабуся, а тій — прабабуся.</p>
	<p>Було це дуже давно, тоді, коли прийшла на землю весна. Навкруги рослини зацвітали, бубнявіли бруньки, передвіщаючи урожай ягід. Люди почали хапати собі все підряд. Побачив бог, що на землі безлад, і наказав вибрати собі лише одне дерево. Наша прапрабабуся вибрала вишню. Чорт хотів усіх перехитрити. Він схопив дерево, яке зацвіло перше. Це був кизил. Чорт думав: «Зацвіло першим, то будуть перші ягоди. А перша ягода — це гроші».</p>
	<p>Наставало літо, достигали абрикоси, вишні, черешні, сливи, а кизил — зелений. Злиться чорт. Ось уже кизил почервонів, але ще кислий. Насміхаються люди над чортом, бо хотів перехитрить усіх, а залишився з носом.</p>
	<p>— Тоді самі збирайте урожай, — відмовив чорт.</p>
	<p>Коли прийшла осінь, то на кущах кизилу з’явилися чорні соковиті солодкі ягоди. Зібрали люди ягоди, продали. Ще більше розізлився чорт і зробив так, щоб наступного року вдвічі більше було врожаю. Люди зраділи, але не відчували це. Кизилу вродило багато. Люди зібрали його, продали і заробили грошей багато. Для такого врожаю сонце посилало більше тепла. За літо сонце втомилося, зносилося. І настала така холодна зима, що вимерзли у людей всі сади. Відтоді і виникло прислів’я: «Коли на кизилі великий урожай — буде холодна зима».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>131 (5337). Про кизил. СУС —. Записано при житті. Тараленко Якимина Язикіївна (1896). Черкаська область, Корсунь-Шевченківський район, Квітки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
