<!--#include virtual="/-/inc/general__page_start.inc" -->
<title>Сопілочка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Сопілочка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сопілочка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сопілочка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Батько дав двом синам завдання пасти поросят в садку і сказав:</p>
	<p>— Глядіть, бо як пориють садок, то я вас повбиваю!</p>
	<p>Пішли діти пасти. Там менший загрався, не вглядів за поросятами. Та й старший убив меншого і поставив на ньому сопілочку, пішов додому. А батько питає:</p>
	<p>— Де ж Ваня?</p>
	<p>— А я його убив.</p>
	<p>— Як ти його убив?</p>
	<p>— Ти сам сказав, що як садок поритий буде, то ти нас повбиваєш. А він не догледів.</p>
	<p>Побіг батько у садок, бачить сопілочка в землю встромлена і співає:</p>
	<p>Ой грай, грай, грай,</p>
	<p>Мого серденька не край.</p>
	<p>Мій братик мене вбив,</p>
	<p>За того кабанця, що в саду порив.</p>
	<p>Батько зрозумів, що то його син. Відкопав його, а той ще був живий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>117 (5150). Сопілочка. СУС — 780*. Записано 2008 року. Бабенко Катерина Григорівна (1914). Черкаська область, Жашківський район, Острожани</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Сопілочка <br><span class="article__headerDescription">Українська народна казка Полтавщини</span></h1>
	<p>Жив собі на світі бідний хлопчик-сирота. Була в нього маленька вбога хатинка. Заробляв собі на хліб тим, що пас у пана корів. А ще була у пана добра жінка-кухарка, яка дуже співчувала хлопчикові. Але взяти його до себе жити вона не могла, бо й сама була бідна.</p>
	<p>Цілими днями хлопчик пас панську худобу. Та одного разу трапилося нещастя: десь зникла корова. За це пан дуже розгнівався на пастушка, побив його і наказав, щоб він ішов шукати корову і без неї не вертався.</p>
	<p>Засмучений хлопчик пішов до кухарки і розповів їй про своє лихо. А вона йому й говорить:</p>
	<p>— Піди у ліс на галявину і подивись, що там відбувається.</p>
	<p>Так і зробив пастушок. Прийшовши на галявину, побачив там вогник. Підійшов ближче. Біля вогнища сиділи звірі, якийсь дідусь грав на сопілці. Серед звірів він упізнав і панську корову. Вирішив підійти ближче до вогнища. Але наступив на сухе листя, усі почули це і зникли. Не стало ні дідуся, ні звірів, один лише сучок під деревом лежить та панська корова стоїть. Забрав пастушок корову, привів до пана, а сам пішов до кухарки і розповів їй усе, як було. Вона й говорить йому:</p>
	<p>— Отой сучок під деревом, то сопілка, в яку перетворився дідусь. Піди знову в ліс, знайди той сучок і забери його собі. Тільки як візьмеш сучок у руку, то чимдуж біжи звідти і не обертайся, бо звірі тебе роздеруть.</p>
	<p>Приходить знову хлопчик на лісову галявину. Навкруг вогнища знову сиділи звірі, а дідусь грав на сопілці. Хлопчик знову наступив на сухе листя, всі почули це і зникли. Узяв пастушок сучок і побіг щосили.</p>
	<p>Прибіг додому, сів на порозі і заграв. Усі бур’яни навкруги зникли, а замість них квіти виросли, біля хати садок з’явився, а в самій хаті стало дуже гарно, на столі наїдків багато.</p>
	<p>Почув пан, як грав хлопчик на сопілці, прийшов до нього і почав просити, щоб той віддав йому сопілку. Проте пастушок не віддавав. Тоді пан побив хлопчика, забрав у нього сопілку і пішов геть. Прийшовши додому, заходився пан грати на сопілці.. І тут позбігались до його двору вовки, лисиці, кабани і роздерли пана.</p>
	<p>Тоді хлопчик забрав ту сопілку і помандрував по білому світі. Біля бідних хат зупинявся і грав на сопілці. І ставали ці люди жити заможно. А хлопчик і по цей день ходить по світі і бідним людям-добро робить.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>103 (4995). Сопілочка. СУС —, новотвір. Записала Іващенко Катерина 2008 року. Іваненко Антоніна Євдокимівна (1925). Полтавська область, Козельщинський район, Хорішки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
