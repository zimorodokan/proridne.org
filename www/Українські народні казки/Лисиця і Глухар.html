<!--#include virtual="/-/inc/general__page_start.inc" -->
<title>Лисиця і Глухар ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Лисиця і Глухар» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця і Глухар.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця і Глухар <br><span class="article__headerDescription">Українська народна казка Кіровоградщини</span></h1>
	<p>Сидів Глухар на дереві. По лісі гуляла Лисиця. Побачила вона Глухаря та й каже:</p>
	<p>— Здрастуй, Глухарю, друже мій! Як гарно ти співаєш! Оце почула та й прийшла тебе провідати.</p>
	<p>— Спасибі, — сказав Глухар.</p>
	<p>Лисиця притворилася, що нібито не чує, що Глухар сказав, та й каже:</p>
	<p>— Нічого не чую, друже мій. Ти краще злізь з дерева та поговоримо, походимо по траві.</p>
	<p>Глухар відповідає їй:</p>
	<p>— Боюсь по траві гуляти, бо там різні звірі ходять, які можуть мене з’їсти.</p>
	<p>— Я тебе не з’їм, — говорить Лисиця, — бо прийшов такий указ, щоб на всій землі був мир. Тепер уже звірі одне одного не будуть чіпати.</p>
	<p>— Це вже добре, що буде мир у лісі, але подивись кругом, бо там собаки біжать. По старому закону тобі втікати треба, але по новому — вже нічого боятися не треба.</p>
	<p>Лисиця хотіла тікати, а Глухар каже:</p>
	<p>— Ти не бійся нікого, адже собаки тебе чіпати не будуть.</p>
	<p>— А хто їх знає, що в них на умі, може, вони про указ не чули і нічого не знають.</p>
	<p>Сказала це Лисиця і побігла в ліс, а Глухар залишився живий-здоровий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>11 (7892). Лисиця і Глухар. СУС порівн. 105. Записав Кущенко Олександр 2010 року. Бульбак Тетяна Василівна (1948). Кіровоградська область, Олександрівський район, Розумівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
