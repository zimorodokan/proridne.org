<!--#include virtual="/-/inc/general__page_start.inc" -->
<title>Лисичка, тиква, скрипка та капкан ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Лисичка, тиква, скрипка та капкан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка, тиква, скрипка та капкан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка, тиква, скрипка та капкан <br><span class="article__headerDescription">Українська народна казка Полтавщини</span></h1>
	<p>Їхав чоловік дорогою та й загубив тиковку. Лежить вона просто неба та й гуде. Коли це біжить лисичка.</p>
	<p>— Бач, — каже, — реве, хоче злякати! От я тебе втоплю.</p>
	<p>Ухватила лисичка тиковку за мотузок, почепила на шию та й подалася до річки. Стала тиковку топити, а та набирається води та булькотить.</p>
	<p>— Ач, — каже лисичка, — ще й проситься! І не просися, не пущу!</p>
	<p>От як тиковка води вже набралася, то й потягла лисичку у воду.</p>
	<p>—Бач, яка, — обурилася лисичка. — То просилася, а це жартує. Пусти-но!</p>
	<p>Насилу руда од неї вирвалась. От біжить вона, аж лежить на дорозі скрипка та й гуде на вітрі.</p>
	<p>— Бач, — каже лисичка, — ангельський голосок, так чортова думка.</p>
	<p>Та й обминає її. Біжить далі, аж чоловік капкани поставив.</p>
	<p>— Бач, — каже, — які хитрощі-мудрощі повидумували. Хіба на них сісти не можна.</p>
	<p>Тільки сіла, а капкан її за хвіст хвать.</p>
	<p>— Бач, — каже, — яке, ще й держить.</p>
	<p>Аж ось до тих капканів і хазяїн іде.</p>
	<p>— Дивись, ще, може, і бить буде.</p>
	<p>А той чоловік узяв лисичку та й забрав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5 (4613). Лисичка, гарбуз, скрипка та капкан. СУС (68А). записав Сердюк Владислав (6 клас) 2008 року. Сотник Олена Олександрівна (1942). Полтавська область, Лохвицький район, Лохвиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
