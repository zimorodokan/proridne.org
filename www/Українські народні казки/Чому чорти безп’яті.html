<!--#include virtual="/-/inc/general__page_start.inc" -->
<title>Чому чорти безп’яті ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чому чорти безп’яті» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чому чорти безп’яті.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чому чорти безп’яті <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Це діло йде ще від створення світу. Як бог людей творив, то спершу створив він теля. Кинув його через тин — воно й побігло. За третім разом бог створив дитину. Став її кидати через тин, а мати як заплаче:</p>
	<p>— Господи милостивий, не кидай, бо воно маленьке, уб’ється!</p>
	<p>— Ну, коли тобі шкода його, то ти будеш глядіти його до трьох років.</p>
	<p>А чорт те все бачив і чув та й каже:</p>
	<p>— Дай я зроблю щось таке, щоб Божих людей поїло.</p>
	<p>І зробив він вовка. Дме-дме, а той ніяк не оживе. Коли ось іде бог. Чорт і давай його питати:</p>
	<p>— Що Ти таке робиш, що тільки надмеш, кинеш через тин, а воно й побіжить?</p>
	<p>— А кого ти зробив?</p>
	<p>— Вовка.</p>
	<p>— Гм, так ти відтягни його до кручі над річкою, стань поряд із ним та й кажи: «Устань, вовче, та з’їж чорта», а сам мерщій у воду плигай.</p>
	<p>Чорт послухався. Узяв вовка, притяг його до Дніпра, став поряд із ним та й каже:</p>
	<p>— Устань, вовче, та з’їж чорта!</p>
	<p>Вовк і схопився. Не встиг чорт і в воду плигнути, а він його за п’яти, та так і відкусив. І стали чорти безп’яті. Отут у них на балці саме й збіговище було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>9 (7157). Чому чорти безп’яті. СУС —. Записано 2009 року. Коренна Катерина Михайлівна (1927). Дніпропетровська область, Жовтневий район,</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
