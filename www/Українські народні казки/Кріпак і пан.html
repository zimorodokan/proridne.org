<!--#include virtual="/-/inc/general__page_start.inc" -->
<title>Кріпак і пан ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кріпак і пан» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кріпак і пан.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кріпак і пан <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Кажуть, начебто в давні часи людей судили не так, як тепер. Не було тоді ні суддів, ні закону. Як скаже пан, тому і бути. І за найменшу провину кріпака карали пани, як того бажали. Ніхто не вирішував, мала його провина чи велика. Панів це не цікавило. Кидали вони в шапку два папірці, на одному написано «помилувати», на іншому «покарати». От якого папірця виймав кріпак, так і мало статися.</p>
	<p>Якось один пан захотів засудити свого кріпака. І зібрав на суд всіх кріпаків.</p>
	<p>— Цей холоп, — мовив він, — кріпаків моїх бунтує, проти мене цькує!</p>
	<p>А своїм блазням наказав, щоб ті в шапку вкинули два папірці зі словами «покарати». Було багато товаришів у кріпака, вони йому розповіли про нечесність пана.</p>
	<p>— Пан наш підмінив папірці і на обох написано «покарати».</p>
	<p>Чоловік той і вусом не повів, але про себе задумався, що робити далі та й звернувся до пана.</p>
	<p>— Пане мій! Я завинив перед тобою і за це покараєш мене, але виконай мою останню волю. Благаю тебе! Так мені і вмерти не гріх.</p>
	<p>Пан подумав, що все одно помре цей бентежник, то чого б не потішити його перед смертю. І мовив:</p>
	<p>— Чого ж ти бажаєш?</p>
	<p>— Я пане, — мовив кріпак — попрошу тебе написати вільну кріпакам своїм, і землі їм дай по шматку. З такою грамотою в кишені і померти не страшно.</p>
	<p>«Все одно не потурбує мене більше», — подумав пан, та й мовив:</p>
	<p>— Добре, чоловіче, ось тримай цю грамоту.</p>
	<p>Поклав кріпак грамоту в кишеню, дістав з шапки папірець, поклав його в рот і з’їв. Пан аж очі витріщив, від побаченого. Довелося розкрити другий папірець. А на ньому написано «покарати». Пан розгубився, не знає що робити, як бути. І мовив до кріпака:</p>
	<p>— Ти вийняв папірець з словом «помилувати».</p>
	<p>І відпустив його. Так чоловік сам живий лишився і кріпакам волю й землю дав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>67 (5123). Кріпак і пан. СУС —. Записано 2008 року. Сидорчук Василь Андрійович (1932). Черкаська область, Монастирищенський район, Зюбриха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
