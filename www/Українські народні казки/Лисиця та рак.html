<!--#include virtual="/-/inc/general__page_start.inc" -->
<title>Лисиця та рак ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисиця та рак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисиця та рак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисиця та рак <br><span class="article__headerDescription">Українська народна казка про тварин</span></h1>
	<p>Біжить лисичка полем. Добігає до річки, аж дивиться — рак виліз з води на камінь та клешні точить, щоб гостріші були.</p>
	<p>— Здоров був, раче! — каже йому лисичка. — З тим днем, що сьогодні! Це ти, мабуть, до косовиці готуєшся, що клешні об камінь гостриш?</p>
	<p>Поздоровкався і рак та й каже:</p>
	<p>— Я клешнями роблю те, що ти зубами; так треба, щоб гостріші були.</p>
	<p>А лисичка тоді йому:</p>
	<p>— Тепер я бачу, чого з тебе люди сміються, розказуючи, як ти сім літ по воду ходив, та й ту на порозі розлив! Як його ходити у світі, коли на ногах зуби? Признайся, що таки правду люди говорять про тебе!</p>
	<p>— Може, колись теє й правдою було, та тепер брехнею стало! Ось коли хочеш, то давай побіжим наввипередки. Я тобі ще на один скок уперед ходу дам. Біжим до тієї осички, що стоїть онде на узліссі.</p>
	<p>— Як так, то й так, — каже лисиця.</p>
	<p>Повернулась до лісу, стала на один скок уперед проти рака та й дожидає, коли той звелить бігти. А рак, учепившись клешнями за лисиччиного хвоста, підобгав усі вісім своїх ніг та й гукнув:</p>
	<p>— Но!</p>
	<p>От лисичка і подалась вподовж поля. Добігає до осики, повернулась, щоб подивитись, а де той рак чимчикує, аж чує позад себе:</p>
	<p>— Та й забарилась ти, лисичко! Я вже і на осику лазив, усе визирав, чи скоро ти прибіжиш.</p>
	<p>Дуже здивувалась лисичка, аж рота роззявила:</p>
	<p>— Чи то ж видано! — каже. І більш не сміялася з рака.</p>

	<figure class="illustration">
		<img class="illustration__image" loading="lazy" decoding="async" src="/-/i/Лисиця та рак — 01.png" alt="ЛИСИЦЯ ТА РАК — Українська Народна Казка Про Тварин" title="ЛИСИЦЯ ТА РАК — Українська Народна Казка Про Тварин">
		<figcaption class="illustration__caption">ЛИСИЦЯ ТА РАК — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисиця та рак. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 275. Час і місце запису не зазначені. Звірячи пригоди. Народні казки, Катеринослав, 1911., стор. 7—10. Паралелі: Дзвінок. Письмо ілюстроване для дітей і молоді, Львів, 1890—1913., 1896, ч. 10, стор. 159; Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 479; Афанасьєв, стор. 52; Живая старина. Периодическое издание Отделения этнографии Русского географического общества, СПб., 1890—1917., 1895, вип. III — IV, стор. 442—443; Указатель сюжетов. [Составил В. Я. Пропп]. — Народные русские сказки А. Н. Афанасьева. В трех томах, т. 3, М., 1958., стор. 463; Julian Krzyżanowski, Polska bajka ludowa w układzie systematycznym, Wrocław — Warszawa—Kraków, t. I, 1962., стор. 76. В одному з варіантів казки, що був опублікований у журналі «Молода Україна. Часопис для дітей старшого й меншого віку. К., 1908—1914. » (1911, № 9, стор. 25—26), змагання відбувається між черепахою та зайцем.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>121 (6522). Лисиця та рак. СУС 275. Записано 2009 року. Кособуцька Марія Василівна (1935). Вінницька область, Калинівський район, Павлівка</p>
			<p>11 (6057). Лисиця та рак. СУС 275. Записано 2008 року. Биконь Олексій Данилович (1931). Чернігівська область, Щорський район, Смяч</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
