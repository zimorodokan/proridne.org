<!--#include virtual="/-/inc/general__page_start.inc" -->
<title>Який розум розумніший ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Який розум розумніший» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Який розум розумніший.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Який розум розумніший <br><span class="article__headerDescription">Українська народна казка Закарпаття</span></h1>
	<p>В одному селі жили два сусіди: куратор і піп. Часто ходили один до одного й бесідували. Раз почали говорити про роджений і вчений розум. Котрий з них ліпший, розумніший.</p>
	<p>Куратор стояв на тому, що ліпше мати роджений розум, а піп на тому — що вчений. Та так посварилися, що аж погнівалися. і перестали ходити один до одного.</p>
	<p>Раз куратор прийшов до попа, вдарив собою у двері й, як двері розчинилися, зайойкав:</p>
	<p>— Йой, пане превелебний...</p>
	<p>Піп налякався:</p>
	<p>— Що сталося, кураторику?!</p>
	<p>— Йой... йой...</p>
	<p>— Що е з вами? Що сталося, кураторику?!</p>
	<p>— Псятко здохло. Моє дороге псятко. Так ми жаль, що не можу собі місця знайти...</p>
	<p>— Та що, кураторику, для вас зробити?</p>
	<p>Знаєте, дітей не маю, а се псятко, як дитинка. Хотів би-м, аби-сьте ’го поховали.</p>
	<p>— Не розумію, що хочете сказати?</p>
	<p>— Дам вам двісті золотих, лиш учиніть для мене се діло.</p>
	<p>— Йой, кураторику, що вам прийшло в голову? Похорони за псом — гріх від бога й ганьба перед людьми...</p>
	<p>— Пане превелебний, люди не будуть знати. Народ розійдеться по роботі, по полю — ніхто й видіти не буде.</p>
	<p>Піп довго відпирався, а потім згодився.</p>
	<p>— Завтра у дві години церківник подзвонить, а ми скінчимо відправу...</p>
	<p>Так і було.</p>
	<p>Айбо в селі нічого не можна втаїти. Жони почали перешіптуватись, а далі порішили поскаржитися владиці-єпископу.</p>
	<p>Зібралися й пішли до міста.</p>
	<p>Владика їх вислухав, перевірив діло й дуже розгнівався на свого церковнослужителя. Розіслав священикам оголошення, аби на неділю зійшлися там і там...</p>
	<p>А в суботу єпископ приїхав у село, зупинився в куратора, бо до попа-грішника не хотів і заходити.</p>
	<p>Сіли за стіл вечеряти. Куратор поставив доброго старого вина. Налив владиці один погарчик, далі другий, третій...</p>
	<p>Владика дістав добру дяку й розговорився з куратором...</p>
	<p>— Як живете, пане куратор?</p>
	<p>— Дякую, дуже красно. Живу добре, хвала богу, й хижа красна, й землиця родить, лиш одне мене дуже болить...</p>
	<p>— Що, пане куратор?</p>
	<p>— Маю три барани... Прокляті, все б’ються межи собою. — Та що чинити, аби не билися?</p>
	<p>— Я думаю, що їх би треба похрестити. Дати їм ім’я. Одному «Церківник», другому «Піп», а третьому «Владика». То перестали би битися. Бо Церківник слухав би Попа, а Піп — Владику. Я заплатив би й 400 золотих тому, хто похрестив би їх. Ваше преосвященство, зробіть для мене таку справу...</p>
	<p>— Йой, пане куратор, люди дізнаються, буде ганьба... Куратор налив знову повні погаре старого вина й каже:</p>
	<p>— Ваше преосвященство, ніхто не буде знати... Тепер ніч... Я прижену баранів до хижі, й тут скінчите хрещення...</p>
	<p>Владика простягнув руку, вхопив чотириста золотих... Єпископ похрестив баранів, і полягали спати. Айбо куратора сон не бере. Встав і пішов до попа. Постукав.</p>
	<p>— Пане превелебний, відчиніть, то я, куратор.</p>
	<p>— Ідіть геть, я з вами й говорити не хочу!</p>
	<p>— Я щось придумав... Я ваше діло виправлю. Піп відчинив двері й пустив куратора до хижі...</p>
	<p>— Та як?</p>
	<p>— Добре... Не бійтеся нич... Лиш чи будуть сімсот золотих?</p>
	<p>— Будуть!</p>
	<p>— Но, спіть спокійно... Я впорядкую діло.</p>
	<p>Рано до церкви зібрався народ. Спочатку скінчилася відправа, а потім грішного попа поставили на коліна, аби всі на нього дивилися.</p>
	<p>Тоді владика став на казальницю й прорік:</p>
	<p>— Возлюблені християни! Ми зійшлися сюди, щоб осудити негідний вчинок церковнослужителя, що поховав пса за двісті золотих. Він дуже согрішив перед богом й зганьбив усіх нас...</p>
	<p>І тоді підняв руку куратор.</p>
	<p>— Земний владико! Народна приповідка каже: кінь на чотирьох ногах ходить і підковзнеться. А смертний чоловік як би не підковзнувся, коли він на двох. Так і наш піп. Я признаю, що він вчинив недобру справу... Айбо я вичитав з газет, що один владика похрестив баранів... І далі лишився владикою...</p>
	<p>Владика аж поблід. Думав, що куратор на нього пальцем покаже. Але куратор умовк. А єпископ добре все зрозумів, тому поспішив закінчити свою проповідь.</p>
	<p>— Але я відпускаю грішнику його вину, як чесна громада ’му теж відпустить.</p>
	<p>І попи, котрі в собі думали, що таке може статися з кожним, загойкали:</p>
	<p>— Й ми відпускаємо!</p>
	<p>Увечері куратор пішов до свого сусіда:</p>
	<p>— Ну, пане превелебний, тепер скажіть: роджений чи вчений розум ліпший?</p>
	<p>— Роджений, кураторику, — признав піп і відрахував сусідові сімсот золотих.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Який розум розумніший? «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 1842. Подається за: «Дідо-всевідо: Закарпатські народні казки / Запис текстів та впорядкування П. Лінтура. — Ужгород: Карпати, 1969.», с. 192 — 194. Варіанти: Ревть — Архів П. В. Лінтура.; Гебрян — Архів П. В. Лінтура.; Цицей — див. № 4.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
