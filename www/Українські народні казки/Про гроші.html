<!--#include virtual="/-/inc/general__page_start.inc" -->
<title>Про гроші ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про гроші» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про гроші.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про гроші <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В народі є багато легенд і казок про гроші. Ходить така казка і в нашому селі. Колись давно люди думали що гроші, закопані в землю, принесуть велике щастя. І вони думали, що викопавши їх, розбагатіють.</p>
	<p>В селі жив тайний дід Сандик, про якого казали, що він закопав на своїй землі клад. По селу пішов слух про це і люди заздрили йому.</p>
	<p>Одного разу два чоловіки пішли ніччю добувати клад, а цей дід Сандик був у десячаній білій сорочці і штанах. Прийшов до цих чоловіків і каже:</p>
	<p>— Хлопці, щоб до ранку ця яма була загорнена.</p>
	<p>Крутнув і пішов від них. Вони копали і нічого не найшли. Каже один до другого:</p>
	<p>— Ти знаєш, то були гроші. Треба було лопатою вдарити і вони були б посипалися.</p>
	<p>— А, може, то Сандик. Підемо узнаємо.</p>
	<p>Прийшли до хати, постукали, а діда Сандика жінка одкрила і питає:</p>
	<p>— Що ви хлопці хочете?</p>
	<p>Ті питають:</p>
	<p>— А де Сандик?</p>
	<p>Жінка каже:</p>
	<p>— Такий слабий лежить.</p>
	<p>— Ну як слабий, то ми пішли. Прийдемо взавтра.</p>
	<p>Цей дід почув та бистренько на гору, ліг під стріху і слухає, що вони балакають. А вони стоять і сперечаються:</p>
	<p>— Я ж тобі казав, що то гроші. Ти ж бачиш, що Сандик слабий. Треба</p>
	<p>було вдарити добре і були б посипались гроші.</p>
	<p>Дід зліз і каже бабі:</p>
	<p>— Бач, що було. Були б мене вбили. Думали що це до них гроші балакають.</p>
	<p>Після цього дід рішив переховати клад. Пішов уночі на скалу і став копати. Раптом зірвався сильний вітер, почулися дивні голоси і дід злякався. Тут з’явився великий крук і заговорив до діда:</p>
	<p>— Не трогай гроші, бо вони прокляті. І той хто зачепить їх, помре страшною смертю.</p>
	<p>В діда Сандика з переляку відібрало мову і він більше ніколи не говорив про гроші. Кажуть старі люди, що гроші мають велику силу мовчання.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>170 (5219). Про гроші. СУС —. Записано 2008 року. Коровійна Надія Григорівна (1921). Черкаська область, Маньківський район, Попівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
