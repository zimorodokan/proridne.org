<!--#include virtual="/-/inc/general__page_start.inc" -->
<title>Як багач роги дістав ☼ Українська народна казка ☼ Народна творчість</title>
<meta name="Description" content="Українська народна казка Буковини «Як багач роги дістав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як багач роги дістав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як багач роги дістав <br><span class="article__headerDescription">Українська народна казка Буковини</span></h1>
	<p>Було собі два брати, один багатий, а другий бідний. Бідний на багатого робив, а той йому свої недоїдки віддавав.</p>
	<p>Настали свята. Прийшов бідний до багача, а там печуть білі калачі. Хочеться йому калачів, а багатий брат не дає. Прийшов бідний додому та й каже своїй жінці:</p>
	<p>— Напечи калачів. Щоб і для нас було, і поману людям щоб занести.</p>
	<p>Напекла жінка калачів, а вони чорні. Кому такі понесеш? Узяв бідний свої чорні калачі та й пішов з ними в ліс. Думає: «Зустріну якусь звірину та й дам їй». Ішов він, ішов лісом та й упав у якусь яму. А там, під землею, ціла кімната була і в тій кімнаті — люди. Подивилися люди, що бідний до них з чорними калачами прийшов, та й нагородили його грішми. Так нагородили, що він одразу багатим зробився.</p>
	<p>А жінка багача прийшла до жінки бідного брата та й питає:</p>
	<p>— Звідки ви так розжилися?</p>
	<p>— Поніс чоловік на свята калачі в ліс та й нагородили його там.</p>
	<p>Багачка й каже свому чоловікові:</p>
	<p>— Я такі білі калачі спекла, а тобі за них лиш горілки дали випити. А той свої чорні в ліс поніс та й розжився. Наступного разу і ти неси калачі в ліс.</p>
	<p>От наступного разу напекла багачка білих калачів, та й пішов з ними багатий брат у ліс. Ішов, ішов та й теж упав у яму. А там його й питають:</p>
	<p>— Чого ти хочеш, чого в тебе нема?</p>
	<p>— Та, слава богу, все е, але мало, — каже багач. А один з тих, що в ямі, говорить:</p>
	<p>— У нього вже все є, йому лиш рогів треба. Приходить багатий додому, відтворяє двері, а до хати зайти не може, щось не пускає його. Глянула жінка, а в нього на голові — роги. Більші, ніж у вола. Так і не пустили роги багача до хати. Та й пішов він у стодолу в сіно ночувати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як багач роги дістав. Невказані сюжети. Записано 10 жовтня 1976 року в м. Хотині від Семена Михайловича Костинчука (1899 року народження, працюючий пенсіонер). Варіант запису 14 вересня 1979 року в селі Берлінці Бричанського району Чернівецької області Молдавської РСР від Дьордія Федоровича Щовгура (1904 року народження, освіта — 1 класи, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
