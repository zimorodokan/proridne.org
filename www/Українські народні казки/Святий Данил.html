<!--#include virtual="/-/inc/general__page_start.inc" -->
<title>Святий Данил ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Святий Данил» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Святий Данил.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Святий Данил <br><span class="article__headerDescription">Українська народна казка Закарпаття</span></h1>
	<p>Був святий чоловік Данил. А в тій державі бога не визнавали, а тилько болванів мальованих. І міністри сказали цареви веречи Данила в гарячу піч. А він там не згорів. Прийшли два ангели й грань видули по всіх сторожах, що там стояли. Міністри сказали царю кинути його межи звірі. І кинули його межи звірі, і звірі не рушали його, бо ангел позамикав звірям писки, та ситі звірі були.</p>
	<p>Цар не смів іти проти міністрів. А міністри — то були жиди. І поставили міністри стовп шістдесяти метрів висоти, а на стовпі бляху. І сказали:</p>
	<p>— То наш бог.</p>
	<p>І наганяли людей тому богу молитися. Люди мусіли клякати на коліна перед бляхою пустою. А Данил молився богу як день, так ніч. І виказав Данил царю:</p>
	<p>— То ідоли. Нерозумні тоти міністри, що ідолів ставлять. Най їм ідол дасть дощу.</p>
	<p>І не було дощу три роки. Великий голод настав. Земля на метер успід була порозпукувана. Люди не мали хліба і не мали води. І сказали міністри царю:</p>
	<p>— Ми достанеме бога живого, такого, що буде їв і пив. Тільки що говорити не буде.</p>
	<p>І їмили в лісі гада великого й там його принесли. І зробили йому таку палату желізну, і там його годовали. Носили йому всіляке м’ясо, і змій ріс і був дуже сильний. Давали йому вино та пиво. Змія сокотили й охороняли шістьдесять слугів.</p>
	<p>А тоти слуги зробили собі підвал. А в підвалі мали світло, столи й тоту їду, що цар давав для змія. І вони то сами поїдали та сами хоснували, а змійови стали воду давати.</p>
	<p>Данил говорить царьови так:</p>
	<p>— Царю, ти, — каже, — знаєш що? Я твого бога знищу без зброї.</p>
	<p>— Даниле, як ти берешся його знищити, то нищи так, щоби я о тім ділі не знав.</p>
	<p>Відповідає він царю:</p>
	<p>— Ходи зо мною у ліс, де смеречина, де ростуть ялиці. Пішов Данил з царьом і назбирав один метер смоли:</p>
	<p>— Царю, тепер я тоту смолу хочу стопити. І дай мені сто кілограмів вовни.</p>
	<p>Дав йому цар метер вовни. Він тоту смолу стопив, узяв вовну до котла й розмішав у тій смолі:</p>
	<p>— Царю, ходи подивитися, як твій бог буде їсти. Отвори тоту кімнату, де жиє ваш бог.</p>
	<p>Отворив цар тоту кімнату, а змія пащеку отворила та чекає їдєння.</p>
	<p>— Тепер, — повідає, — будеш видіти, як твій бог буде моє їдєння їсти.</p>
	<p>Цар отворив кімнату, а Данил із того котла шуп смолу з вовною змії в писок. І наказує Данил:</p>
	<p>— Царю, тепер одступи набік, бо з вашим богом горе буде тепер. Вовна їмилася змії на пащеку, дихання смола заперла, зуби замкло.</p>
	<p>І стіни розпалися, де змія була, бо вибух був од тої змії. Каже Данил:</p>
	<p>— Видиш, царю, я твого бога знищив без зброї. Розгнівалася держава на Данила й засудили його до тюрми. Сидить</p>
	<p>Данил у тюрмі один місяць, другий. І звідають царя:</p>
	<p>— Царю, хто правий: чи ти, чи Данил? А цар відповів:</p>
	<p>— Данил правий.</p>
	<p>Міністри зібрали гостей до царя, велику гостину зробили. А тоти гості напали на Єрусалим і відти забрали золоті чаші:</p>
	<p>— Ми п’єме з тих золотих чаш. Що нам буде?</p>
	<p>Їмилися гостити, п’ють, гуляють, бо вони виграли, Єрусалим забрали. І з’явилася на стіні золота рука, і їмила писати золотими буквами. І ніхто не міг то прочитати. Ні міністри, ні генерали — ніхто не міг. А вони гомонять:</p>
	<p>— Ми завойовали, а хто нам що докаже? А цар до них:</p>
	<p>— Я ту маю святого Данила, що сидить у тюрмі. Кедь той не прочитає, ніхто на світі не прочитає то.</p>
	<p>Каже Данил:</p>
	<p>— Ви вчені люди, ви генерали, полковники, міністри. А я, — повідає, — до жодної школи не ходив. А я знаю, що думає цар. Царю, тої ночі вам у вашій державі буде конець. Ви, — каже, — в бога не віруєте, ви ідолів собі ставили. Уже ваше життя легше, як гусяче перо. Тої ночі на вас нападуть три держави і державу розгромлять.</p>
	<p>Цар дав наказ зібрати війська й поставити на три сторони на оборону. І не помогли ті війська нічого. Державу розбили, а міністрів і царя вбили. А тою державою поділилися три царі. І висвободили народ.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Полянська Гута, Перечинського району, Закарпатської області 24 липня 1991 року Штулер Михайло Йосипович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
