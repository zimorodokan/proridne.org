<!--#include virtual="/-/inc/general__page_start.inc" -->
<title>Про дурня Терешка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про дурня Терешка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про дурня Терешка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про дурня Терешка <br><span class="article__headerDescription">Українська народна казка Чернігівщини</span></h1>
	<p>Був собі дід та баба .було у них три сини: два розумні, а третій дурний. Біля них жив пан, а в пана була дочка-красуня. От пан побудував скляну гору, таку високу, що як задереш голову, щоб подивитися, то аж шапка спадає. Посадив пан дочку на самий верх і наказав:</p>
	<p>— Хто її дістане на коні, тому вона і стане дружиною.</p>
	<p>Захворів старий дід та й каже:</p>
	<p>— Сини мої! Як я помру, щоб ви кожну ніч читали наді мною молитви з книжки.</p>
	<p>Помер дід. Пішов старший син на могилку, сказав троє слів та й бігом до хати. На другу ніч, пішов середній, постояв трохи та й пішов. Наступає третя ніч. Бере дурний Терешко книжку, іде на могилу і читає все та ще й поклони б’є. Як тільки розвидніло, виходить з могили дід і каже:</p>
	<p>— Бери ці три палиці, вам усім по одній.</p>
	<p>Приходить він додому та й хвалиться братам, а ті регочуть з нього:</p>
	<p>— Певно понаходив десь у дворі і хоче нас обдурити.</p>
	<p>Старший брат узяв свою палицю і закинув. Аж тут де не візьмись кінь вороний. Той зрадів, сів на коня і бігом до гори, де сиділа панночка.</p>
	<p>— Тепер доскочу, моя будеш! — каже їй.</p>
	<p>Як скочив та тільки до половини доскочив. З тим і вернувся. Середній брат каже:</p>
	<p>— Видно панночка мені судилася.</p>
	<p>Кинув паличку і з’явився кінь. Він осідлав його і до гори. Скочив та не доскочив. Прийшла черга меншого.</p>
	<p>Встав дурний з печі та як кинув паличку — з’явився кінь, наче золотий. Сів він на того коня та й вискочив на гору.</p>
	<p>На другий день грає у пана музика. Дівки і парубки танцюють, а перехожі питають:</p>
	<p>— Що це у вас так музики грають?</p>
	<p>— Та це у пана весілля, дочку оддає за Терешка дурного.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>14 (4329). Про дурня Терешка. СУС 530. Записала Кравченко В. В. 2008 року. Зенченко Ганна Кузьмівна (1922). Чернігівська область, Городнянський район, Пекурівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
