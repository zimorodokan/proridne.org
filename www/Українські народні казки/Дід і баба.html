<!--#include virtual="/-/inc/general__page_start.inc" -->
<title>Дід і баба ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Дід і баба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дід і баба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дід і баба <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід і баба. От баба дідові каже:</p>
	<p>— Піди на ринок і купи килимок.</p>
	<p>Пішов дід на ринок і купив килимок. Іде він додому, бачить, сидить якась старенька бабуся і плаче.</p>
	<p>— Ох, — каже дід, — чого ти, старенька, плачеш?</p>
	<p>— Іди собі, діду, ти мені не поможеш.</p>
	<p>— Ну чого ж, старенька?</p>
	<p>— Пограбували мою хату розбійники, хоч би якийсь килимок оставили.</p>
	<p>— Ну, а що ж у тебе осталося?</p>
	<p>— Ні осталося в мене нічого, крім голки.</p>
	<p>— Ну, давай поміняємося, я тобі килимок, а ти мені голку.</p>
	<p>Згодилася бабуся і поміняли вони килимок на голку, та й пішов дід додому. Приходить, а його жінка сидить, горює.</p>
	<p>— Ну, а з тобою що трапилося? — питає дід.</p>
	<p>— Остання голка вломилася, — відказує баба.</p>
	<p>Дід як показав бабі голку, вона так зраділа, аж помолоділа. І стали вони собі далі жити, добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25 (5084). Дід і баба. СУС —. Записано 2008 року. Мацієвська Марія Миколаївна (1925). Черкаська область, Христинівський район, Ягубець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дід і баба <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі дід та баба. Жили вони душа в душу. Ото одного разу вони посварилися. А на діда тоді «козел» прозивалися. А баба все дражниться з діда:</p>
	<p>— Козел та козел!</p>
	<p>У діда урвався терпець та й каже:</p>
	<p>— Ой, варуйся, бабо, бо я зараз як дам тобі!</p>
	<p>Бабця не послухала та й знов за своє. Не витерпів знущань дід, схопив бабу та й потягнув до річки. Тягне, а баба все ж кричить:</p>
	<p>— Козел!</p>
	<p>Кинув її в річку, баба шубовсть у воду, але все одно виставила два пальці: «Козел».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>248 (5314). Дід і баба. СУС 1365В. Записано 2008 року. Коваль Таміла Дмитрівна (1936). Черкаська область, Лисянський район, Яблунівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Дід і баба <br><span class="article__headerDescription">Українська народна казка Чернігівщини</span></h1>
	<p>Були собі дід та баба. Були в них зять та дочка. Старі собі надіялися, що як прийдуть зять та дочка у гості, то покладуть сметанки до хліба. Проклятий кіт звідкись взявся і вилизав сметанку. Набила баба кота і вигнала з хати. Сіла та й журиться:</p>
	<p>— Прийде дочка та зять. Звідки я їм сметанки візьму?</p>
	<p>А кіт пішов прямо з слободи. Цап побачив, що кіт іде та й собі подався. А баран побачив їх і собі за ними пішов.</p>
	<p>Вийшли вони в степ, а там холодно. Побачили скирту сіна.</p>
	<p>— Ходімо грітися до тієї скирти, — запропонував баран.</p>
	<p>Цап з бараном стали та їдять сіно, а кіт вискочив на скирту. Дивиться, а до них ідуть вовки. Кіт і говорить:</p>
	<p>— Бережіться, братці, бо йдуть вовки прокляті!</p>
	<p>Цап вискочив на скирту, а баран не може. Став тоді цап під скирту, а баран виліз на цапа, а кіт його потягнув вгору. Сидять вони втрьох на скирті та й дивляться.</p>
	<p>Прийшло дванадцять вовків та й дивляться на ту скирту. А кіт як скочить між них та як наїжачиться та давай дряпати. Порозгонив усіх вовків. А найстарший з них каже:</p>
	<p>— Тікаймо, братці, бо як цей малий такий клятий, то з тими вже й нема чого ставати.</p>
	<p>І повтікали. А цап, баран і кіт вирішили повернутися додому. Побачила їх баба, зраділа і більше ніколи не виганяла кота. А сметанку добре ховала.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>134 (4272). Дід і баба. СУС порівн. 125. Записано 2008 року. Вовк Параска Василівна (1931). Чернігівська область, Бахмацький район, Часниківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
