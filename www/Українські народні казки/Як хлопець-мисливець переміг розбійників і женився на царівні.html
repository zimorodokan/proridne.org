<!--#include virtual="/-/inc/general__page_start.inc" -->
<title>Як хлопець-мисливець переміг розбійників і женився на царівні ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як хлопець-мисливець переміг розбійників і женився на царівні» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як хлопець-мисливець переміг розбійників і женився на царівні.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як хлопець-мисливець переміг розбійників і женився на царівні <br><span class="article__headerDescription">Українська народна казка Закарпаття</span></h1>
	<p>Був один молодий мисливець. Стріляв так добре, що в що загадає, у те попаде. Часто він ходив на полювання.</p>
	<p>Раз у лісі знайшов здохлого коня, начиненого отрутою для лисиць. Ворони сідали на мершу і здихали. Мисливець узяв дві здохлі ворони і поклав у ташку.</p>
	<p>Ішов хащею і натрапив на ватру. Коло неї сиділи 12 розбійників і бавилися лоптою: один другому перекидали. Мисливець подумав: «Ба чи попаду в лопту?» Стрілив і попав.</p>
	<p>Розбійники розбіглися по лісу глядати того, хто стріляв. І знайшли його.</p>
	<p>— Будеш нам за цімбору, коли ти такий стрілець!</p>
	<p>— Буду.</p>
	<p>Увиділи у ташці у нього дві ворони.</p>
	<p>— Що ото?</p>
	<p>— Морські кури.</p>
	<p>Спекли і з’їли. І всі потруїлися і повмирали.</p>
	<p>Мисливець пішов далі. Знову натрапив на дванадцять розбійників. І сі бавилися лоптою. Стрілив він у лопту і попав. І розбійники попросили його за цімбору.</p>
	<p>Тієї ночі вони збиралися красти від царя, у котрого на воротях сидів когут. Коли хтось приближався до палацу, когут кукурікав. Розбійники привели мисливця до царського палацу:</p>
	<p>— Стріляй когута!</p>
	<p>Він здалеку стрілив і вцілив у того когута. Так що розбійники могли добиралися до палацу, бо нікому було стражі дати знак.</p>
	<p>Підкопалися під фундамент і вперед направили мисливця. Він заліз і в кімнаті увидів сплячу дівку. Жаль йому стало, що її обрабрують, а може, і вб’ють. Додумався її врятувати. Почав кликати розбійників. Котрий задів голову, того вбивав і затягав у кімнату. Так постинав голови усім дванадцятьом.</p>
	<p>Сів за стіл і написав: «Се зробив той, хто склав загадку: «Один убив двох, а два вбили дванадцятьох. Відгадайте.» Письмо лишив на столі і пішов.</p>
	<p>Дівка пробудилася, увиділа убитих і напудилася. Збіглися слуги. На столі найшли письмо і дали їй прочитати. Загадку ніхто у царському дворі не міг розгадати. Цариця каже:</p>
	<p>— Се хіба би розгадав той, хто придумав загадку.</p>
	<p>А царська донька сказала, що стане його жоною, бо він її врятував від смерті. І цар дав виголосити по всій державі, що віддасть доньку за того, хто розтолкує загадку: «Один убив двох, а два убили дванадцятьох».</p>
	<p>Приходили сватачі із цілого світу, айбо верталися, як прийшли — без царської доньки. Кожен по-своєму тлумачив письмо, айбо не міг сказати, хто склав загадку і де її лишив. Аж прийшов мисливець і розтолкував письмо:</p>
	<p>— Я ішов лісом і коло отруєного коня взяв двох ворон, що наїлися м’яса із здохлого коня. Ото і є: «Один убив двох»! Я взяв тих ворон у ташку і пішов далі лісом. У лісі зустрівся з дванадцятьма розбійниками. Вони спекли тих двох ворон, з’їли і повмирали. Ото і є: «Два убили дванадцятьох».</p>
	<p>Розповів мисливець і про те, як він зустрівся ще з дванадцятьма розбійниками, як вони підкопалися під царський палац, як він всім дванадцятьом порозрубував голови. Тоді дівка подала йому руку і стала його жоною.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як хлопець-мисливець переміг розбійників і женився на царівні. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — 851. Друкується вперше. Варіанти: Скубенич-Кость — Архів П. В. Лінтура.; Гандера — Архів П. В. Лінтура.; Васько — Архів П. В. Лінтура.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
