<!--#include virtual="/-/inc/general__page_start.inc" -->
<title>Віт-убивця ☼ Українська народна казка ☼ Народна творчість</title>
<meta name="Description" content="Українська народна казка Покуття «Віт-убивця» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Віт-убивця.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Віт-убивця <br><span class="article__headerDescription">Українська народна казка Покуття</span></h1>
	<p>Ішли колись дівчата з роботи з Німеччини. Заробили собі грошей і несли куферки з добром своїм. Та й думали: «Де нам переночувати? Підемо до віта». Прийшли до віта, і він приймив їх на ніч. Вони полягали одна під лаву, а друга попри лаву. Одна заснула, а друга ще не спала. А в віта була одна дочка, і вночі вона лягла межи них. А та, що скраю лежала і не спала, зачула, як віт з вітихою говорять. Чує, що вони радяться, як дівчат убити.</p>
	<p>— Викопаймо в коморі яму й закопаємо їх, а весь їхній скарб буде нам.</p>
	<p>Пішли вони копати яму. Дівчина зачала будити сестру і не годна була добудити. Та не встала. Дівчина втекла сама — вікно відхилила і пішла.</p>
	<p>Ішла вона вночі по дорозі і здибала брикаря. Та й попросила його, аби завіз її на постерунок до жандарів. Той завіз її, і сказала вона жандарям:</p>
	<p>— Ми ночуєм у віта, а віт з жінкою радяться, як нас побити. Я крізь вікно втекла.</p>
	<p>Сів жандар з брикарем і разом з дівчиною та й приїхали до віта. Питає його жандар:</p>
	<p>— Пане віте, що нового в селі, що чувати?</p>
	<p>А віт каже:</p>
	<p>— Нема нічого в нас нового.</p>
	<p>— А де твоя дочка, що її в хаті не видко?</p>
	<p>— Вийшла надвір.</p>
	<p>— Ану, — каже, — ходім подивимось до твої комори. Зайшли вони до комори, і питає його жандар:</p>
	<p>— Нащо ти покопав тут?</p>
	<p>— Хочу прикопати своє багатство, аби злодії не закрали.</p>
	<p>— Добувайте, — каже, — те, що ви прикопали. Най подивлюся, яке то багатство.</p>
	<p>Вони добули, а то його дочка і та чужа дівчина. Прийшли ще жандарі, дали йому трохи кари на місці і повісили його на його ж подвір’ю. А вітиху забрали мучити — за те, що вона чоловікови таке говорила і до такого допустила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 1 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
