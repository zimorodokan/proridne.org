<!--#include virtual="/-/inc/general__page_start.inc" -->
<title>Соловейко-хвастунець ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Соловейко-хвастунець» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Соловейко-хвастунець.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Соловейко-хвастунець <br><span class="article__headerDescription">Українська народна казка Чернігівщини</span></h1>
	<p>Одного теплого весняного ранку, тільки-но встало сонце, почали прокидатися тварини. Лагідний промінчик сонця розбудив соловейка. Неподалік від свого гніздечка він побачив сороку-білобоку, підлетів до неї та й каже:</p>
	<p>— Лети, сороко, лісом і розкажи таку новину сьогодні на лісовій галявині відбудеться мій концерт. Тож нехай усі мешканці лісу приходять послухати мій спів. Ніхто не має такого дзвінкого, такого мелодійного голосу, як я.</p>
	<p>Полетіла сорока розносити новину, а наш хвалько розсівся на гілочці і почав мріяти про те, як всі вихвалятимуть його спів, коли почують незрівнянну пісню. Неподалік дзюрчав струмок і теж виспівував свою безкінечну пісеньку. День був спекотний, соловейко не втримався і напився холодної джерельної води.</p>
	<p>Тим часом лісова галявина наповнювалася гамором. То прийшли послухати чарівний спів пташки, звірі і комахи. Всі з нетерпінням чекали маестро. І от</p>
	<p>соловей під гучні оплески злетів на гілку-сцену і… не зміг заспівати ні звуку. Від холодної води він застудився і втратив голос. Глядачі довго ще сподівалися почути незвичайний спів, та так і не дочекавшись, подалися у своїх справах.</p>
	<p>Дуже прикро стало соловейку. З того часу він більше не вихваляється.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>82 (4187). Соловейко-хвастунець. СУС —. Записав Ткаченко Ю (4 клас) 2008 року. Коваленко Ніна Семенівна (1941). Чернігівська область, Козелецький район, Вовчок</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
