<!--#include virtual="/-/inc/general__page_start.inc" -->
<title>Хто не любить мудрих ☼ Українська народна казка ☼ Народна творчість</title>
<meta name="Description" content="Українська народна казка Покуття «Хто не любить мудрих» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хто не любить мудрих.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хто не любить мудрих <br><span class="article__headerDescription">Українська народна казка Покуття</span></h1>
	<p>Був бідний хлопець. Уже великий був, але поганий на вроду. Він декого й запитував, щоб женитися, але всі йому відмовляли. І так дожив до тридцяти років. Нарешті подумав: ’Треба мені щось зробити, аби добре жити». А була в місті одна стара пані без чоловіка. І багата була. Він собі подумав: «Оженюся з тою панею. Вона стара, помре, а потому я оженюся, з ким схочу, бо буду багатий». Оженився він з тою панею і так з нею жив, аби йому записала свій маєток.</p>
	<p>Пані жила недовго, через пару років померла і все йому записала, ціле господарство. Зачинає він сватати дівчат. А вони не хотять за него йти, бо він поганий на вроду. Не хотіли багатства і не хотіли його.</p>
	<p>А в одному селі був пан, і мав дуже гарну служницю. Та й той удівець собі подумав: «Може, ця за мене піде, бо бідна». Зачав він з нею говорити, і за пару слів вони згодилися. Повінчалися та й стали жити. Він купив їй дороге плаття, пішла вона в перукарню, і там з неї зробили дуже гарну паню. Дуже він урадувався цим, утішився, що має таку гарну жінку.</p>
	<p>У него була дорога машина, і він умів сам їхати. Порішили вони їхати на базар. По дорозі він здибає дівчат, тих, що не хотіли навіть з ним говорити, та й гадає: «Возьму їх підвезу. Хай подивляться, яку я файну жінку маю». Похвалитися хоче. Думає: «...Вони з мене сміялися, а я маю таку файну жінку». Таке собі подумав та й став. А жінка питає:</p>
	<p>— Чо’-с став на дорозі?</p>
	<p>— Та треба дівчат підвезти. Жінка відзивається:</p>
	<p>— Вони ще молоді, най ідуть.</p>
	<p>їде він далі, доганяє гарного хлопця. Вона побачила того хлопця й каже:</p>
	<p>— Стань, возьми сего хлопця в машину. Він ’ї зачав відмовляти:</p>
	<p>— Най іде, я не беру. А вона йому говорить:</p>
	<p>— Ти мене не хоч’ послухати?</p>
	<p>Він подумав та й сказав:</p>
	<p>— Та най буде. Берем його.</p>
	<p>Жінка сиділа позаду него. Він каже тому хлопцеви:</p>
	<p>— Залазь. Сідай зо мною спереду. А вона йому:</p>
	<p>— Най сідає ззаду. Він не кондуктор, щоб спереду їхати. Най сідає коло мене.</p>
	<p>Йому не по душі, але пішов їй на поступку. Сів той хлопець коло неї. Вона не знала, що проти чоловіка люстро є. Їде він і не оглядається, лиш дивиться на дорогу і в дзеркало поглипує. А вони ззаду як німі. Усміхаються одне до другого і на міґи показують, показують на него і сміються з него.</p>
	<p>Так йому ся трафляло в поїздках три-штири рази. І він сему не годен був більше терпіти. Дізнався, що в Єгипті є мудрець, допитався він до него. Сидить мудрець під пальмою і п’є з горіха молоко. Він ся з ним привитав і розповідає йому, чого до него прийшов. А той йому каже:</p>
	<p>— Розкажи мені подробиці за своє життя від дитинства аж до сего часу.</p>
	<p>Він йому розказав усе, той мудрець вислухав і зрозумів його. І сказав:</p>
	<p>— Ти так роби, аби вона цілу зиму не мала в чім надвір вийти. І щороку аби була у вас мала дитина.</p>
	<p>А він мудрецеви каже:</p>
	<p>— Як ви такий мудрець, то чого ви сидите під пальмою такі дрантиві? Ви ж повинні бути великим багачем.</p>
	<p>А мудрець устав і махнув назад себе рукою.</p>
	<p>— Іди запитайся їх, чого я тут сиджу.</p>
	<p>Той мудрець не одну мудрість сказав, а влада була проти него. Бо ті, що при владі були, мудрих не любили.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Копачинці, Городенківського району, Івано-Франківської області 12 березня 1988 року Дутка Петро Якович (1910 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
