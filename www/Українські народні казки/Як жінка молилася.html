<!--#include virtual="/-/inc/general__page_start.inc" -->
<title>Як жінка молилася ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як жінка молилася» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як жінка молилася.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як жінка молилася <br><span class="article__headerDescription">Українська народна казка Гуцульщини</span></h1>
	<p>Був собі простий парубок. Оженився він. А жінка собі найшла коханця. Люди йому зачали казати:</p>
	<p>— Ти ходиш роботами та робиш, а жінка має коханця. Як ти на це дивишся? А він собі вибрав дорогу, що мав десь ночувати. Та й не ночував ніде, а вернувся ввечір додому. Прийшов та став у кочергах, та й держить бук у руках. І сказав жінці з хати не виходити і нічого не говорити, бо буде буком бити. Він собі подумав: як прийде любчик під вікно, то він вискочить та наб’є його добре, а відтак її.</p>
	<p>Але жінка була хитра. Як прийшов коханець і зачав шкрябати у вікно, вона сказала свойому мужови:</p>
	<p>— Ти став у кочергах та й держиш бук у руках. Та й сказав з хати не виходити та й нічого не говорити, бо будеш буком бити. Та хоть дай мені «Отче наш» виговорити.</p>
	<p>А він сказав:</p>
	<p>— Ну говори. Вона каже:</p>
	<p>— Мня Отця й Сина, Святого Духа, амінь. Май у голові пам’ять. Богородицьо, Діво єдинородна, я тепер надвір вийти не годна, а ти пусто мене не жди, але додому собі йди. Бо чоловік стоїть у кочергах, держить бук у руках і сказав з хати не виходити й нічого не говорити, бо буде буком бити.</p>
	<p>А чоловік їй каже:</p>
	<p>— Та що це за молитва?! А вона каже:</p>
	<p>— Ти як увійшов у хату та став у кочергах, та й держиш бук у руках, та й сказав мені з хати не виходити та й нічого не говорити, бо будеш буком бити, то мені як пішов мороз по тілу, а в очах потемніло, а в голові як гупнуло, то, може, я щось і змилила. Я й сама не знаю.</p>
	<p>А другої днини приходить сусіда. Та й заговорили вони про жінки. І цей домашній такий був зарозумний, що сказав:</p>
	<p>— Я за свою жінку ґарантую, що вона пустоту не буде провадити.</p>
	<p>А сусіда каже:</p>
	<p>— Як ти будеш за жінку ґарантувати? А домашній йому сказав:</p>
	<p>— Я сночі так і так зробив, то вона так напудилася, що навіть у «Отченаші» милила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 10 червня 1984 року Копчук Микола Васильович (народж. 1908)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
