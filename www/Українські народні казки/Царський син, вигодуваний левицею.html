<!--#include virtual="/-/inc/general__page_start.inc" -->
<title>Царський син, вигодуваний левицею ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Царський син, вигодуваний левицею» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царський син, вигодуваний левицею.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царський син, вигодуваний левицею <br><span class="article__headerDescription">Українська народна казка Полтавщини</span></h1>
	<p>Жив собі був такий собі дуже багатий цар. Оженився на коханій дівчині, яка йому була вірною супутницею і господинею. Прожили вони декілька років дружно. Народився у них син. Цар дуже любив сина й жінку. Придворні їм дуже заздрили.</p>
	<p>От цар іде у далеку дорогу, а жінка повинна народити другу дитину. Наказує цар всім дворовим і служниці, яка доглядає породілю, берегти її як зіницю ока.</p>
	<p>До його приїзду дружина народила сина, все було добре, а придворні із заздрощів до дружини і царя придворні написали йому, що вона народила виродка, не то кота, не то собаку. Жінку з дитиною засмолили в бочку, і пустили в море. Хвиля моря взяла бочку в свої обійми і понесла. І от пливли вони довго чи ні-буря викинула їх на берег. Бочка ударилась об якийсь камінь і відкрилась. Мати не знала що це зробили придворні.</p>
	<p>Ішли довго, аж поки захотіла мати спать. Лягла під кущиком та й заснула. Прокинулась а її синочка немає. Плакала, побивалася не могла знайти.</p>
	<p>Пройшло багато часу, а мати все шукала сина і натрапила на маленьку хатину, де на окраїні лісу жив одинокий дід. Дід їй гарно поміг, прихистив у себе. Мати ж не знала того, що цар повернувся і дуже за нею сумував.</p>
	<p>І от пройшло багато часу, і одного разу дід, у якого жила царівна-мати побачив у лісі хлопця, який сидів між левами, а вони його не займали. З тих пір дід почав слідкувати за левами. Його здивувало, чому ж звірі не рвуть хлопчика. Час іде, хлопець росте міцний і хороший. Дід довго не розказував матері, а потім все ж розказав, що він бачив у лісі, як левиця годувала сина. Мати пізнала свого сина, бо він дуже був схожий на батька і у нього на шиї був медальйон, той що їй подарував цар.</p>
	<p>Одного разу мати зустріла хлопця і левицю, зраділа і дуже плакала. У левиці теж покотились сльози. Мати сина не займала, бо він не розумів людської мови, а гарчав. А як стали зустрічатись часто, він став запам’ятовувати слова, стали разом спілкуватись. Але в основному дружив із левами. Як тільки йому загрожує небезпека, як він крикне, то левиця і всі леви стають навколо нього колом. Так і виріс справжнім красенем.</p>
	<p>На батька-царя йшло якесь військо війною. Його домашній син пішов захищати батька. Йшла велика битва. А цей що в лісі, просить матір «я чую в собі велику силу, хочу піти повоювати».</p>
	<p>І він уступив у бій і так рубав ворогів. І ніхто не знав звідки,він узявся. А як йому стало у битві важко, появилася левиця і вступила у битву зненацька. Вороги почали у паніці тікать хто куди. І цар переміг. На честь перемоги цар влаштовує бенкет воїнам, а коли був бенкет, то той син, що жив дома, сказав що запросив юнака який допоміг перемогти ворога, а коли його запросили, цар спитав, звідки він і якого племені. Він сказав «Не знаю». Тоді цар придивився, що між собою схожі сини, і впізнав на грудях його медальйон який дарував дружині. Розказав син царю, де його мати. Цар приказав левицю держать і кормить при дворі і послав гонців за матір’ю. Коли її привезли, усі зажили щасливо і жили довго-довго.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>273 (5038). Царський син, вигодуваний левицею. СУС 938. Записала Бондаренко Валентина 2008 року. Фесенко Марія Никифорівна (1930). Полтавська область, Семенівський район, Іванівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
