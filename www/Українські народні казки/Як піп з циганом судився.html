<!--#include virtual="/-/inc/general__page_start.inc" -->
<title>Як піп з циганом судився ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як піп з циганом судився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як піп з циганом судився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як піп з циганом судився <br><span class="article__headerDescription">Українська народна казка Закарпаття</span></h1>
	<p>Було де не було у сімдесят сьомій державі, за скляними горами, за молочними потоками... Так би наші вороги держалися на силах, як пісок на вилах. Я їх не лаю, дай їм, боже, що собі гадаю...</p>
	<p>Був один циганин, що корчував ліс, а піп туди ходив на полювання. Побачив піп зайця і стрілив у нього, а коли підстрелений заєць пробігав попри цигана, той підняв мотику, прицілився держалном і вигукнув: «Пу-у-у!»</p>
	<p>— Що ти, циганине, робиш? — питає його піп.</p>
	<p>— Я знаю, що роблю...</p>
	<p>— Заєць мій!</p>
	<p>— Ой, бо мій!</p>
	<p>— Я подам тебе на суд...</p>
	<p>— Подавайте мене хоч на небо!</p>
	<p>І написав піп жалобу на циганина, і подав у суд... Раз лиш прийшли повістки йти на суд. Піп зустрів циганина і каже:</p>
	<p>— Та, неборе, треба нам збиратися в суд. Циганин подивився на себе і каже:</p>
	<p>— Я в такому дранті не піду до суду.</p>
	<p>— А як тоді буде?</p>
	<p>— Пане превелебний, як дасте мені свою одежу, то підемо.</p>
	<p>Піп задумався.</p>
	<p>— Ну, то ходи до мене, і я тобі знайду якийсь одяг. Циганин пішов на фару, і піп йому позичив свій одяг.</p>
	<p>Ідуть вони в місто. Циган гордо ступає, крисаня набік. Коли судді почали розглядати справу, питають циганина:</p>
	<p>— Ну, чий був заєць?</p>
	<p>— Був мій і є мій!</p>
	<p>— Але пан превелебний каже, що його...</p>
	<p>— Звідки його, коли моя рушниця стріляла. Судді сміються:</p>
	<p>— Як мотика могла стріляти?</p>
	<p>— Пане суддя, коли бог хоче, то й мотика стрілить, а коли не хоче, то й рушниця не стрілить.</p>
	<p>Але піп б’ється в груди, що заєць його. Тоді циганин каже:</p>
	<p>— Пан превелебний може сказати, що і ця одежа, що на мені, — його. А піп закричав:</p>
	<p>— Ой, бо моя! Судді засміялися:</p>
	<p>Пане превелебний, то неможливе діло! Закінчився розгляд, судді порадилися і проголосили:</p>
	<p>— Право виграв циган...</p>
	<p>Піп і циган вертаються додому. І коли вже мали розходитися, піп проговорив:</p>
	<p>— Неборе циганине, як буде з одежою? Ходи до мене і переодягнешся...</p>
	<p>— Пане превелебний, ви не чули, що проголосив суд? Одежа моя... А якщо ви крутите, то повертаймося до суду...</p>
	<p>Почухав піп потилицю і махнув рукою:</p>
	<p>— Чорт з тобою, циганине... Та й казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як піп з циганом судився. «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» — частково 1585**. Подається за: «Казки одного села / Запис текстів, післямова та примітки П. В. Лінтура; Упорядник Ю. Д. Туряниця. — Ужгород: Карпати, 1979.», с. 252 — 254. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
