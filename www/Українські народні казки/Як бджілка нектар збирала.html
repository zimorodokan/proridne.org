<!--#include virtual="/-/inc/general__page_start.inc" -->
<title>Як бджілка нектар збирала ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як бджілка нектар збирала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як бджілка нектар збирала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як бджілка нектар збирала <br><span class="article__headerDescription">Українська народна казка Полтавщини</span></h1>
	<p>Одного ранку з’явилася на світ маленька бджілка. Розкрила вона свої оченята і здивовано поглянула навколо. Тисячі бджілок працюють у вулику, кожен знає свою справу. І все злагоджено, чітко.</p>
	<p>Побачила маленьку бджілку стара бджола і говорить:</p>
	<p>— Політай біля вулика, подивись на білий світ, а потім я навчу тебе збирати солоденький нектар.</p>
	<p>Вилетіла бджілка з вулика, а там… Як гарно навколо! Вона радісно замахала крильцями і швидко облетіла садок. Побачила маленька, що бджілки летять з відерцями і собі взяла такі. Що робити далі? Підлетіла бджілка до рожевого метелика і сказала:</p>
	<p>— Метелику, навчи мене нектар збирати!</p>
	<p>— Вибач, маленька, але я не вмію. Я тільки літаю з квітки на квітку та запиляю їх.</p>
	<p>Засмутилася бджілка. Аж дивиться, червоненьке сонечко сіло на стеблинку.</p>
	<p>— Навчи мене нектар збирати, — звернулася до нього.</p>
	<p>— Ні я цього не вмію робити. Я можу навчити тебе знищувати попелиць, — сказало сонечко.</p>
	<p>Полетіла бджілка до лісу. Дивиться, мурашка тягне до хати якусь личинку.</p>
	<p>— Панночко мурашко! Навчіть мене нектар збирати!</p>
	<p>— Ти ж бачиш, я працюю. Та й не вмію я твій нектар збирати, це справа бджіл. Лети на лужок, — відповіла та.</p>
	<p>Знову засмутилася мала бджілка, але змахнула крильцями і поспішила на лужок. А тут ціле море квітів! І тисячі бджілок над ними. Одна голубенька квіточка покликала бджілку до себе:</p>
	<p>— Лети сюди, скуштуй мій сочок.</p>
	<p>Спробувала бджілка і зраділа:</p>
	<p>— Так це ж і є нектар.</p>
	<p>Набрала бджілка повні відерця солодкого нектару і поспішила до вулика. Вже сонце високо, а до вечора ще так багато треба встигнути зробити! Поспішай, бджілко!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>163 (7072). Як бджілка нектар збирала. СУС-, новотвір. Записала Руденко К.П. 2009 року. Лозова Світлана Іванівна (1967). Полтавська область, Чорнухинський район, Луговики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
