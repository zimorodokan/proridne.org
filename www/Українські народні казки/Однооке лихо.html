<!--#include virtual="/-/inc/general__page_start.inc" -->
<title>Однооке лихо ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Однооке лихо» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Однооке лихо.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Однооке лихо <br><span class="article__headerDescription">Українська народна казка Полтавщини</span></h1>
	<p>Жив собі та був собі Іван Коваль, жив щасливо й тихо,</p>
	<p>І не знав він, і не відав, що є в світі лихо.</p>
	<p>Раз забрався наш коваль в ліс густий та дикий,</p>
	<p>Без стежок і без доріг, був той ліс великий.</p>
	<p>Бродить Іван по лісу, вже й півдня минає,</p>
	<p>На дорогу а ні-ні він не попадає.</p>
	<p>І набрів він на хатину .</p>
	<p>Хоч то й пустка, а проте, видно є і люди.</p>
	<p>Бач, хоч пустка, а проте ще й вечеря буде.</p>
	<p>Зайшов він у хатину.</p>
	<p>Вмить і здерся він на піч та й уклався спати.</p>
	<p>А від голоду йому сон не йде на очі.</p>
	<p>Метикує се та те, далі чує хтось іде, відчиняє двері.</p>
	<p>І заходить в хату сотня баранів кудлатих</p>
	<p>Та й уклались спати.</p>
	<p>А за ними увіходить така стара баба,</p>
	<p>Така гидка та погана, наче тая жаба.</p>
	<p>Те що гидка та погана, то ще й не морока.</p>
	<p>Але в баби не хватає ще й одного ока.</p>
	<p>Увіходить і нюшить і говорить басом.</p>
	<p>— Гість прибув, давно людське м’ясо їла,</p>
	<p>А сьогодні попоїм, на вечерю стане.</p>
	<p>«Ось тобі Іване!»</p>
	<p>Запалав в печі вогонь, освітив хатину</p>
	<p>Баба цупить коваля з печі, мов дитину.</p>
	<p>— Хто ти будеш говори?! — закричала баба.</p>
	<p>— Я, я, я коваль, я Іван коваль, а ви хто?</p>
	<p>Каже баба:</p>
	<p>— Лихо.</p>
	<p>— Я бачу, що у вас не хватає ока. Я коваль, можу око вставить.</p>
	<p>— Що для цього треба?</p>
	<p>— Сотню вірьовок і лом.</p>
	<p>Вмить з’явились вірьовки і лом.</p>
	<p>Іван зв’язав міцно бабу й наказав стояти.</p>
	<p>Розжарив лома та як розженеться наш коваль</p>
	<p>І ударив бабу не в сліпе, а у видюче око.</p>
	<p>—Ой! Ой! — закричала баба — це ж моє видюче око.</p>
	<p>А тим часом надворі вже світає,</p>
	<p>Барани меркочуть,</p>
	<p>До водопою хочуть.</p>
	<p>Баба стала на дверях і щита баранів, викидає з хати.</p>
	<p>Іван вивернув кожух і став між баранами.</p>
	<p>Баба схопить Івана з баранами та як кине геть на двір</p>
	<p>І по духу поняла, що викинула Івана.</p>
	<p>А Іван як дременув! З переляку</p>
	<p>Він знайшов і стежину й хату.</p>
	<p>Більш не бродить наш Іван по лісі,</p>
	<p>Бо знає, що є в світі лихо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>27 (4767). Однооке лихо. СУС 1137. Записала Калініченко Тетяна 2008 року. Глушич Ніна Петрівна (1939). Полтавська область, Решетилівський район, Лиман-2</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Однооке лихо <br><span class="article__headerDescription">Українська народна казка Кіровоградщини</span></h1>
	<p>Жили колись у старі часи два брати. Один бідний був, а другий багатий. Якось бідний брат вирішив сходити до багатого в гості. А в того саме було свято, і вирішив він пригостити свого бідного брата. Та й говорить:</p>
	<p>— Отам, брате, в глеках є вино. Бери пригощайся, скільки хочеш.</p>
	<p>Але в глеках була вода замість вина. Та така холодна, що бідняк, скуштувавши її, навіть не відчув, що то було. На тому й попрямував додому. Ідучи дорогою, вирішив заспівати, і здалося йому, що хтось підспівує. Він запитує:</p>
	<p>— Хто ти?</p>
	<p>І чує у відповідь:</p>
	<p>— Це я, однооке Лихо.</p>
	<p>— А куди ідеш? — знов питає.</p>
	<p>— З тобою, — відповіло Лихо, — адже я з тобою завжди.</p>
	<p>І прийшли додому. Бідняк вирішив позбутися одноокого Лиха. От він і запитує:</p>
	<p>— Лихо, хочеш молока?</p>
	<p>— Так, — відповіло Лихо.</p>
	<p>Спустився бідняк у погріб, дістав глечик, у якому на дні було трошки молока, і говорить:</p>
	<p>— Залазь до глечика з молоком та й пригощайсь.</p>
	<p>Тільки Лихо в глечик, а бідняк кришкою і накрив глека. А далі пішов і закопав його на городі.</p>
	<p>З тої пори став він жити багато. За що б не брався, все в нього виходить. Невдовзі дізнався про це багатий брат. Та й прийшов до свого брата та й запитує:</p>
	<p>— А як це ти, брате, розбагатів?</p>
	<p>А той відповідає:</p>
	<p>— Було у мене однооке Лихо, а я закопав його у глечику на городі.</p>
	<p>Заздрощі взяли багатія. І вирішив він нашкодити братові. Пішов на город, відкопав глечик, відкриває, а звідти Лихо вилазить, таке миршаве, худе. І говорить багатій:</p>
	<p>— Іди, Лихо, до мого брата, він тепер заможний.</p>
	<p>А Лихо йому у відповідь:</p>
	<p>— Ні, досить, натерпівся я від нього. Ходімо краще до тебе.</p>
	<p>І пішло Лихо за багатієм. Дуже скоро той збіднів, а другий брат жив довго і щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>239 (8139). Однооке лихо. СУС 735А. Записано 2010 року. Багровська Лідія Миколаївна (1949). Кіровоградська область, Добровеличківський район, Тишківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
