<!--#include virtual="/-/inc/general__page_start.inc" -->
<title>Як Трумбера говорила ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Як Трумбера говорила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Трумбера говорила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Трумбера говорила <br><span class="article__headerDescription">Українська народна казка Закарпаття</span></h1>
	<p>Як то було давно, вівчарі в полонині пасли овечки. А було там дванадцять опришків, котрі заготовляли собі на зиму продукти. Вони мали таке сховище, що їх не мож було найти. Старший опришок дав одним завдання заготовляти м’ясо, другим дав друге завдання. Третім третє — кожен мав роботу.</p>
	<p>Раз три опришки напали на вівчаря. А другий вівчар пішов у село. Та й собака пішла. А дві собаки осталися там, у полонині. Та й прийшли опришки, вівчаря взяли й прив’язали до бучка, а овечки беруть геть. А вівчар каже:</p>
	<p>— Подайте мені мою трумбету, най я в ню ще подую мало. Дали йому, він взяв трумбету та подув:</p>
	<p>— Татуню-туню! Бери нашу сиву гуню-ю! Та й тоту тайстринку, що висить на клинку. Бо прийшли опришки та й заяли стрижки-и-и. А мене, молодого, до бука прив’язали-и-и!</p>
	<p>А отець то порозумів, вхопив пушку та й побіг д’горі. Та прибіг, сина відв’язав, та за опришками! І догонили вони їх на полонині Цяпиш. І там вони моталися. Бухнув отець з пушки і єдного вбив. Той упав, другого поранив. Третього собаки ймили. І так оборонив чоловік свої вівці.</p>
	<p>А помогло то, що трумбета говорила.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 31 липня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
