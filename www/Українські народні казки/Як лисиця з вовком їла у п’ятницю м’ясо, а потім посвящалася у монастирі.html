<!--#include virtual="/-/inc/general__page_start.inc" -->
<title>Як лисиця з вовком їла у п’ятницю м’ясо, а потім посвящалася у монастирі ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як лисиця з вовком їла у п’ятницю м’ясо, а потім посвящалася у монастирі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лисиця з вовком їла у п’ятницю м’ясо, а потім посвящалася у монастирі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лисиця з вовком їла у п’ятницю м’ясо, а потім посвящалася у монастирі <br><span class="article__headerDescription">Українська народна казка про тварин</span></h1>
	<p>Йшла лисиця, зостріла вовка, а вовк і пита: «Де ти була?» — «Я скрізь ходила; я, — говорить, — оце наїдалась м’яса, бо завтра п’ятниця». Вовк одвіча: «Я б, — каже, — їв, хоч і п’ятниця». — «Ну, — говорить, — ходім, я у одному місці знаю, то наїсишся». — «Ходім», — говорить.</p>
	<p>Приходять вони, а там було сільце. Тільки він нагнув туди голову, а той дубок і потяг його вгору. Лисиця прибігла, ухватила те м’ясо, сіла та й їсть. Він тоді їй і каже: «Ти казала, що п’ятниця, а тепер сидиш і їси». — «Е, тепер тобі п’ятниця, бо п’ятами землі не достанеш!»</p>
	<p>Знялась лисиця і пішла лісом. Зайшла у монастир, там ченці живуть. Прийшла вона, подивилась, туди можна влізти. Влізла, задавила двоє гусей, і гуси зробили великий крик. Вибіг чернець із сучковатою патерицею і зачав ту лисицю посвящать. Так посвящав, що й курці нема де й носом клюнуть. Вирвалась вона звідти і побігла лісом. Зостріла вовка. Вовк пита: «Де ти була, сестричко?» — «У ченців; я там присвятилась, я тепер свята». А той вовк і каже: «Де ж воно? Піду і я, може й я присвятюсь». — «Йди, — говорить, — мені давав чернець дві гуски з’їсти, потім дав меду (а він її бив, так то — мед), а потім патерицею посвятив».</p>
	<p>Приходить туди вовк. Туди вліз, а назад теж не можна вилізти. Задавив чи одну, чи дві гуски, гуси наробили крику.</p>
	<p>Виходить чернець, як накричить! А вовк злякався та прожогом у Дірку і зачепився за гвіздка вухами, і то він вуха собі повитягав. І з того часу усі вовки вухаті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як лисиця з вовком їла у п’ятницю м’ясо, а потім посвящалася у монастирі. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 30/І. Зап. В. Г. Кравченко «від солдата Коробки з Чигиринського повіту». Час запису не зазначений. Б. Д. Гринченко, Этнографические материалы, собранные в Черниговской и соседних с ней губерниях, вып. 2, Чернигов, 1897., стор. 239—240.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
