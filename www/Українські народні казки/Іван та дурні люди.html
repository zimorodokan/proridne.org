<!--#include virtual="/-/inc/general__page_start.inc" -->
<title>Іван та дурні люди ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Іван та дурні люди» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван та дурні люди.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван та дурні люди <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Прийшов Іван додому, а мати й плаче.</p>
	<p>— Мамо, чого ви плачете?</p>
	<p>— Ой, синку! Ніс батько дрова в хату… Ой-ой-ой!</p>
	<p>— Ну і що?</p>
	<p>— Ой, а коли б ти оженився та й в тебе була дитина, та й лазила вона по підлозі, а дровиняка впала, та й прибила дитину.</p>
	<p>— Мамо! Та які ви дурні.</p>
	<p>Зажурився Іван, що таких дурних батьків має і надумав походити по світу, щоб знайти розумніших людей.</p>
	<p>Іде-іде, коли баче, дід на хаті стоїть, а баба тримає штани та й кричить йому знизу:</p>
	<p>— Стрибай! Стрибай!</p>
	<p>Підійшов Іван ближче та й питає діда:</p>
	<p>— Діду! А чого ви туди вилізли?</p>
	<p>— Та пошила баба штани мені, а холоші короткі. Так я оце стрибаю, щоб їх розтягти.</p>
	<p>— Злізайте, діду! — каже Іван. — Я вам допоможу. Бабо! Гола й нитка є?</p>
	<p>— Є, синочку.</p>
	<p>— Несіть, бабо, будемо діду штани доточувати.</p>
	<p>Принесла баба все, що просив Іван. Доточили дідові штани. Баба рада, цілує Івана, дякує йому. А він попрощався з ними та й пішов далі.</p>
	<p>Іде-іде далі, коли баче, баба б’є качалкою діда по голові.</p>
	<p>— Бабо! Нащо ви лупцюєте діда?</p>
	<p>— Та пошила дідові сорочку, а дірку для голови забула, — каже баба і лупцює діда далі.</p>
	<p>— Бабо, бабо! Зупиніться! Ви ж уб’єте діда! У вас ножиці є?</p>
	<p>— Є!</p>
	<p>— Так несіть!</p>
	<p>Принесла баба Іванові ножиці. Іван взяв сорочку, вирізав ножицями дірку, одів її на діда. Дід радий, цілує Івана, дякує:</p>
	<p>— Єслі б не ти, убила мене баба.</p>
	<p>Іван попрощався й пішов далі. Іде-іде, коли баче, баба курицю товче. Іван підійшов та й питає:</p>
	<p>— Бабо! Навіщо ви курку товчете? Ви ж її вб’єте.</p>
	<p>— А що їй робити? Вивела циплят, а годувать нічим.</p>
	<p>— Бабо, та це ж вам не корова! У вас є пшоно?</p>
	<p>— Є.</p>
	<p>— То несіть.</p>
	<p>Принесла баба пшона. Іван розсипав його по долівці і всі циплятка позбігались, наїлися. Баба рада, цілує Івана. Іван попрощався з бабою та й пішов. Іде-іде, а потім зупинився й думає: «Ну куди я піду, коли чим далі йти, тим люди дурніші. Повернуся я краще до своїх батьків».</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>65 (7216). Іван та дурні люди. СУС 1286+1384. Записала Ярошенко Яна 2009 року. Крупська Марія Дмитрівна (1925). Дніпропетровська область, Павлоградський район, Малоолександрівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
