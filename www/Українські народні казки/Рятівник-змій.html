<!--#include virtual="/-/inc/general__page_start.inc" -->
<title>Рятівник-змій ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Рятівник-змій» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Рятівник-змій.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Рятівник-змій <br><span class="article__headerDescription">Українська народна казка Полтавщини</span></h1>
	<p>Їхав якось чоловік у ліс по дрова, аж бачить, біля лісу горить болото. А посеред болота стоїть змія і нікуди їй лізти.</p>
	<p>Виламав чоловік велику палку і врятував змію, яка мовила до нього людським голосом:</p>
	<p>— Ходім тепер в моє царство, щоб мій батько тебе нагородив. Коли він</p>
	<p>пропонуватиме тобі золото, діаманти, то ти нічого не бери, а попроси, щоб він тебе навчив мови всіх звірів.</p>
	<p>Послухав чоловік змію і зробив так, як вона йому порадила. Прийшов він додому і побачив, що розуміє мову звірів. Йому дуже хотілось про це розповісти дружині, але тут він згадав заборону царя змій: «Нікому не розповідай своєї таємниці, бо тільки ти про це розкажеш, то одразу ж помреш».</p>
	<p>Збираючись у гості, чоловік сів на коня, а його жінка на кобилу. Кобила як заірже, та й каже до коня:</p>
	<p>— Тобі добре, ти чоловіка везеш, то тобі легше, а я бабу, то мені дуже важко, вона така товста.</p>
	<p>Чоловік як засміється, а жінка запитує:</p>
	<p>— Ти чого смієшся?</p>
	<p>— Я не можу тобі цього сказати, — каже чоловік.</p>
	<p>— Чого? — дивується жінка.</p>
	<p>— Бо як тільки скажу, то одразу ж помру.</p>
	<p>Жінка цілий день терпіла, а далі й каже:</p>
	<p>— Чоловіче, помирай, але розкажи мені, чого це ти зранку сміявся.</p>
	<p>І як напосілась вона на чоловіка, як причепилась до нього, то мусив чоловік погодитись з нею:</p>
	<p>— Готуйся, — каже жінці, — до похорон, бо буду я вмирати.</p>
	<p>Сам вийшов на подвір’я попрощатися з білим світом. І чує як півень гомонить:</p>
	<p>— Який же в мене дурний хазяїн. У мене жінок сім та ладу даю всім, а у нього одна, та ладу нема.</p>
	<p>Чоловік зрадів, пішов до жінки і сказав.</p>
	<p>— Нічого я тобі не скажу, бо вмирати я ще не спішу.</p>
	<p>І жив чоловік з жінкою ще довго і щасливо, але вже від того часу був обачнішим і не видавав свого дару жодним натяком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>102 (4702). Рятівник-змій. СУС 670. Записала Лобода Ольга 2008 року. Троян Катерина Василівна (1921). Полтавська область, Пирятинський район, Кроти</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
