<!--#include virtual="/-/inc/general__page_start.inc" -->
<title>Заєць і їжак ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Заєць і їжак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Заєць і їжак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Заєць і їжак <br><span class="article__headerDescription">Українська народна казка Полтавщини</span></h1>
	<p>Гуляв собі їжак неподалік від своєї нори. А далі подумав: «Поки моя жінка миє дітей та дає їм чисті сорочки, піду я в поле та подивлюся, як буряки ростуть».</p>
	<p>Небагато пройшов, аж тут назустріч заєць. Він вийшов до капусти своєї навідатися. Побачив його їжак, чемно привітався. А заєць поглянув на нього згорда і озвався:</p>
	<p>— А ти чого так рано по полю волочишся?</p>
	<p>— Погуляти вийшов.</p>
	<p>— Погуляти? — зареготав заєць. — З твоїми кривими ногами краще лежати, ніж по полю лазити.</p>
	<p>Це дуже образило їжака.</p>
	<p>— Ти певно думаєш, — каже їжак до зайця, — що ти своїми довгими лапами швидше за мене бігаєш?</p>
	<p>— Авжеж.</p>
	<p>— Б’юся об заклад, що пережену тебе, — каже їжак.</p>
	<p>— Це вже на сміх курям, — каже заєць, — як ти мене своїми кривими ногами переженеш? Ану, давай, біжімо.</p>
	<p>— Ну чого так поспішати? Треба спочатку піти додому, поснідати, а через півгодинки зустрінемося на цьому місці.</p>
	<p>Погодились. Приходить їжак додому і розповідає жінці. Каже:</p>
	<p>— Збирайся, підеш зі мною в поле.</p>
	<p>— Навіщо?</p>
	<p>— Я з зайцем маю наввипередки бігти.</p>
	<p>Чи ти з глузду з’їхав, чоловіче? — крикнула їжачиха.</p>
	<p>— Ні. А ти мені допоможеш.</p>
	<p>Зібралася вона і пішла з чоловіком. Дорогою їжак мовить:</p>
	<p>— Бачиш оцю довгу ниву? Тут ми будемо бігти. Заєць бігтиме однією борозною, а я — другою. Ти стань собі тут і чекай. А коли заєць прибіжить, крикни: «А я вже тут!»</p>
	<p>Залишив їжак жінку, а сам пішов в інший кінець. Приходить, а заєць уже там.</p>
	<p>— Ну що, біжімо? — питає заєць.</p>
	<p>— Біжімо.</p>
	<p>Заєць щодуху побіг вперед. А їжак посидів у борозні та й повернувся на своє місце. Заєць добіг до кінця ниви, а їжачиха каже:</p>
	<p>— А я вже тут!</p>
	<p>Заєць тільки очі витріщив від здивування.</p>
	<p>— Як це так може бути? — каже. — Ану біжімо ще раз!</p>
	<p>А знову заєць чимдуж побіг, а їжачиха залишилася. Прибіг до кінця ниви, а їжак каже:</p>
	<p>— Я вже тебе чекаю!</p>
	<p>Розлютився заєць. Що за дива! З досади крикнув:</p>
	<p>— Ану ще раз біжімо!</p>
	<p>І знову побіг. Та там його вже чекала їжачиха. Так він бідолаха бігав аж сімдесят три рази. А сімдесят четвертий раз заєць уже не добіг. Впав посеред ниви і сконав на місці. А їжачиха з їжаком пішли додому.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>142 (7142). Заєць і їжак. СУС 275А*. Записано 2009 року. Даниленко Катерина Іванівна (1952). Полтавська область, Кобеляцький район, Кобеляки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
