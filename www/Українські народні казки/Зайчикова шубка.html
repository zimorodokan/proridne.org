<!--#include virtual="/-/inc/general__page_start.inc" -->
<title>Зайчикова шубка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Зайчикова шубка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Зайчикова шубка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Зайчикова шубка <br><span class="article__headerDescription">Українська народна казка Полтавщини</span></h1>
	<p>Казка ця на вигадку схожа. Але вона правдива. Мій дідусь кожного разу, коли її розповідав, говорив мені:</p>
	<p>— Правда в ній є, а то навіщо б її розповідали?</p>
	<p>Давно це було. У березовім гаї жив сіренький маленький зайчик. Жив він безтурботно, був веселий і життєрадісний. Бувало, часом, за зайчиком поженеться який хижий звір, а він стрибне у траву і стане непомітним для ворожого ока. Зайчик мав надійного захисника — сіреньку шубку. Але безтурботне життя зайчика тривало недовго.</p>
	<p>Одного ранку, прокинувшись, він помітив зміни у природі: віяв холодний вітер, листя на деревах пожовтіло і почало облітати, а згодом гай засипало білим пухнастим снігом.</p>
	<p>З першим снігом на зайчикову долю випали перші негаразди. Він став помітним для хижаків. І куди б він не ховався, то скрізь було видно його сіреньку шубку на фоні білого снігу.</p>
	<p>Та на цьому не закінчились нещастя зайчика. Одного морозного ранку помітив його хитрий лис і вирішив з’їсти. Довго гнався лис за зайчиком полями, лугами, лісами. І в якусь мить зайчик відчув, що у нього немає більше сили тікати від лиса. Він, безсилий, упав на землю і чекав вірної смерті.</p>
	<p>Але в цей час зима-чарівниця обходила свої володіння. Вона роздавала дари природи. Побачила серед снігів тремтячого зайчика. І стало їй жаль беззахисної маленької тварини. Вирішила вона подарувати йому біленьку шубку. І тільки отримав свій дар зайчик, він став відразу непомітним для лиса.</p>
	<p>Той розгублено стояв посеред галявини, не розуміючи, що сталося. А зайчик, відпочивши і помітивши, що лис не збирається його їсти, пострибав у ліс.</p>
	<p>І з того часу, як тільки зима-чарівниця вбирає землю у свої білосніжні шати, зайчики також одягають білі шубки і стають непомітними серед снігів.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>91 (4678). Зайчикова шубка. СУС —, новотвір. Записано 2008 року. Миць Тетяна Олександрівна (1985). Полтавська область, Пирятинський район, Яцини</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
