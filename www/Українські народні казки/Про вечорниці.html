<!--#include virtual="/-/inc/general__page_start.inc" -->
<title>Про вечорниці ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Про вечорниці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про вечорниці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про вечорниці <br><span class="article__headerDescription">Українська народна казка Закарпаття</span></h1>
	<p>Давно було так. Сходилися до одної хати дівчата і там вечорничили. У тій хижці хтось вивмирав, то вони її вирихтовували й там збиралися. У кожної дівочки був хлопець. А єдна дівочка хлопця не мала. Вийшла вона вон і каже:</p>
	<p>— Боже, дай мені хоч чорта! І зайшла до хати.</p>
	<p>А через малий час заходить у хату леґінь. Файний такий. І сів коло неї. Поговорили, познайомилися. Туй дивляться, розумієте, а в нього копита кінські. Отаке діло. Поговорила вона тихо з дівчатами, і дали напрясти кільком дівкам клубок ниток. Як він прийшов другий раз, дівка утикнула йому голку. І він пішов. А в голці була нитка, і вона за тою ниткою пішла за ним аж на кладвище. І там його увиділа.</p>
	<p>Напудилася вона й прийшла додому. І каже:</p>
	<p>— Я вмру. Аби-сте ня не несли в двері, не несли дорогою та на краю кладвища би-сте ня похоронили.</p>
	<p>І не виходить вона з хати, щоб той з кінськими копитами її не взяв. А той виліз на церкву, на саму турлю, і її сокотить, доки вона не вийде з хати.</p>
	<p>А там прийшов єден хлопець, котрий її полюбив.</p>
	<p>— Ти подь за мене. А дівка відповідає:</p>
	<p>— Я би пішла, айбо я не можу вон вийти. Коли я вийду, то я не твоя.</p>
	<p>— Не треба, — каже, — виходити вон. Ти сиди в хаті. І віддалася вона.</p>
	<p>Раз чоловік її пішов з цімборами пити. А цімбори з жонами. Кажуть:</p>
	<p>— Ти ся вженив, а ми твою жінку не виділи. Ану за нею! Він до неї, а жона каже:</p>
	<p>— Слухай, я прожила з тобою ще тилько єден рік і хочу жити далі. А як я вийду, то вже буду не твоя.</p>
	<p>— Нє, ти ходи.</p>
	<p>Вона лише з хати вийшла, а той, що сокотив її, сплескав у долоні. Він скочив з турлі, вхопив її — і лиш вітер завіяв за ними. Поніс він її.</p>
	<p>Іще би чоловік почекав мало, і все би було добре. А так вона не його була, а того, що з кінськими копитами. І наша казочка кончилася.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
