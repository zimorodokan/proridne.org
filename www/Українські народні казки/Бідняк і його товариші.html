<!--#include virtual="/-/inc/general__page_start.inc" -->
<title>Бідняк і його товариші ☼ Українська народна казка ☼ Народна творчість</title>
<meta name="Description" content="Українська народна казка Буковини «Бідняк і його товариші» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бідняк і його товариші.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бідняк і його товариші <br><span class="article__headerDescription">Українська народна казка Буковини</span></h1>
	<p>Був один бідний чоловік, мав букатку землі. Приходили до него, щоб платив податок на землю, а він тих агентів бив. І дали знати цареви: «Ми до него не йдем податок збирати, бо він убиває». Цар викликав його до себе. Іде він до царя та й здибає чоловіка. Той питає:</p>
	<p>— Куди ви йдете?</p>
	<p>— Іду до царя дівку сватати.</p>
	<p>— Беріть і мене з собою.</p>
	<p>— А ти хто?</p>
	<p>— Я той, що в копиці воду складає.</p>
	<p>Та й ідуть вони два. Ідуть і здибають третього.</p>
	<p>— Добрий день!</p>
	<p>— Добре здоров’я.</p>
	<p>— Куди ви йдете?</p>
	<p>— Йдем до царя дівку сватати.</p>
	<p>— Беріть і мене з собою.</p>
	<p>— А ти хто?</p>
	<p>— Я той, що зірниці порахую і межи зірницями все їму. Взяли вони його. Ідуть і здибають четвертого.</p>
	<p>— Добрий день!</p>
	<p>— Добре здоров’я.</p>
	<p>— Куди йдете, люди добрі?</p>
	<p>— Йдем до царя дівку сватати.</p>
	<p>— То беріть і мене з собою.</p>
	<p>— А ти хто?</p>
	<p>— Я той, що сяду коло чоловіка, та й не буде мене той чоловік видіти.</p>
	<p>Взяли вони його з собою та й ідуть далі. Зустрічають ще одного чоловіка.</p>
	<p>— Добрий день!</p>
	<p>— Добре здоров’я.</p>
	<p>— Куди ви, добрі люди, йдете?</p>
	<p>— Йдем до царя дівку сватати.</p>
	<p>— То беріть і мене з собою.</p>
	<p>— А ти хто?</p>
	<p>— Я той, що гухну — і на три метри мороз стане.</p>
	<p>Взяли вони його з собою, ідуть далі та й здибають ще одного чоловіка,</p>
	<p>— Добрий день!</p>
	<p>— Добре здоров’я.</p>
	<p>— Куди ви, люди добрі, йдете?</p>
	<p>— Йдем до царя дівку сватати.</p>
	<p>— То беріть і мене з собою.</p>
	<p>— А ти хто?</p>
	<p>— Я той, що всю воду з керниці забирає.</p>
	<p>Взяли вони його з собою, ідуть далі і здибають ще одного чоловіка.</p>
	<p>— Добрий день!</p>
	<p>— Добре здоров’я.</p>
	<p>— Куди ви, добрі люди, йдете?</p>
	<p>— Йдем до царя дівку сватати.</p>
	<p>— То беріть і мене з собою.</p>
	<p>— А ти хто?</p>
	<p>— Я той, що відколи світ сонця, то я не наївся.</p>
	<p>Та й узяли вони його з собою. Ідуть далі і здибають ще одного чоловіка.</p>
	<p>— Добрий день!</p>
	<p>— Добре здоров’я.</p>
	<p>— Куди ви, люди добрі, йдете?</p>
	<p>— Йдем до царя дівку сватати.</p>
	<p>— То беріть і мене з собою.</p>
	<p>— А ти хто?</p>
	<p>— Я той, що на милю ступає. Взяли вони його з собою.</p>
	<p>Дали знати до царя, що йдуть до него дівку сватати. Приходять, а цар дає їм завдання. Нарубав биків, овець, свиней, курей, гусей і каже:</p>
	<p>— Щоб ви то за ніч з’їли.</p>
	<p>Та й посадив їх у стайню. А той, що відколи світ сонця, не наївся, як узявся, то все поїв. Рано цар посилає слугу подивитися, чи вони з’їли. Слуга прийшов, а коло них нічого нема і кричать вони:</p>
	<p>— Ми їсти хочем!</p>
	<p>Цар сказав слугам, щоб напалили залізну ніч. Скидали їх слуги в ту піч, аби горіли. Зачало їх печи, а вони кричать:</p>
	<p>— Де той, що як гухне, то на три метри мороз стане?</p>
	<p>— Я гезди.</p>
	<p>Та як гухне, то на три метри мороз стає. Піч стала студена, і вони живі ся лишили. На ранок цар посилає слугу, щоб вимести шкрум з тої печі. Слуга приходить, а вони кричать:</p>
	<p>— Ми замерзаємо!</p>
	<p>Слуга пішов і сказав цареви, що вони замерзають. Цар каже:</p>
	<p>— В такому-то місці є дідо з золотою бородою — треба умикнути тої бороди. Чи ваш чоловік скорше принесе ту бороду, чи моя дочка?</p>
	<p>Сідає царська дочка в фаетон і їде за тою бородою. А той, що його не видно, сів коло неї і їде з нею. Приїхали вони туди, царева дочка вимикнула з того діда золотої бороди, а той, що з нею приїхав, і собі вимикнув. А царева дочка того не видить. Везе вона бороду в фаетоні, а невидимка передав свою частину бороди тому, що на милю ступає, і той побіг з бородою до царя. Царевої дочки ще й не видно, а той, що на милю ступає, вже приніс цареви свою частину золотої бороди.</p>
	<p>Дає цар нове завдання:</p>
	<p>— Хто борше принесе черевики від шевця: чи ваш чоловік, чи моя дочка?</p>
	<p>Царева дочка сідає в фаетон і їде за черевиками, а той, що його не видно, сів коло неї і їде. Приїхали до шевця, а невидимка ті черевики вкрав, вийшов, передав тому, що на милю ступає, і той приніс до царя. А швець мусив другі такі черевики робити. Починає шити черевики, а той, що на милю ступає, вже давно заніс черевики цареви.</p>
	<p>Цар дає нове завдання:</p>
	<p>— Треба принести з такої-то керниці води. Чи ваш чоловік борше принесе, чи моя дочка?</p>
	<p>Дочка сідає в фаетон і їде за водою. А той, що його не видно, знов сідає з нею і їде. Приїхали вони до керниці. Царева дочка набрала води, і той набрав. Вона везе воду в фаетоні, а він передав чоловікови, що на милю ступає, і той зразу приніс воду цареви.</p>
	<p>Вже не дає більше цар завдання — мусить дати дочку. А за несплату податків той нічого й не згадує. Цар віддав за него дочку, але цар їй сказав тихо:</p>
	<p>— Як будете їхати понад морем, аби ти перекинулася рибкою і втекла в море.</p>
	<p>Вона так і зробила — втекла в море. А вони кричать:</p>
	<p>— Де той, що воду в копиці складає?</p>
	<p>— Я гезди.</p>
	<p>І почав він морську воду в копиці складати. Все скидав, їмили вони цареву дочку, та й поїхали далі. А вона перекинулася горобчиком і полетіла до хмар — вище, аж межи зірниці. Вони кричать:</p>
	<p>— Де той, що зірниці рахує і все може їмити?</p>
	<p>— Я гезди.</p>
	<p>Порахував він усі зірниці, найшов того горобчика і їмив його.</p>
	<p>Тоді попрощався він з усіма товаришами, і вони пішли своїми дорогами. А сам він, той, що не хотів податків платити, посадив цареву дочку на коня та й везе додому. Тут на них напала змія. Тікають вони на коні, а змія женеться за ними. Там стояла кузня. Вони вскочили в кузню, і ковалі закрили за ними двері. Змія надлетіла, вхопила коня та й половину пожерла. Вони сховалися в кузню, а змія гризе залізні двері. І вже прогризає. Прогризла змія дірку, всунула туди язик, а ковалі схопили кліщі і їмили її за язик. Змія рве, а вони не пускають. Кажуть:</p>
	<p>— Верни половину коня, що ти пожерла.</p>
	<p>Змія виригнула їм ту половину коня. Вони приклали її до другої, кінь зцілився, а змія втекла.</p>
	<p>Той бідний чоловік женився на царевій дочці, а податків так і не платив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рухотин, Хотинського району, Чернівецької області 5 липня 1985 року Цибух Калина Демянівна (1910)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
