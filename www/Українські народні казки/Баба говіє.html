<!--#include virtual="/-/inc/general__page_start.inc" -->
<title>Баба говіє ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Баба говіє» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Баба говіє.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Баба говіє <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Була собі така баба, що вона зроду й у церкві не була і зроду не говіла. От син їй і каже:</p>
	<p>— Ви б пішли, мамо, та одговілись, бо мені за вас люди дорікають.</p>
	<p>— Та як же я піду, якщо-я не знаю, яка то церква?</p>
	<p>— А там, каже, побачите таке високе, а вгорі хрест.</p>
	<p>От вона іде, бачить стоїть млин, а в нього ж крила навхрест, вона і давай хреститись. Коли це виходить мірошник, вона до нього:</p>
	<p>— Висповідайте мене, батюшко.</p>
	<p>Той як візьме набивачку, давай її сповідати, виманіжив добре та й пустив. От приходить вона додому, сіла на лаві, а діти граються та до неї:</p>
	<p>— Баба з церкви прийшли, баба з церкви прийшли! — обнімають її, а вона:</p>
	<p>— Цитьте, дітки, тут скрізь по плечах свята сповідь лежить.</p>
	<p>— А як там, бабо, в церкві?</p>
	<p>— Та Спас все хур-хур-хур, а Свята Пречиста тільки ло-то-то-то-то.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>93 (5568). Баба говіє. СУС 1323. Записано 2008 року. Котенко Агафія Олексіївна (1920). Черкаська область, Чигиринський район, Галаганівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
