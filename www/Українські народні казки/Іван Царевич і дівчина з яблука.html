<!--#include virtual="/-/inc/general__page_start.inc" -->
<title>Іван царевич і дівчина з яблука ☼ Українська народна казка ☼ Народна творчість</title>
<meta name="Description" content="Українська народна казка Буковини «Іван царевич і дівчина з яблука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Іван Царевич і дівчина з яблука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Іван царевич і дівчина з яблука <br><span class="article__headerDescription">Українська народна казка Буковини</span></h1>
	<p>Був Іван Царевич. Не зміг він собі по всіх державах пари знайти і їде додому. Їде через ліс, а напроти йде бабка з бесагами та й каже:</p>
	<p>— Не пишайся, що ти царів син і по всіх державах пари не зміг знайти. На тобі ці три яблука. У них тобі й пара є.</p>
	<p>Узяв він тих три яблука й думає: «Невже пара може бути в яблуках?» Та проїхав трохи і розкраяв одне яблуко, а з нього вийшла така гарна дівчина! Вийшла та просить: «Води!» А води ніде не було, і вона зразу пропала. Проїхав він ще трохи і думає: «Може, це лиш в одному яблуці була дівчина?» Та й крає друге. А звідти вийшла дівчина, ще краща за першу. «Води, води!» — попросила вона. А води нема. І дівчина пропала, як і не було її.</p>
	<p>Іван Царевич думає: «Це третє розкраю там, де вода буде». Дивиться, долина, верба велика росте. Під’їхав до тої верби, а коло неї керниця. Прив’язав він коня до верби, набирає з керниці води. А за горбом — стигна з вівцями, а з другого боку за вербами цигани свої шатра розбили.</p>
	<p>Розкраяв Царевич третє яблуко. І з того яблука така дівчина вийшла, що на світі гарнішої нема. «Оце пара мені буде!» — подумав Іван Царевич. «Води! Води!» — сказала дівчина. Він раз! — і подав їй води. Напилася вона і каже:</p>
	<p>— Я твоя жона, а ти мій муж.</p>
	<p>— Я б узяв тебе на коня, — говорить він, — але молода кість може розтруситися, а йти пішоходом — сонце пече. Вилазь на вербу і чекай мене, я поїду додому і вернуся 4а тобою з каретою.</p>
	<p>Він поїхав, а шатрова циганка приходить до керниці води. Побачила вона дівчину на вербі та й каже: «Злазьте та поговоримо». Розпитує шатрова циганка, звідки вона, і дівчина все розказала. «Яка ви гарна, — сказала циганка. — Ану, покажіть вашу голову». Дівчина нахилилася, а та всадила їй у голову голку, і дівчина зразу померла. Шатрова зняла з неї одяг, натягла на себе, а дівчину кинула у керницю. Сама ж вилізла на вербу й сидить.</p>
	<p>Приїхав Царевич та й каже:</p>
	<p>— Що з тобою, що ти так почорніла? Ти ж була така гарна.</p>
	<p>— Вітер повіяв, сонце погріло, і я почорніла.</p>
	<p>Сідають вони в карету і зразу їдуть вінчатися. Звінчалися і поїхали додому.</p>
	<p>А в той час чабани здоїли вівці, і посилає старший чабан одного: «Іди, мой, до керниці, води принеси». Пішов той хлопець води, дивиться, голуб золотий у керниці плаває. Поліз хлопець у керницю за тим голубом. Чекає, чекає старший чабан, а той води не несе. Посилає він другого. Прийшов той до керниці, дивиться, а товариш його вже тримає в руках голуба. Набрали вони води в гіля і не йдуть до стигни, а починають битися за того голуба. Кожен хоче його мати.</p>
	<p>Іде старший чабан до керниці сам. Дивиться, в хлопців у руках щось золоте. Прибіг він до них, побачив золотого голуба та й каже:</p>
	<p>— Хлопці, дайте цього голуба сюди, най я віднесу його до царя. Цар нам заплатить, і ми поділимось грішми.</p>
	<p>Дали йому хлопці голуба. Несе його старший чабан, а хлопці несуть за ним гіля води. Чабан каже кожному з них:</p>
	<p>— Ти виганяй вівці, а ти помий гіля і почепи його, щоб сохло. Та й бери гирлинг і теж іди до овець.</p>
	<p>Прийшов старший чабан до царського двору. Вислухав його слуга, пішов та й каже цареві:</p>
	<p>— Тут прийшов чабан і золотого голуба приніс. Дозволяєте йому зайти?</p>
	<p>Цар дозволив. Чабан зайшов, привітався.</p>
	<p>— Хлопці піймали в керниці цього голуба. Ми, три чабани, даруємо вам його на весілля.</p>
	<p>Молодий цар запросив його за стіл, пригостив, а потім Каже слузі:</p>
	<p>— Ану, винеси там ковшун грошей. Внесли гроші.</p>
	<p>— У що їх візьмете?</p>
	<p>— В кучму.</p>
	<p>А ковшун був великий, і в кучму всі гроші не влазили.</p>
	<p>— Заберіть решту в кишені, — каже цар. Чабан забрав гроші, подякував і пішов.</p>
	<p>Приходить він до стигни. Уже вечір. Один хлопець доїть вівці, а другий жене на струнгу. Здоїли хлопці вівці, старший чабан розпалив вогонь і варить мамалиґу. Потім каже:</p>
	<p>— Хлопці, ідіть сюди. Оця кучма грошей ваша. Діліться. А те, що в кишенях — моє.</p>
	<p>Хлопці зраділи, діляться.</p>

	<figure class="illustration">
		<img class="illustration__image" loading="lazy" decoding="async" src="/-/i/Іван Царевич і дівчина з яблука — 01.png" alt="ІВАН ЦАРЕВИЧ І ДІВЧИНА З ЯБЛУКА — Українська Народна Казка Буковини" title="ІВАН ЦАРЕВИЧ І ДІВЧИНА З ЯБЛУКА — Українська Народна Казка Буковини">
		<figcaption class="illustration__caption">ІВАН ЦАРЕВИЧ І ДІВЧИНА З ЯБЛУКА — Українська Народна Казка Буковини</figcaption>
	</figure>

	<p>— Та ми, — кажуть, — ще вам вділимо. А старший чабан каже:</p>
	<p>— Ні, мені більше не треба.</p>
	<p>Закінчилося весілля, молодий цар Іван іде спати, а золотого голуба віддає наймичці, щоб доглядала. А цариця встає рано та й каже:</p>
	<p>— Муже дорогий, ти знаєш, який мені сон приснився? Як ти цього голуба не зарубаєш і я з нього не попоїм, то вмру.</p>
	<p>Цар думає: «Шкода голуба, але шкода й жінки. Треба його зарубати». Покликав він наймичку та й каже:</p>
	<p>— Зарубай цього голуба.</p>
	<p>На кухні голуб заговорив до наймички людським голосом:</p>
	<p>— Як будеш мене рубати, то висмикни одне перо з правого крила і одне з лівого. Перо з правого крила поклади з правого боку брами, а перо з лівого крила — з лівого боку. Вона так і зробила. Приготувала голуба і подала хазяйці. А та викинула його на сміття, і зарубала другого. З’їла вона голуба, і лягають спати.</p>
	<p>Рано виходить цар надвір, дивиться, по один бік брами виросла золота тополя, а по другий — срібна. Цар зрадів, увійшов до хати та й каже жінці:</p>
	<p>— Вийди подивися, яка в нас радість. Глянула вона і подумала: «Це щось не те».</p>
	<p>Цар посилає слуг до панів, щоб приїхали і подивилися, які в нього дерева виросли. Поз’їжджалися пани, — милуються — краса! Погостювали вони у царя й поїхали. Цар зачинив за ними браму, а тополі колишуться над брамою.</p>
	<p>Вночі пробудилася жінка та й каже цареві:</p>
	<p>— Мені приснився сон, що як ти ці тополі не зрубаєш і не спалиш на попіл, то я вмру. З того попелу треба зробити луг, і я в ньому помиюся.</p>
	<p>Шкода цареві тополь, шкода й жінки. Наказує він зрубати тополі, спалити і зробити для жінки луг. Наймичка це вчула, приходить до тополь та й каже:</p>
	<p>— Тополі, тополі, рубати вас будуть. А тополі заговорили:</p>
	<p>— Візьми з правої тополі трісочку і кинь на став.</p>
	<p>Як кинула наймичка на став ту трісочку, зробилася з неї золота качка. Цар вийшов раненько, глянув, а на ставі щось блищить. Підійшов ближче — золота качка! Як би її піймати? Він до неї: «Дузь-дузь-дузь! Дузь-дузь-дузь!» А вона: «Так-так-так! Так-так-так!» Підкотив він штани вище колін та у воду. І зловив золоту качку. «Занесу її, — думає, — наймичці, щоб жінка не знала».</p>
	<p>А в них жила бабка, яка служила ще в старого царя, його батька. їй дали кімнатку й харчі. Цар каже бабці: «Нехай ця качка буде біля вас. Годуйте її, щоб жінка моя не знала, бо вона ще й качку захоче знищити, як голуба й тополі».</p>
	<p>Стара бабка вийде надвір, а з качки робиться така дівчина гарна! І всю роботу в хаті поробить. Приходить бабка і думає: «Хто ж це все робить? Нікого в хаті не було, і все зроблено. Ану, вийду я надвір та подивлюся у вікно». Дивиться бабка у вікно, а з качки дівчина зробилася. Дуже гарна, тільки гола. Стукнула бабка дверима, і вона знову зробилася качкою. Бабка зайшла та й каже: «Не бійся мене, ти будеш бабина онука». І вона знову перетворилася в дівчину. Оділа бабка на дівчину сорочку та й кличе онукою.</p>
	<p>А до царя йдуть офіцери, йдуть генерали. Дивляться, з бабиної кімнати виходить така гарна дівчина, бабина онука. Зупиняються генерали, говорять із нею та й кажуть: «Такої красивої дівчини ми ще в світі не бачили».</p>
	<p>Заходять генерали до царя, а один полковник говорить царю:</p>
	<p>— Така в тої бабки внучка, що якби пішла за мене, то я б її взяв.</p>
	<p>Цар каже, що не видів ще тої внучки. « — То ходімо подивимось.</p>
	<p>}дуть вони, а бабка глип у вікно — іде цар і ще якийсь офіцер. Дівчина скинула з себе шмаття, скочила у воду і зробилася качкою. Цар показав гостеві качку та й питає бабку:</p>
	<p>— А де ваша внучка?</p>
	<p>— Десь вийшла. Вона прийде. Полковник каже:</p>
	<p>— Я ще прийду.</p>
	<p>— Як побачиш її, то скажеш мені, — говорить цар.</p>
	<p>У царської жінки народився син. До царя йдуть офіцери і кожний каже: «Ото в бабки внучка! У світі такої гарної нема». А царський син не роками й не місяцями, а г «-динами росте. І вже самого царя доганяє ростом. Цар подумав: «Треба зібрати клаку, щоб усі разом пряли. Там і виберемо йому дівчину».</p>
	<p>Навезли прядива. Поробили ленії, солдати роз’їхалися по селах, навезли дівчат.. Цар думає: «Як усі зберуться, то й бабина внучка буде».</p>
	<p>Посходилися, по дві, по три прядуть з одного кужеля. І та дівчина прийшла. Її одразу тьма офіцерів обступила. Підходить і цар з жінкою й з хлопцем. Подивився й думає: «Красива, я такої ще не бачив». А дівчина каже:</p>
	<p>— Государю, можна вам казочку розказати?</p>
	<p>— Розказуй.</p>
	<p>Царева жінка запідозрила, що тут щось не те, і каже:</p>
	<p>— Дорогий мій, нащо тобі казка? Ходімо спати.</p>
	<p>— Ні, най розказує.</p>
	<p>Всі перестали прясти, всім хочеться послухати ту казку. А дівчина каже:</p>
	<p>— Я буду розказувати, а як хто скаже, що неправда, то ви, государю, кладете рубля.</p>
	<p>— Добре, — погодився цар. І вона почала розказувати:</p>
	<p>— Був у царя син. І не міг собі пари знайти. їхав він назад у своє царство, переїжджає ліс, а напроти нього йде бабка...</p>
	<p>Царева жінка каже:</p>
	<p>— Дорогий мій, та ходімо спати.</p>
	<p>— Ні, хай розказує.</p>
	<p>— ...Каже бабка: «Не пишайся, що ти царів син і по всіх державах пари не зміг знайти. На тобі три яблука. У них тобі й пара є». Від’їхав трохи царевич, розкраяв яблуко, а звідти така дівчина вийшла, що в світі такої нема, і сказала: «Води!» А води не було. І вона пропала...</p>
	<p>Уся клака сидить і слухає. Царева жінка каже:</p>
	<p>— Дорогий мій, підемо.</p>
	<p>— Ні, — каже, — треба послухати.</p>
	<p>— ...Проїхав він ще трохи, розкраяв друге яблуко — ще краща дівчина вийшла. «Води! Води!» А води нема. І друга дівчина пропала. Їде він, дивиться, долина, а на долині верба велика росте. Під’їхав до тої верби, бачить — керниця. Прив’язав коня до верби. Став, подивився. За вербами цигани шатрові. А по другий бік горбок, на ньому стигна і чабани з вівцями. Під вербою — керниця. Крає він третє яблуко, а з нього ще одна дівчина вийшла. «Води! Води!» — попросила дівчина. Він дав їй води. Напилася вона і сказала: «Я твоя жона, а ти мій муж». «Я б узяв тебе на коня, — говорить він, — але молода кість може розтруситися, а йти пішоходом — сонце пече. Вилазь на вербу і чекай мене, а я поїду додому і вернуся за тобою з каретою». Сидить дівчина на вербі, а до керниці приходить шатрова циганка води...</p>
	<p>— Неправда! — крикнула царева жінка.</p>
	<p>— Як вона каже, що неправда, то кладіть, государю, рубля. — Цар кладе рубля, усі сміються, а жінка знов кличе його спати.</p>
	<p>— Хай розказує!</p>
	<p>— ...Приходить шатрова циганка і каже: «Злазьте та поговоримо»...</p>
	<p>— Неправда! — крикнула царська жінка.</p>
	<p>— Государю, кладіть рубля. Цар дав ще рубля.</p>
	<p>— ...Злізла дівчина з верби, розказала все про себе...</p>
	<p>— Неправда!</p>
	<p>— Кладіть, государю, рубля.</p>
	<p>Цар кладе рубля і слухає далі, бо бачить, що це все про нього розказується. А жінка йому одно й одно:</p>
	<p>— Ходімо спати.</p>
	<p>— ...А шатрова каже: «Ану, покажіть вашу голову»...</p>
	<p>— Неправда!</p>
	<p>— Кладіть, государю, рубля. Цар знову поклав рубля.</p>
	<p>— ...Та й всадила дівчині голку в голову, і дівчина вмерла...</p>
	<p>— Неправда! Ходімо спати, мужу дорогий. А офіцери просять царя:</p>
	<p>— Государю, дайте їй доказати, бо й ми хочемо послухати.</p>
	<p>— ...Кидає шатрова ту дівчину в керницю, а сама одягла її вбрання...</p>
	<p>— Неправда!</p>
	<p>— Неправда? Як «неправда», то скажу, що ти — шатрова циганка, а я — його жона. Я не доказала всього, щоб клаку не мучити довго без сну.</p>
	<p>Цар дав команду, щоб прив’язали шатрову циганку коневі до хвоста. І де тягнув її кінь — там рівчак став, а де вдарилася задом — там горб.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Іван Царевич і дівчина з яблука. Невказані сюжети. Записано 22 листопада 1979 року в селі Селищі Сокирянського району Чернівецької області від Василя Пилиповича Гуцула (1923 року народження, сторож на залізничній станції).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
