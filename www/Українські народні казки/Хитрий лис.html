<!--#include virtual="/-/inc/general__page_start.inc" -->
<title>Хитрий лис ☼ Українська народна казка ☼ Народна творчість</title>
<meta name="Description" content="Українська народна казка Поділля «Хитрий лис» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий лис.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий лис <br><span class="article__headerDescription">Українська народна казка Поділля</span></h1>
	<p>Ходить лис по берегу понад водою, і як побачить якусь маленьку рибку, мерщій хапав і з’їдав. Побачили це більші риби. Й стало їм ніяково, що до їхнього господарства втручається якась патлата хмара.</p>
	<p>Попливли вони до свого короля і питають:</p>
	<p>— Що маємо робити?</p>
	<p>Король вислухав їх і каже:</p>
	<p>— Приведіть його сюди на само глибину Дністра. Тут ми затягнемо його у воду, розпоремо, виймемо серце і з’їмо. Будемо такі ж мудрі як лис.</p>
	<p>Пішли риби сповняти наказ короля. Підпливли дві риби до берега, зупинились біля лиса й кажуть:</p>
	<p>— Чи не попливли б ви з нами? Чогось потребують Вас наш король.</p>
	<p>— Чому б ні? Як треба, то й треба.</p>
	<p>Сів лис на риб та й питає:</p>
	<p>— А ви знаєте, чого вашому королю треба від мене?</p>
	<p>— А чому б ні, знаємо. Він казав, що треба ваше серце вийняти та з’їсти, то будемо такі мудрі, як ви.</p>
	<p>— Е, коли так, то звертайте назад, бо я зоставив серце вдома. Але я прибіжу і за хвилинку принесу сюди.</p>
	<p>Завернули риби назад, плигнув лис на берег та й каже:</p>
	<p>— Які ж бо ви дурні! Та хіба ж є хто такий, що ходив би без серця?</p>
	<p>Риби зрозуміли, що лис їх обдурив. А ситий лис спокійно собі пішов додому у свою нірку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>188 (6454). Хитрий лис. СУС 91. Записано 2009 року. Дідусенко Галина Гаврилівна (1954). Вінницька область, Літинський район, Пеньківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
