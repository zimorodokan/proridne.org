<!--#include virtual="/-/inc/general__page_start.inc" -->
<title>Мудрий жук ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Мудрий жук» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Мудрий жук.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Мудрий жук <br><span class="article__headerDescription">Українська народна казка Кіровоградщини</span></h1>
	<p>Жив на світі заєць. Спритний він був, вмілий, швидкий, та чомусь трохи ледачкуватий. У всіх звірів хатки як хатки, а у зайця — то під кущем, то в чужу нірку залізе, а то і зовсім заночує у полі просто неба. Запримітив заєць старого жука, який ціле літо ліпив під корою дуба хатинку. Почав сміятися заєць з жука:</p>
	<p>— Нащо ти, дураче, ліпиш хатинку? Ти такий маленький, поглянь, скільки місця навкруги.</p>
	<p>— Е, наступить зима, а в мене хатинка тепла буде, — відповідає жук.</p>
	<p>— Та нащо та хатинка? Я під деревом сховаюсь, зима мене не зачепить.</p>
	<p>— Так-так…- мугикає жук.</p>
	<p>Літечко минулося, осінь позолотила діброви, гаї, поля. Пішли холодні дощі. Листячко почало опадати, ночі похолоднішали. Ще бігає заєць, ховається в листі, гріється у слабеньких промінцях сонечка.</p>
	<p>І от одного дня випав білий сніг. Все вкрилося білим пухнастим килимком. Немає вже купок теплого листя, нірки позаліплювало сніжком. Заплакав заєць гіркими сльозами. Дрижить і думає: «А була б у мене своя хатинка, то тепло було б мені». Плаче, сумує. І від того горя у зайця побіліла шубка, а раніше вона була сіренька.</p>
	<p>— Я думав, що то жук дурний, а то я — справжній дурень, — зробив висновок заєць.</p>
	<p>Тепер бігає заєць замерзлими полями, гаями і дібровами швидко-швидко, щоб нагрітися. А жук спить у теплій хатинці під корою дуба і сниться йому ніжне, яскраве сонечко.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>29 (7910). Мудрий жук. СУС —, новотвір. Записала Ульянич Аліна 2010 року. Гончарюк Валентина Миколаївна (1947). Кіровоградська область, Олександрівський район, Красносілля</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
