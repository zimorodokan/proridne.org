<!--#include virtual="/-/inc/general__page_start.inc" -->
<title>Як циган косив ☼ Українська народна казка ☼ Народна творчість</title>
<meta name="Description" content="Українська народна казка Буковини «Як циган косив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган косив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган косив <br><span class="article__headerDescription">Українська народна казка Буковини</span></h1>
	<p>Був собі циган. Жив близько коло доброго хазяїна. Той хазяїн і каже до цигана:</p>
	<p>— Куме, ви не пішли б до мене молотити?</p>
	<p>— Піду. А що молотити?</p>
	<p>— Та в мене є стирточка жита в полі.</p>
	<p>Циган зостався молотити, а хазяїн поїхав у своїй справі. Нагодувала хазяйка цигана і дала з собою в поле їсти й випити. Прийшов циган на поле, сів під тою стирточкою та й думає: «Що перше роблять люди? Перше їдять». Попоїв він, випив і каже:</p>
	<p>— Як поїв і випив, то й поспати треба.</p>
	<p>Лягає спати. А як прокинувся — то вже й вечір близько. Молотити нема коли. Іде додому. Хазяйка питає:</p>
	<p>— Ну як там?</p>
	<p>— Добре молотилося, — каже циган.</p>
	<p>На другий день те ж саме. Нагодувала хазяйка цигана, дала їсти з собою, а він робив так само, як і перший раз. А хазяїн їхав додому понад тою стирточкою і побачив, що стирточка не почата. Приїхав і каже жінці:</p>
	<p>— Ти давала йому їсти?</p>
	<p>— Два дні давала, і з собою в поле давала.</p>
	<p>— А він там нічого не робив. Завтра я його возьму косити. А ти їсти не неси. Винесеш аж надвечір, і то горнець якийсь непотрібний. А коли я буду до тебе бігти, кидай той горнець і тікай додому.</p>
	<p>Пішли вони з циганом у поле і починають косити. Хазяїн поставив цигана вперед, а сам ззаду махає косою коло його п’ят. А циган коси, аж з чола капає. Хазяїн пішов тихенько набік, вкусив собі щось, щоб циган не бачив, і косять далі.</p>
	<p>От жінка обід несе. Чоловік каже:</p>
	<p>— Я їй зараз покажу, як обід під вечір нести. А циган:</p>
	<p>— Лишіть, куме. Перше поїмо, а потому будемо бити.</p>
	<p>А чоловік як побачив жінку, вхопив косу — та до неї. Вона горшком об землю і втекла.</p>
	<p>— Е, куме, треба було перш наїстися, а потому бити, — каже циган.</p>
	<p>Хазяїн йому:</p>
	<p>— Увечері ми їй дамо.</p>
	<p>— Не давайте. Най перше їсти дасть, а тоді — давайте.</p>
	<p>Косять вони далі. Аж увечері йдуть додому. Жінка зварила мамаличку, налляла кисляку, котрий уже три дні стояв і збухтів. А циган їсть, аж очі залупляє. Як він то з’їв, жінка поклала хороший борщ з м’ясом. Циган з’їв трохи борщу, а хазяйка курочку печену на стіл кладе.</p>
	<p>— Е-е, кумо, — каже циган, — вміла ти варити, та не вміла дати. Перший раз було дати курочку й м’ясо, а вже потому кисляк.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Шибутинці, Сокирянського району, Чернівецької області 28 грудня 1979 року Харабара Іван Григорович (1916 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
