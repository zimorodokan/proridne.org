<!--#include virtual="/-/inc/general__page_start.inc" -->
<title>Що люди роблять, те й ти роби ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Що люди роблять, те й ти роби» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що люди роблять, те й ти роби.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що люди роблять, те й ти роби <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Батько лежить, помираючи на постелі. Син приходить до нього і, ревучи, каже:</p>
	<p>— Батьку мій солодкий, що ж я буду робити, як ви умрете?</p>
	<p>Батько каже:</p>
	<p>— Не реви, сину! Що будуть люди робити, і ти те роби. Хліб все з медом їж, в кожному селі аби в тебе хата була, та й аби все у нових чоботях ходив. Так роби і нічого тобі н буде. Однак як тобі важко прийдеться, то візьми мотузку і на цей кілок (показує) повісся.</p>
	<p>Батько був розумний і бачив, що сину тяжко буде на світі жить, Та що мав робити — умерти мусив.</p>
	<p>Так і сталося. Батько помер, а син остався. Ось як поховали батька, син приходить додому і тяжко реве, зітхаючи, що він буде робити. І тут приходить йому на думку: «Гей, та ж батько, царство йому небесне, казав мені, аби я те робив, що люди роблять».</p>
	<p>Ось бачить, а далеко у сусідів верх на хаті розбирають. А тоді наново вкривають. Він і собі так робить.</p>
	<p>Так далі він дивиться та й робить те, що й люди. Раз, як зголоднів, думає: «Батько на прощання, коли умирав, наказав мені аби хліб з медом їв. Піду куплю собі меду і буду з хлібом їсти».</p>
	<p>І так усе робив. Раз і те прийшло йому на думку, що батько казав, аби в кожнім селі хату робить. А щоб батьків наказ виконати, треба лиш у нових чоботях ходити.</p>
	<p>Накінець так накупляв., що все батькове наслідство потратив, все, що було пішло.</p>
	<p>Ось, як уже й не було нічого і прийшлося йому важко, купив собі мотузку і каже:</p>
	<p>— Батьку, прощай, до того я дожився, що тепер нічого немає. Виконав я всі твої поради, виконаю й цю.</p>
	<p>Так і зробив. Узяв мотузку, прив’язав на той кілок, що батько показував, повісив на шию і почав вішатися.</p>
	<p>А мотузка взяла й обірвалась. Кілок витягся, а із дірки золоті монети сипляться, як полова. Він швидко розв’язав мотузку, зібрав монети у мішок. І тоді він зрозумів. Лиш тоді буде у нових чоботях ходити, в кожнім селі мати хату, і хліб з медом їсти, коли буде робити те, що й люди. Батько правду йому казав.</p>
	<p>В чоботях нових буде, коли буде їх берегти. В кожнім селі хата буде, якщо будуть друзі.</p>
	<p>Але батько знав, що син не дуже розумний і буде йому так важко, що захоче повіситися. От він і золоті монети у стелю заховав. Однак син, після того, як знайшов багатство, став так хазяйнувати, як батько. І тільки тому, що робив так, як батько радив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>235 (7381). Що люди роблять, те й ти роби. СУС 915А. Записав Карабанов Роман 2009 року. Сидоренко Катерина Данилівна (1921). Дніпропетровська область, Межівський район, Межова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
