<!--#include virtual="/-/inc/general__page_start.inc" -->
<title>Пригода з річкою ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Пригода з річкою» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пригода з річкою.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пригода з річкою <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>З року в рік текла собі по долині красива, чиста, джерельна річечка. Всі жителі цієї місцини не могли натішитися нею, адже такої чистої річки ніде не було.</p>
	<p>Біля кручі росла собі верба-вербиченька, віти якої спадали в саму річку і пестилися у її водах. Верба і річка були найкращими подругами. Вони з дня на день перешіптувалися своїми потаємними думками, і гадали, що це ніколи не скінчиться.</p>
	<p>Але люди поступово почали недбало ставитися до річки. Кидали в неї сміття і виловлювали всю рибу, забруднювали береги. Трапилося лихо, річці стало важко дихати.</p>
	<p>— Вербо, подруго моя вірна, — все частіше промовляла вона, — мені так стало важко, моя прозора одіж з кожним роком темнішає, забруднюється і тьмяніє. Що мені робити?</p>
	<p>А Верба тільки хитала своїм довгим розкішним волоссям, намагаючись втішити свою подругу. Кожного дня річці ставало все гірше і гірше. От верба каже :</p>
	<p>— Річко, досить тобі страждати і мучитися, провчи винуватців!</p>
	<p>По тих словах Річка поступово стала висихати і досягла таких маленьких розмірів, що залишилося з неї маленьке болітце. Людям стало не вистачати води, щоб самим попити, чи напоїти худобину, полити огородину. Все почало гинути...</p>
	<p>І тоді люди зрозуміли, яким скарбом вони володіли. Зібралися селяни біля знівеченої річки та почали слізно просити:</p>
	<p>— Річко, вибач нам. Ми не задумувалися, наскільки ти безцінна для нас. Без тебе все гине навкруги. Ми обіцяємо більше ніколи не забруднювати тебе, не спричиняти тобі лиха, а тільки дбати про тебе і возвеличувати тебе.</p>
	<p>— Добре, — промовила річка. — Але в мене є одна умова — ви будете дбати не тільки про мене, але й про рідну матінку-землю. Адже ви повинні запам’ятати саму найголовнішу істину: «Не роби зло іншим, а дбай про них і вони віддячать тобі сповна.»</p>
	<p>З того часу селяни почали ставитися до річок, дерев, землі, як до своєї рідної матері.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>172 (5360). Пригода з річкою. СУС —. Записав Дудник Максим 2008 року. Труба Ганна Юхимівна (1921). Черкаська область, Золотоніський район, Чапаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
