<!--#include virtual="/-/inc/general__page_start.inc" -->
<title>Цар і солдат ☼ Українська народна казка ☼ Народна творчість</title>
<meta name="Description" content="Українська народна казка Буковини «Цар і солдат» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Цар і солдат.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Цар і солдат <br><span class="article__headerDescription">Українська народна казка Буковини</span></h1>
	<p>Цар поїхав на полювання і відбився від свої кумпанії. Іде він лісом, чує — щось десь співає. Дивиться, а там солдат сидить. Питає його цар: — Відки ти йдеш?</p>
	<p>— З побивки, — каже солдат, — вертаюся на службу. А як твоє ім’я?</p>
	<p>А государ йому:</p>
	<p>— Альоша.</p>
	<p>— Підем, Альошка, бо вже вечоріє. Може, якось виберемося з цего лісу, — сказав солдат, і вони пішли далі. Ішли вони, йшли і добилися до якогось хутора. Скрізь було закрито, а солдат взяв і розбив ворота. Вийшла старуха і зачала з ними сваритися:</p>
	<p>— Що ви ломаєте ворота! Як прийдуть сини з охоти, то з вами розправляться.</p>
	<p>Зайшли вони в хату і просять у старухи їсти. А вона каже:</p>
	<p>— Нема нічого.</p>
	<p>А солдат поглядів і найшов усе: і жарене, і парене, і що хочеш. Почали вони їсти, а стара ставить їм напиток. Солдат не п’є і «Альоші» каже, щоб не пив. Попоїли вони, солдат лишив царя коло стола, а сам пішов по кімнатах. В їдній кімнаті завидів багато зброї. Цар каже:</p>
	<p>— Будем спати на ліжку.</p>
	<p>А солдат:</p>
	<p>— Нє, будем на поді спати.</p>
	<p>Пішли вони спати на під. Цар заснув, а солдат не спить. Чує, їдуть вершники. Приїхало їх дванадцять. Крикнув їден:</p>
	<p>— Це худо, що ворота поломані. Зайшли в хату і питають старуху:</p>
	<p>— Що це таке? Чого ворота поломані? Вона стала їм розказувати:</p>
	<p>— Тут є два. Їден приїхав верхом, а їден прийшов пішки. Розломили ворота, нахально зайшли, нахально взяли їжу і повечеряли. А тепер сплять на поді.</p>
	<p>— Дай нам поїсти й випити, а тоді будем з ними розправлятися. Зачали вони пити. Їден підпив та й каже:</p>
	<p>— Я вилізу по драбині на під і побачу, що то за їдні.</p>
	<p>Підліз він по драбині, а солдат був насторожі. Той лиш голову показав, а солдат її шаблею зняв. Браття чекають його і думають: «Певно, там золота багато є, що він так довго не вертається». Підліз по драбині і другий, а солдат і тому голову зняв. Чекають — і того нема. «Вони, певно-таки, діляться золотом», — думають розбійники. Поліз третій, а солдат і третьому голову зняв. Знов чекають розбійники і знов посилають їдного. Так солдат порубав усіх до посліднього.</p>
	<p>Як розправився солдат з усіма розбійниками, аж тоді «Альошу» збудив:</p>
	<p>— Вставай, Альоша, подивися, що тут робиться.</p>
	<p>Встав «Альоша», злізли вони на землю, а солдат зарубав і старуху. Зайшли вони в підвал — там повно золота. Солдат жадний, набирає собі, горне. А «Альоша» стоїть і не бере.</p>
	<p>— Бери, Альоша, — каже солдат.</p>
	<p>А той не бере, бо нащо йому золото, як він цар. Вийшли вони відти, а свічку лишили в підвалі. Свічка догоріла, зробився пожар і все згоріло. Підійшли вони близько до столичного города. Цар каже солдатови:</p>
	<p>— Ти помалу йди, а я поїду вперед.</p>
	<p>І поїхав. Заїхав у столицю і вислав напроти солдата полкову музику. Грають солдатови, а він просто в корчму і бере їсти. Йому дають все-все. Солдат дає гроші, а вони не беруть, бо так цар сказав. Солдат думає: «Що це таке? Як у мене не було грошей, то всі вимагали гроші, а як маю гроші, то не хочуть брати».</p>
	<p>Цар взяв його в свою столицю і сказав, щоб забезпечили солдата і його сім’ю до кінця життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 23 березня 1980 року Добровольська Ірина Никифорівна (1901)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
