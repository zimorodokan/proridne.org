<!--#include virtual="/-/inc/general__page_start.inc" -->
<title>Як ворожила сова ☼ Українська народна казка ☼ Народна творчість</title>
<meta name="Description" content="Українська народна казка Буковини «Як ворожила сова» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як ворожила сова.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як ворожила сова <br><span class="article__headerDescription">Українська народна казка Буковини</span></h1>
	<p>Був собі дурний Іванко, глядів у бузині щастя. Іде їден чоловік та й питає:</p>
	<p>— Що ти, Іване, глядиш?</p>
	<p>— Гляжу щастя.</p>
	<p>— А хіба щастя в бузині?</p>
	<p>— А де ж?</p>
	<p>— В керниці.</p>
	<p>Побіг Іванко до керниці, подивився. І побачив там самого себе, як у дзеркалі. Він думав, що то щастя, розібрався та й скочив у керницю.</p>
	<p>Сидить у керниці, змерз уже там. Приходи жінка води брати. А він не дав води брати — сам сів у казан. Жінка не бачить, що то Іванко, та й викрутює його догори. Вона лиш подивилася на казан, а Іванко — хап її за шию. Жінка налякалася та й біжить до хати казати чоловікови, а Іванко побіг за хату і заховався. Чоловік пішов його шукати, а він тим моментом ускочив у хату і заліз під постіль. Та й сидить там голий.</p>
	<p>А до тої жінки ходили піп, дяк і паламар. Чоловік увечір поїхав до млина, а вона сказала попови, дякови й паламареви, щоб прийшли до неї.</p>
	<p>Приходи піп, приноси півлітру. Вона наготувала закуску, коли це стукає хтось. А то був дяк. Піп каже:</p>
	<p>— Де би я сховався?</p>
	<p>— Під постіль.</p>
	<p>І вже їх є там два: Іван і піп.</p>
	<p>Заходи дяк. Поклав на стіл півлітру, а вона — закуску. Ще й не пили вони, коли знов стукає хтось. То був паламар. А дяк каже:</p>
	<p>— Де б я сховався?</p>
	<p>— Під постіль.</p>
	<p>І вже три їх там є: Іван, піп і дяк. А паламар поклав на стіл півлітру, жінка закуску, ще й не їли, ще й не пили, аж приїжджає чоловік на подвір’я. Тов-гаря!» Паламар звертівся.</p>
	<p>— Де б я сховався?</p>
	<p>— Під постіль.</p>
	<p>І вже штири їх під постіллю сидять. Приходить чоловік до хати.</p>
	<p>— Давай щось вечеряти, жінко.</p>
	<p>— Ой, я слаба, не варила нічого. Там ранішній борщ під піччю, то бери та їж.</p>
	<p>Сів чоловік, а Іван тихо каже:</p>
	<p>— Я так хочу співати. А ті кажуть:</p>
	<p>— Тихо сиди, бо він вб’є нас.</p>
	<p>— Добре вам сидіти, як ви вбрані. А я — голий.</p>
	<p>Ті скидають з себе шмаття і дають йому, аби лиш сидів тихо.</p>
	<p>Чоловік вийшов надвір, а Іван, що вже вбрав чуже шмаття, вийшов і собі надвір. Сів. А там сіла коковевка, і Іван піймав її. Входи з нею до хати та й каже:</p>
	<p>— Добрий вечір, дядьку!</p>
	<p>— Дай Боже здоровля.</p>
	<p>— Як жиєте?</p>
	<p>— А так, — каже.</p>
	<p>Зачали вони говорити, чоловік побачив коковевку та й питає:</p>
	<p>— А що це у тебе?</p>
	<p>— Гадалка, — каже Іванко.</p>
	<p>— А як вона гадає?</p>
	<p>— Все скаже вам, що хочете. Махніть на неї пальцем. Чоловік махнув на неї пальцем, а коковевка: «Кх-х-х».</p>
	<p>— Що вона каже? — питає чоловік.</p>
	<p>— Каже, що у вас жінка слаба.</p>
	<p>Чоловік ще раз махнув на неї пальцем, а вона: «Кх-х-х».</p>
	<p>— Що вона каже? — знов питає чоловік.</p>
	<p>— Каже, що ви їли борщ ранішній. А в вас у печі курка печена. І паляниці є сховані.</p>
	<p>Питає чоловік:</p>
	<p>— Чого ж ти, жінко, не даєш курку?</p>
	<p>— А я забула, чоловіче, я така слаба.</p>
	<p>Витягла вона ту курку й паляниці, сідає хазяїн з Іванком, і їдять обидва. А чоловік махнув ще раз пальцем на коковевку. А вона: «Кх-х-х».</p>
	<p>— Що вона каже? — питає чоловік.</p>
	<p>— Каже, що у вас під подушкою є ще горівка.</p>
	<p>— Чого ж ти, жінко, не подаєш горівку?</p>
	<p>— А то мені сестра принесла, та й я забула за неї.</p>
	<p>Випили вони обидва, поїли. І ворожать далі. Знов махнув чоловік пальцем на коковевку, а коковевка: «Кх-х-х».</p>
	<p>— Що вона каже? — питає чоловік.</p>
	<p>— Вона каже, що ваша жінка слаба, бо в вашій хаті є таке, що мучить вашу жінку.</p>
	<p>Махнув чоловік ще раз пальцем, а коковевка: «Кх-х-х».</p>
	<p>— Що вона каже? — питає чоловік.</p>
	<p>— Каже, щоб ви гріли баняк окропу, та будемо парити постіль, бо в ній бола замножилася.</p>
	<p>Закипіла та вода, чоловік і питає:</p>
	<p>— Що робити?</p>
	<p>— Гадалка скаже.</p>
	<p>Чоловік махнув на «гадалку» пальцем, а вона: «Кх-х-х».</p>
	<p>— Що вона каже? — питає чоловік.</p>
	<p>— А каже, щоб я лляв окріп до постелі, а ви ставали на дверях з макогоном. І що буде бігти, то бийте.</p>
	<p>Іванко лляє окріп по постелі. А вони там голі. Окріп протікає і парить їх. А піп як вискочив відти. Чоловік налякався та й упав з макогоном. Піп утік, а тут вискочили дяк і паламар. А Іванко їх макогоном, макогоном, та й утекли вони. А жінка каже:</p>
	<p>— Я вже трохи очуняла. Ви не продали б мені цю ворожку?</p>
	<p>— Продам, — каже Іванко.</p>
	<p>А та жінка перед тим продала корову й воли та взяла сто рублів. Дала вона Іванкови за ту коковевку тих сто рублів. «Я більше зароблю на ній, як вона так угадує», — подумала жінка.</p>
	<p>Питається жінка Іванка:</p>
	<p>— Що вона їсть?</p>
	<p>— Та нічого не їсть. Раненько пустите її на подвір’я, вона попорпається по сміттячку. А ви скажете їй: «Ворожко, до хати!» То вона й прилетить до хати, — сказав Іванко.</p>
	<p>Та й пішов Іванко. А жінка встала рано, пустила «ворожку» надвір, а та полетіла собі. Жінка вийшла, подивилася.</p>
	<p>— Ворожко, до хати! Ворожка не йде.</p>
	<p>— Ворожко, до хати! Нема ворожки.</p>
	<p>— Пропали мої воли та й корова, — сказала жінка. І казці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Василівці, Сокирянського району, Чернівецької області 10 серпня 1984 року Данилов Олекса Степанович (1915 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
