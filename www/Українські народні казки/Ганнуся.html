<!--#include virtual="/-/inc/general__page_start.inc" -->
<title>Ганнуся ☼ Українська народна казка ☼ Народна творчість</title>
<meta name="Description" content="Українська народна казка Поділля «Ганнуся» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Ганнуся.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Ганнуся <br><span class="article__headerDescription">Українська народна казка Поділля</span></h1>
	<p>Давно-давно красуню Ганнусю видали заміж проти її волі за старого багатого чоловіка. Вона втекла із власного весілля і втопилася у панському ставку. З того часу у селі почали говорити, що Ганнуся місячними ночами ходить коло ставу, плаче, плескає руками по воді і промовляє:</p>
	<p>— Ой мамо моя, мамо, що ж ти наробила?!</p>
	<p>Пан строго-настрого забороняв людям ловити рибу у своєму ставку і наказав вночі став охороняти. Але сторожі після першої ж ночі відмовлялися, бо казали, що бачили Ганнусю. Пан мав вищу освіту і у таке не вірив.</p>
	<p>То одної ночі він пішов сам до ставу, взяв із собою собак і рушницю. Довго він тихо сидів на березі, а тоді раптом почувся тихий свист і собаки покинули пана, хоч і не гавкали. Тоді пан не повірив своїм очам: у довгій білій сорочці з розпущеним волоссям йшла берегом висока дівчина, вона нагиналася до води, плескала руками, ридала і примовляла:</p>
	<p>— Ой мамо моя, мамо! Що ж ти наробила?!</p>
	<p>Пан протер очі, та він не спав! А Ганнуся наближалася ближче і ближче. Пан хотів вистрілити, рушниця не стріляла. Ганнуся вхопила пана міцними руками і потягла до води. Вона продовжувала кричати страшним голосом:</p>
	<p>— Ой мамо моя, мамо! Що ж ти наробила?!</p>
	<p>А в цей час голову пана то опускала, то виймала із води. Пан не міг вирватися.</p>
	<p>Коли він прийшов до тями, над ним схилився стурбований управитель.</p>
	<p>Хай ловлять ту рибу, скільки хочуть! — прохрипів пан. — Мене та Ганнуся трохи не втопила!</p>
	<p>— Я ж казав, пане, — відповідав йому управитель і посміхався у вуса.</p>
	<p>Не знав пан, що управитель, який походив сам із селям, придумав, як односельцям дозволити рибу ловити і пана розіграти. Насправді то була не утоплениця, а найсильніший хлопець села у жіночій сорочці та волоссі із куделі. Рушницю розрядив сам управитель, і собак від пана відкликав.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>143 (6500). Ганнуся. СУС —. Записано 2009 року. Москальчук Василь Іванович (1928). Вінницька область, Барський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
