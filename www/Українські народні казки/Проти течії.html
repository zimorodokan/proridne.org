<!--#include virtual="/-/inc/general__page_start.inc" -->
<title>Проти течії ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Проти течії» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Проти течії.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Проти течії <br><span class="article__headerDescription">Українська народна казка Гуцульщини</span></h1>
	<p>Коли одна пара поженилася, жінка все чоловікови впоперек ставала. Що б він їй не казав, вона все робила не так. Як говорив щось не робити, то вона те мусила зробити. І за кілька років їхнього спільного життя вона йому так набридла, що він став думати, як її збутися. Убити не вб’єш, бо гріх та й судити будуть, отруїти теж не отруїш.</p>
	<p>А в них текла через село річка, бистра й глибока. На тій річці була кладка. А за річкою в них було поле. На тому полі росла трава, і підходив час робити сіно. От він і надумав, як збутися жінки. Пішов підпиляв кладку та й говорить до неї:</p>
	<p>— Щоб ти не несла мені їсти. Не треба. Та й в разі якби ти йшла через кладку, аби не гойдалася на кладці.</p>
	<p>Та й пішов чоловік до роботи.</p>
	<p>А та зварила їсти та й несе. Прийшла на кладку, стала посеред кладки та й зачала гойдатися. А що кладка була підпиляна, вона зламалася і жінка впала в воду. Вода бистра, глибока, і жінка втопилася.</p>
	<p>Хтось там з людей побачив це та й здоймив лемент. Підбігли люди до чоловіка та й говорять:</p>
	<p>— Іди, жінка твоя втопилася.</p>
	<p>Той прийшов, подивився, що кладки нема, та й пішов проти води жінки шукати. А люди йому кажуть:</p>
	<p>— Куди ж ти йдеш проти води? Та ж за водою йди. Жінка попливла за водою.</p>
	<p>А він відповідав:</p>
	<p>— Не може бути, щоб вона за водою попливла. Вона ціле життя йшла проти. То й тепер певне попливла проти води.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Черганівка, Косівського району, Івано-Франківської області 16 квітня 1984 року Дущук Петро Юрійович (1912 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
