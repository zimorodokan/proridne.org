<!--#include virtual="/-/inc/general__page_start.inc" -->
<title>Хитрий дід ☼ Українська народна казка ☼ Народна творчість</title>
<meta name="Description" content="Українська народна казка Поділля «Хитрий дід» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрий дід.html">
	<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрий дід <br><span class="article__headerDescription">Українська народна казка Поділля</span></h1>
	<p>Жили колись дід і баба, і були вони такі бідні. Не було в них і їжі. Якось дід каже бабі:</p>
	<p>— Бабо, я піду у ліс назбираю суниць.</p>
	<p>Пішов він у ліс, а назустріч йому заєць.</p>
	<p>— Дай мені дві капустини і чотири морквини, — каже дід.</p>
	<p>— А ти спробуй мене перехитрити, — говорить</p>
	<p>— А я не вмію, — каже дід.</p>
	<p>— Пошукай того, хто тобі допоможе, — каже заєць.</p>
	<p>От і пішов дід. Назустріч йому вовк.</p>
	<p>— Дай мені одну вівцю, — каже дід.</p>
	<p>— А ти мене спробуй перехитрити, — каже вовк.</p>
	<p>— А я не вмію, — каже дід.</p>
	<p>— Іди. Може хтось зарадить твоїй біді, — каже вовк.</p>
	<p>От і пішов дід. А назустріч йому ведмідь.</p>
	<p>— Дай мені меду, — каже дід.</p>
	<p>— А ти спробуй мене перехитрити! — каже ведмідь.</p>
	<p>— А я не вмію, — каже дід.</p>
	<p>— А ти піди до Лисиці, вона тобі дасть хитринку і ти перехитриш і мене, і вовка, і зайця! — каже ведмідь.</p>
	<p>От і пішов дід. А назустріч йому лисиця.</p>
	<p>— Дай мені, лисице, хитринку, щоб перехитрити і ведмедя, і вовка, і зайця, — каже дід.</p>
	<p>— Гаразд, — сказала лисиця, — закрутися, завертися, вмить, Хитринко, тут заявися!</p>
	<p>Із рожевого клубочка диму вийшла дівчинка Хитринка.</p>
	<p>— Привіт, Лисице, потрібна моя допомога?</p>
	<p>— Атож, мені потрібний чарівний капелюх.</p>
	<p>— Навіщо він тобі?</p>
	<p>— Я хочу допомогти дідусеві, бо в нього нічого їсти.</p>
	<p>Дідусь подякував Хитринці і пішов до зайця.</p>
	<p>— Зайчику, зайчику, неподалік є поле, яке не охороняється. На ньому росте багато соковитої капусти. Твої друзі вже там.</p>
	<p>— Я миттю! — гукнув прудконогий.</p>
	<p>А дід тишком-нишком взяв дві капустинки і чотири морквинки та й пішов до вовка.</p>
	<p>— Агов, вовче, там на узліссі пасеться молоденьке ягнятко!</p>
	<p>А вовкові не треба було повторювати двічі. Його наче вітром здуло. А дід швиденько займив овечку та й погнав собі.</p>
	<p>Прийшов дід до ведмедя.</p>
	<p>— Гей, клишоногий, онде за тим дубом галявина із соковитою малиною, а на ньому гніздо бджолине, і меду в ньому стільки, що на цілий рік вистачить.</p>
	<p>От ведмідь і почимчикував до дуба. А хитрий дідусь взяв медок і щасливо добрався додому.</p>
	<p>Розповів він про свої пригоди бабусі, посміялися вони щиро і зажили в добрі і достатку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>247 (6562). Хитрий дід. СУС —, новотвір. Записано 2009 року. Домашевська Людмила Вікторівна (1972). Вінницька область, Козятинський район, Пустоха</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
