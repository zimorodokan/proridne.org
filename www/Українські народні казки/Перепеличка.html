<!--#include virtual="/-/inc/general__page_start.inc" -->
<title>Перепеличка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Перепеличка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Перепеличка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Перепеличка <br><span class="article__headerDescription">Українська народна казка про тварин</span></h1>
	<p>Одна перепеличка, що вивела в пшениці діти, вернула раз відкись до свого гнізда, а діти в плач та й до неї:</p>
	<p>— Мамо! — кажуть, — нам вже тут не бути...</p>
	<p>— Або що такого? — питає перепелиця.</p>
	<p>— Господар, що єго лан, приходив сюди з сином та й казав єму назавтра сусідів запросити, аби пшеницю клаков (толокою) косити... — голосять перепелятка.</p>
	<p>— Коли так, — каже стара, — то й до голови пусте собі не беріть, бо хто на сусіди надіється, того лани можуть ні жаті та ні кошені зимувати.</p>
	<p>За кілька день вернула знов перепелиця звідкись до гнізда, а діти знов уповідають:</p>
	<p>— Мамо! — кажуть. — Знов тут приходив господар з сином, як оногди.</p>
	<p>— Та що казав?</p>
	<p>— Казав так: не треба нам, сину, на сусідів надіятись, але завтра самим до пшениці братись! Так він казав.</p>
	<p>— Коли ж так, — каже стара, — то треба нам скорше виноситись, бо</p>
	<p>Хто сам на себе уповає, У того лан не перестигає.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Перепеличка. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — . Час і місце запису не зазначені. Дзвінок. Письмо ілюстроване для дітей і молоді, Львів, 1890—1913., 1899, ч. 21, стор. 336.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
