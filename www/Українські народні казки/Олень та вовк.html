<!--#include virtual="/-/inc/general__page_start.inc" -->
<title>Олень та вовк ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Олень та вовк» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Олень та вовк.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Олень та вовк <br><span class="article__headerDescription">Українська народна казка Кіровоградщини</span></h1>
	<p>Якось олень гуляв у лісі і почув що хтось кличе його на допомогу. Він пішов на звук і побачив зламане вітром дерево, верхівка якого впала на вовка. Вовк просить оленя:</p>
	<p>— Дорогий друже, підніми рогами стовбур, допоможи мені.</p>
	<p>— Хіба це в моїх силах? — запитав олень.</p>
	<p>— А ти спробуй! — викрикнув бідолаха.</p>
	<p>Олень натужився і підняв великий стовбур, Вовк став на ноги, побачив, що шуба його на місці, підбіг до оленя і закричав:</p>
	<p>— Я тебе зараз з’їм!</p>
	<p>— Хіба не я тебе від смерті врятував?- спитав олень.</p>
	<p>Сварилися, сварилися врешті олень запропонував:</p>
	<p>— Пошукаємо когось третього і нехай він скаже хто з нас правий.</p>
	<p>Шукали, шукали, знайшли ведмедя. Він вислухав оленя і вовка й промовив:</p>
	<p>— Треба піти на місце, де це відбулося, і там я вирішу.</p>
	<p>Пішли до дерева, де олень врятував вовка. Там ведмідь сказав:</p>
	<p>— Оленю, підніми рогами стовбур.</p>
	<p>Олень зробив, як велів ведмідь. Потім ведмідь сказав вовкові:</p>
	<p>— Вовче, заберись-но тепер під гілля.</p>
	<p>І Вовк зробив, як звелів ведмідь.</p>
	<p>— Оленю відпусти дерево, — наказав ведмідь.</p>
	<p>Так вовк, як і раніше, опинився у пастці. Хто захоче допомогти жахливому ненажері?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>219 (8118). Олень та вовк. СУС 155. Записала Настасенко Ярослава 2010 року. Фірман Марія Профирівна (1927). Кіровоградська область, Гайворонський район, Салькове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
