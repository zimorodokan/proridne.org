<!--#include virtual="/-/inc/general__page_start.inc" -->
<title>Про бичка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про бичка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бичка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бичка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила собі в одному селі бідна вдова. І був у неї син Іван, та такий розумний, кмітливий. Доки був живий батько, то син в школі навчався, а як осиротів, то треба було йти працювати на пана, щоб якось прожити.</p>
	<p>От змилостився пан на їх злидні і дав їм купу дров, щоб не замерзли взимку. А Іванові треба було за це ціле літо череду панську пасти аж до глибокої осені. Каже було Іван матері:</p>
	<p>— От, мамо, така моя доля череду панську пасти. Якби у нас був хоч один бичок, я б його випас, доглянув, щоб великий виріс, продав би і ми гроші мали б, хату нову збудували.</p>
	<p>— Ой сину, — каже мати, — і не мрій про таке, іди підробляй за дрова, та старайся, щоб пан не гнівався на тебе.</p>
	<p>— Не журися, мамо, я щось придумаю, і ми з тобою неодмінно розбагатіємо. Ось побачиш.</p>
	<p>От пасе Іван від темна до темна череду. Єдина втіха в нього була книжечка і сопілка, які йому подарував батюшка за його старанність у навчанні.</p>
	<p>Якось побачив пан, що Іван розумний, кмітливий та й просить його:</p>
	<p>— Є у мене син, чогось він не дуже до грамоти охочий. Може, ти його навчиш?</p>
	<p>— Давайте вашого хлопця, спробую.</p>
	<p>Приводить пан свого сина на пасовище до Івана.</p>
	<p>— А що то в тебе таке, Іване? — питає панич.</p>
	<p>— Це книжка.</p>
	<p>— Дай погратися.</p>
	<p>— От неук. Хто ж книжкою грається?</p>
	<p>— А що з нею робить?</p>
	<p>— Книжки читать треба. Знаєш, як це цікаво?</p>
	<p>— І я хочу читати.</p>
	<p>Почав Іван вчити панича читанню. А він ніяк не запам’ятає, де «А», де «М». Тоді йому набридло і зовсім відмовився. Захотілося хлопцеві на сопілці грати, але вчитися не захотів. Морочився, морочився з ним Іван та й каже:</p>
	<p>— Ти хоч і панів син, а такий дурний, як отой цап на мосту. Та я б швидше навчив отого бичка танцювати, ніж тебе читати і на сопілці грати.</p>
	<p>Пан все це підслухав, розгнівався на Івана, накричав, а тоді каже:</p>
	<p>— Слухай, Іване, ти ото правду кажеш, що міг би бичка танцювати навчити.</p>
	<p>— Міг би навчити, — відповідає.</p>
	<p>— Знаєш що, навчи, а я тобі добре заплачу, — просить пан.</p>
	<p>— Ну що ж, пане. Тоді я беру бичка додому і там вчитиму? Давайте гроші, та не скупіться, бо навчання грошей коштує.</p>
	<p>На тому й зійшлися.</p>
	<p>Пройшов рік. Виріс той бичок, та став такий здоровенний. Мати не нахвалиться сином, який він у неї господар. Та журиться, що скоро бичка панові треба віддавати. А син і не збирається його віддавати. Повів його на базар і добре продав. І тут зустрічає пана.</p>
	<p>— Здрастуй, Іване! Ну що там мій бичок робить?</p>
	<p>— Го-го-го! Пане, бичок і танцює, і до школи ходить.</p>
	<p>— Та що ти кажеш?</p>
	<p>— Та що чуєте, пане. Але ще грошей треба. Це ж вам наука!</p>
	<p>— На, візьми. А далі що буде?</p>
	<p>— Та так і буде, пане. Як навчиться добре, то я вам скажу, щоб ви забрали його.</p>
	<p>— Добре, Іване. Хай хоч бичок буде розумний, бо мого сина і в Парижах не навчили.</p>
	<p>А Іван хату збудував, завів своє господарство, та вже й одружився.</p>
	<p>Через деякий час знову зустрілися пан з Іваном.</p>
	<p>— Ну що, Іване, вчений вже мій бичок? Можна забирати?</p>
	<p>— Та де там, пане, забирати, він вже на суддю вчиться. Йому на роги треба дві шапки, на ноги — четверо чобіт, великого плаща, штани дорогі. Він такий поважний — соромно ходити в поганому вбранні.</p>
	<p>— Ох-ох! — каже пан, — як же він мені дорого коштує.</p>
	<p>— Пане, то варте того, ви свого суддю будете мати.</p>
	<p>Тепер вже Іван купив собі в місті хату і знайшов там роботу: суддю возити в кареті. І треба сказати, що прізвище судді було Бик.</p>
	<p>От раз пан побачив, як Іван того суддю привіз до суду. Та йде за ним, а на дверях табличка «Суддя Бик». Заходить до нього прямо в кабінет та й говорить:</p>
	<p>— Здрастуй, бичок! Як же ти змінився, як би не лисина, то я б тебе і не впізнав.</p>
	<p>А суддя нічого не розуміє. Пан знову до нього:</p>
	<p>— Пам’ятаєш, я ж тебе з сосочки поїв, соломку підстеляв, а ти мої пальці смоктав, та так кумедно причмокував.</p>
	<p>Суддя розсердився, аж почервонів. Та як закричить:</p>
	<p>— Як ви смієте?</p>
	<p>— Смію, смію, бичечку. Бо це ж я тебе на суддю вивчив.</p>
	<p>Вигнали пана з суду, а він образився:</p>
	<p>— Бач, який невдячний! За мої гроші вивчився, суддею став і мене забув.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (5579). Про бичка. СУС 1675. Записано 2008 року. Кобзар Олександра Костянтинівна (1928). Черкаська область, Чигиринський район, Матвіївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
