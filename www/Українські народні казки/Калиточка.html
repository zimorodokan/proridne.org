<!--#include virtual="/-/inc/general__page_start.inc" -->
<title>Калиточка ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини), Полтавщини «Калиточка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Калиточка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Калиточка <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі чоловік та жінка. Була у них пара волів, а у їх сусідів — віз. Ото як прийде неділя, а чи свято яке, то зичать вони одне одному воли та воза, їздять чи на ярмарок, чи у гості. Так і ділились. Ото жінка того чоловіка, чиї воли, раз йому і каже:</p>
	<p>— Поведи воли та продай, справимо собі коня та воза, будемо на своєму їздити в місто та до родичів. Бач, сусід свого воза не годує, а нам волів треба годувати.</p>
	<p>Чоловік налигав волів та й повів. Веде дорогою, аж ось наздоганяє його чоловік конем.</p>
	<p>— Здоров!</p>
	<p>— Здоров! — відповів чоловік незнайомцю.</p>
	<p>— А куди це воли ведеш?</p>
	<p>— Продавать.</p>
	<p>— Поміняй мені на коня, — пропонує незнайомий.</p>
	<p>— Давай, — погодився чоловік.</p>
	<p>Виміняв коня, сів верхи та й їде. Від’їхав недалечко і зустрічає чоловіка, який жене корову.</p>
	<p>— Здоров!</p>
	<p>— Здоров!</p>
	<p>— А куди це ти їдеш?</p>
	<p>— Коня продавать.</p>
	<p>— Поміняй мені на корову!</p>
	<p>— Давай, — знову погодився чоловік на обмін.</p>
	<p>Помінявся, веде дорогою корову, аж бачить попереду пасуться свині та вівці. Зговорився він, виміняв корову на свиню, а потім на вівцю та й пішов далі.</p>
	<p>Овечка гарна. Але де не візьмись, розлилась велика ріка, а на ній видимо-невидимо гусей. Підійшов він ближче, розбалакавсь з людьми, виміняв вівцю на гуску та й пішов понад річкою. Зайшов у село, стрічає там жінку, а та каже:</p>
	<p>— Здоров, чоловіче!</p>
	<p>— Здоров!</p>
	<p>— А поміняй мені гуску на півня!</p>
	<p>— Давай!</p>
	<p>Помінялись, аж ось доганяє його чоловік. Питає:</p>
	<p>— На продаж?</p>
	<p>— Еге!</p>
	<p>— А поміняй мені півня на калиточку.</p>
	<p>— Давай!</p>
	<p>Виміняв на півня калиточку та й поспішає додому. Аж тут тобі ріка розлилась. На березі стоїть перевіз, плату беруть, а в чоловіка ні копієчки. Він і питається:</p>
	<p>— А перевезете мене? Дам калиточку.</p>
	<p>— Сідай.</p>
	<p>Переїхав на другий берег. А там стояла валка чумаків. Як розпитали ж вони його, за що він виміняв калиточку, сміються з нього.</p>
	<p>— Що тобі, — кажуть, — жінка вдома за це зробить?</p>
	<p>— Аж нічого! «Добре, що хоч сам живий вернувся», — скаже.</p>
	<p>Та й побилися чумаки з чоловіком об заклад. Коли скаже жінка так, то чумаки віддадуть двадцять маж хури і з батіжками. Зараз одібрали одного</p>
	<p>з-поміж чумаків, послали до чоловікової жінки. Приходить він та й питає ту жінку:</p>
	<p>— Здорова була! А що чула за свого чоловіка?</p>
	<p>— Здоров! Та нічого не чутно.</p>
	<p>— Він воли на коня проміняв.</p>
	<p>— От добре, возик недорого коштує, як-небудь зберемось.</p>
	<p>— Та й коня проміняв на корову.</p>
	<p>— Це ще краще, буде у нас молоко!</p>
	<p>— А далі корову проміняв на свиню!</p>
	<p>— І то добре, будуть поросята!</p>
	<p>— Та й свиню проміняв на вівцю.</p>
	<p>— І це добре. Будуть ягнята та вовночка, буде що в мене взимку прясти.</p>
	<p>А чоловік далі веде:</p>
	<p>— — Та й вівцю проміняв на гуску.</p>
	<p>— То і це добре. Будуть і крашаночки, і пір’я.</p>
	<p>— То він потім гуску проміняв на півня.</p>
	<p>— О, та це ще краще! Півень раненько співатиме та нас до роботи будитиме.</p>
	<p>— Та й півня проміняв на калиточку!</p>
	<p>— І це добре, будемо, де хто заробить, чи він, а чи я, то все в калиточку складати.</p>
	<p>— Та він і калиточку за перевіз віддав.</p>
	<p>— Ну, що ж добре, що хоч сам живий та здоровенький вернувся, — такою була відповідь жінки.</p>
	<p>Чумаки віддали чоловікові дванадцятеро маж. Повернувся він додому, та не з порожніми руками.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>101 (5161). Калиточка. СУС 1415. Записано 2008 року. Мельничук Ольга Іванівна (1936). Черкаська область, Монастирищенський район, Сатанівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калиточка <br><span class="article__headerDescription">Українська народна казка Полтавщини</span></h1>
	<p>Жили собі чоловік та жінка. Мали вони пару волів. Ото як прийде неділя чи праздник, то хто-небудь бере воли та воза і їде чи на ярмарок чи в гості. А віз був сусідський, отак вони й ділилися.</p>
	<p>Одного разу жінка того чоловіка, чиї були воли, каже:</p>
	<p>— Поведи воли на базар, продай, а купи нам коня та воза. Бо сусід свого воза не годує, а нам волів годувати треба.</p>
	<p>Чоловік налигав волів та й пішов. Іде дорогою, аж стрічає його чоловік з конем.</p>
	<p>— Здоров!</p>
	<p>— Здоров!</p>
	<p>— А куди це ти воли ведеш?</p>
	<p>— Продавати.</p>
	<p>— Поміняй мені на коня.</p>
	<p>— Давай.</p>
	<p>Виміняв він коня, сів верхи та й їде. Коли це зустрічає чоловіка, який жене корову.</p>
	<p>— Здоров!</p>
	<p>— Здоров!</p>
	<p>— А куди це ти коня ведеш?</p>
	<p>— Продавати.</p>
	<p>— Поміняй мені на корову.</p>
	<p>— Давай.</p>
	<p>Поміняв він і веде дорогою. А на полі пасуться свині та вівці. Зговорився він з хазяїном, виміняв корову на свиню, а потім свиню на вівцю. Поспішає додому. А тут де не візьмись річка, а на ній багато гусей. Підійшов ближче, розбалакався з людьми та й виміняв вівцю на гуску. Іде дорогою та й зустрічає жінку з півнем.</p>
	<p>— Здоров!</p>
	<p>— Здоров!</p>
	<p>— Поміняй мені на гуску на півня.</p>
	<p>— Давай.</p>
	<p>Помінялись. Іде далі, коли це доганяє його якийсь чоловік.</p>
	<p>— А куди це ти йдеш?</p>
	<p>— Додому.</p>
	<p>— Поміняй мені півня на калиточку.</p>
	<p>— Давай.</p>
	<p>Виміняв чоловік півня на калиточку та й спішить додому. А тут ріка широка розлилася, а на березі сидить дід, який перевозить. А в нього грошей чортма. Та вмовив діда перевезти за калиточку.</p>
	<p>Переплили на другий берег, а там стояли чумаки. Як почули, що чоловік проміняв воли до калиточки, сміятися стали.</p>
	<p>— Що ж тобі баба вдома зробить?</p>
	<p>— Нічого, вона ще й зрадіє, що я сам живий вернувся.</p>
	<p>Чумаки засперечалися з чоловіком, що коли його жінка не лаятиме, то вони віддадуть йому дванадцять маж. От приходить чоловік додому з одним чумаком. Чумак заходить до хати та й каже:</p>
	<p>— Здоров!</p>
	<p>— Здоров!</p>
	<p>— А ти не чула про свого старого?</p>
	<p>— Не чула.</p>
	<p>— Він воли на коня поміняв.</p>
	<p>— От і добре. Возик недорого коштує, то якось купимо.</p>
	<p>— Так він коня проміняв на корову.</p>
	<p>— Ой, добре, буде у нас молоко.</p>
	<p>— Та він корову поміняв на свиню.</p>
	<p>— Це добре, будуть у нас поросятка.</p>
	<p>— А свиню поміняв на вівцю.</p>
	<p>— І то добре, будуть у нас ягнята.</p>
	<p>— Та вівцю проміняв на гуску.</p>
	<p>— От і будуть у нас крашанки та пір’я.</p>
	<p>— А гуску проміняв на півня.</p>
	<p>— А він нас буде вранці до роботи будити.</p>
	<p>— Так і півня проміняв на калиточку.</p>
	<p>— От і будемо складати в калиточку гроші.</p>
	<p>— А калиточку віддав за перевіз.</p>
	<p>— От і добре, що хоч живий лишився.</p>
	<p>Нічого чумакові робити було, віддав 12 маж солі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>24 (4790). Калиточка. СУС 1415. Записала Шинкаренко С. А. 2008 року. Кубанова Дарія Митрофанівна (1920). Полтавська область, Решетилівський район, Перший Лиман</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калиточка <br><span class="article__headerDescription">Українська народна казка Поділля</span></h1>
	<p>Був собі бідний хлопець у селі, мати померла, а він продав хату за п’ять рублів. Вийшов за село, дуже плакав, що остався сам. Плакав, плакав і пішов у світ. Але йшов лісом, коли дивиться, стоїть хатина. Нема в хаті нічого, тільки калиточка на стіні висить. Глядь у вікно — йдуть дванадцять розбійників. Він сховався у щілину. От прийшли розбійники, розділись, повмивались та й кажуть:</p>
	<p>— Калиточко, накрий стіл!</p>
	<p>З’явились заморські напитки і наїдки на столі. Наїлись, напились і кажуть:</p>
	<p>— Калиточка, прибери!</p>
	<p>Розбійники пішли з хати. Хлопець виліз і каже:</p>
	<p>— Калиточко, на стіл!</p>
	<p>Наївся, напився і каже:</p>
	<p>— Калиточка, прибери!</p>
	<p>Калиточка убрала. Тепер забрав калиточку в кишеню і тікати, йде лісом, а проти нього дід. І просить в нього:</p>
	<p>— Чи нема в тебе, сину, шматочка хліба?</p>
	<p>А хлопець каже</p>
	<p>— А що ви мені дасте, діду?</p>
	<p>— Дам тобі гарапника, поглушиш, що схочеш, будь-яке хочеш військо.</p>
	<p>Погодував хлопець діда, а дід дав йому гарапника. Йде далі. Зустрічає його другий дід, теж просить їсти.</p>
	<p>— А що ви мені дасте?</p>
	<p>— Дам тобі палицю. Ти скажи: «Палице, рухайсь!» і вона все військо переб’є.</p>
	<p>Погодував він цього діда та й пішов собі далі. Йде третій дід, просить кусочка хліба.</p>
	<p>— А що ви мені за це дасте? — питає хлопець.</p>
	<p>— Дам тобі сокирку, цією сокиркою скільки разів вдариш по пеньочку, в стільки тобі буде поверхів дім.</p>
	<p>Погодував юнак і цього, а дід дав йому сокирку. І от йде він лісом, знайшов дуже славне місце в лісі, сподобалось воно йому. Вдарив дванадцять разів по пеньку і зробився дім в дванадцять поверхів.</p>
	<p>Він виліз наверх, повісив калиточку на стіні, гарапника, а в кутку поставив палку. Сокирку поставив під ліжко, і сидить собі. Дивиться у вікно, йдуть дванадцять розбійників. Підійшли, дивуються:</p>
	<p>— Скільки ми не ходили тут, а не бачили цього дому.</p>
	<p>Вилізли наверх, дивляться, хлопець сидить, глядь на стіну, а тут і калиточка їхня висить. Як накинуться на нього з криками:</p>
	<p>— То ми стільки ходили голодні через тебе! Ти нашу калиточку украв.</p>
	<p>Вирішили, щоб скинути його з дванадцятого поверху. А хлопець каже:</p>
	<p>— Я вас нікого не боюсь!</p>
	<p>Тріснув гарапником і вони поглухли, а потім крикнув:</p>
	<p>— Палице, рухайся!</p>
	<p>Перебила палиця всіх, а юнак їх через вікно поскидав.</p>
	<p>Пройшло чимало часу, надійшла звістка, що цар сусіднього царства об’явив війну. Цар, якому оголосили війну, пообіцяв, що хто побідить враже військо, тому віддасть півцарства і дочку-красуню за дружину.</p>
	<p>Хлопець дав слово цареві, що побідить вороже військо. І тільки вийшло військо на поле бою, хлопець вдарив гарапником — все військо поглухло. А потім крикнув:</p>
	<p>— Палице, рухайся!</p>
	<p>Перебила палиця все військо. І тоді царева дочка дала йому іменний перстень. Цар поблагословив молодят і стали вони жити-поживати і добра наживати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>61 (6015). Калиточка. СУС (564). Записала Семенюк Зоя Степанівна 2008 року. Мотозюк Степан Павлович (1922). Хмельницька область, Красилівський район, Попівці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Калиточка <br><span class="article__headerDescription">Українська народна казка Кіровоградщини</span></h1>
	<p>Були собі чоловік та жінка і була у них пара волів. А у їх сусіда — віз. Ото як прийде неділя, то бере хтось із них віз і волів та й їде до церкви. А на наступну неділю — другий, так і ділились. Раз жінка того, чиї воли, каже чоловіку:</p>
	<p>— Сусід воза не годує, а волів треба годувати. Поведи їх на базар та продай. Купимо коня та повозку, будемо самі їздить до церкви.</p>
	<p>Налигав волів чоловік та й повів на базар. Веде дорогою, а там чоловік коней веде і питає його:</p>
	<p>— А куди волів ведеш?</p>
	<p>— Продавать.</p>
	<p>— Поміняєш мені на коня.</p>
	<p>— Згоден</p>
	<p>Виміняв коня, сів верхи та й їде. Назустріч йому іде чоловік, веде корову. Та й каже:</p>
	<p>— Здоров.</p>
	<p>— Поміняй коня на корову.</p>
	<p>— Давай.</p>
	<p>Іде далі вже з коровою, а там на полі вівці та свині. Поміняв він спочатку корову на вівцю, потім вівцю на свиню. Через деякий час свиню на гуску, потім гуску на півня, а півня на калиточку. Іде далі, а там ріка, а на ній перевіз, ще й плату за нього беруть. А у чоловіка ні копієчки. От і віддав калиточку щоб перевезли. Переїхав на другий берег, а там чумаки. Ті розпитали, куди іде, звідки. Сміються з нього.</p>
	<p>— Що тобі жінка зробить за це? — питають.</p>
	<p>— А нічого не зробить.</p>
	<p>Та й побились об заклад. Коли жінка не накричить, то віддадуть вони йому двадцять возів із волами .Відібрали одного із чумаків, послали до жінки. Той і каже їй.</p>
	<p>— Здоров! Чула новину про свого чоловіка?</p>
	<p>— Ні не чула.</p>
	<p>— Він воли на коня поміняв.</p>
	<p>— Добре, віз на одного коня потрібний.</p>
	<p>— А коня на корову.</p>
	<p>— Ще краще. Буде у нас молоко.</p>
	<p>— А корову на вівцю.</p>
	<p>— І це добре, будуть ягнята та вовна.</p>
	<p>— А вівцю на свиню.</p>
	<p>— І то добре, поросята будуть.</p>
	<p>— А свиню поміняв на гуску.</p>
	<p>— О будуть у нас крашанки і пір’я.</p>
	<p>— А гуску на півня.</p>
	<p>— Та й це непогано, півень раненько співатиме.</p>
	<p>— Та півня на калиточку поміняв.</p>
	<p>— І це добре, щось заробимо і туди класти будемо.</p>
	<p>— Та й калиточку за перевіз віддав.</p>
	<p>— Добре, що хоть сам живий лишився.</p>
	<p>Після цього чумаки мусили віддати чоловікові двадцять возів із волами.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>225 (8124). Калиточка. СУС 1415. Записала Клименко Анастасія 2010 року. Зозуля Лідія Василівна (1947). Кіровоградська область, Добровеличківський район, Добровеличківка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
		<li><a href="/Фольклор Полтавщини/">Фольклор Полтавщини</a></li>
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
