<!--#include virtual="/-/inc/general__page_start.inc" -->
<title>Як мишка левові у пригоді стала ☼ Українська народна казка ☼ Народна творчість</title>
<meta name="Description" content="Українська народна казка Поділля «Як мишка левові у пригоді стала» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як мишка левові у пригоді стала.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як мишка левові у пригоді стала <br><span class="article__headerDescription">Українська народна казка Поділля</span></h1>
	<p>Пішов раз лев на лови й зустрів мишку. Хотів її з’їсти, вже лапою надушив. Я мишка й каже йому:</p>
	<p>— Ой, леве, могутній владарю! Не їж мене, змилуйся наді мною, бідною, маленькою мишкою! Я тобі за те в пригоді стану!</p>
	<p>Засміявся лев:</p>
	<p>— Ти мені в пригоді станеш? Якась нещасна мишка і мені, цареві над звірами, в пригоді можеш стати? В якій же пригоді?</p>
	<p>— А хто може теє знати, — каже мишка, — тільки благаю я тебе: зглянься наді мною.</p>
	<p>Зглянувся лев, пустив мишку. Подякувала вона й побігла швиденько до своєї нірки А через деякий час попався лев у тенета. Б’ється сердечний, борсається в тенетах, нічого не зробить, ще гірше заплутався в сітку. Аж де взялася мишка, одну петельку перегризла, другу... Як заходилася, то таку дірку в тенетах зробила, що й лев виліз!</p>
	<p>Тоді й каже левові:</p>
	<p>— А що, бачиш, і я, маленька мишка, тобі в пригоді стала!</p>
	<p>— Бачу, — каже лев, — віддячила ти мені і навчила мене! Спасибі тобі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>79 (7041). Як мишка левові у пригоді стала. СУС —. Записано 2009 року. Кондель Надія (1956). Вінницька область, Погребищенський район, Андрушівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
