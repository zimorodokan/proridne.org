<!--#include virtual="/-/inc/general__page_start.inc" -->
<title>Хитра дівчина ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Хитра дівчина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитра дівчина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитра дівчина <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жила в одному селі працьовита жінка. Пішла вона раз по селу й набрала прясти на сім мотків прядива. Одержала за кожний моток по мисці борошна. Принесла його додому, спекла сім хлібин і залишила їх вдома разом із донькою, а сама пішла в село :</p>
	<p>— Пам’ятай, доню, хліб їж потрошку, щоб хватило тобі на сім днів.</p>
	<p>А дівчина ходила прясти до інших дівчат, там їй давали вечеряти. А потім позвала вона всіх дівчат до себе, обіцяючи їм вечерю. Так вони весь хліб і поїли. Повернулася мати з села, стала бити доньку. Та почала кричати, чути було далеко. Хата їхня стояла біля дороги. Їхав пан тією дорогою, почув крик. Каже кучеру:</p>
	<p>— Піди й дізнайся, що там за крик.</p>
	<p>Зайшов кучер до хати та й каже:</p>
	<p>— Що тут у вас за бійка в хаті?</p>
	<p>— Та набрала я в селі пряжі на сім мотків прядива й сказала дочці: «Пряди по мотку, щоб була тобі робота на тиждень». А вона мене не послухала й усе напряла за день.</p>
	<p>Пішов кучер і розповів усе панові. Не повірив пан. Пішов сам у хату.</p>
	<p>— Чи нема в тебе, жінко, сірників? А що це у вас за крик у хаті?</p>
	<p>Жінка й розказала те саме панові, що й кучеру.</p>
	<p>Приїхав пан додому, позаглядав по своїх коморах, скрізь було повно прядива, льону та вовни. «Піду я посватаюся до тієї дівчини, що пряде по сім мотків за день, ось вона мені все й попряде.»</p>
	<p>Посватав він ту дівчину й одружився з нею. Ось зайшли вони з нею в комору, а там великий павук на стіні. Як побачила бабина дочка, що прядива так багато, не знає, як їй бути і заплакала.</p>
	<p>А пан запитує:</p>
	<p>— Ти чого, жінко, плачеш?</p>
	<p>— А ти бачиш ту павучиху, що лізе по стіні? Це моя тітка. Вона ось до семи років пряла, а на сьомий перетворилась на павучиху. Як я буду прясти, то мене жде те ж саме.</p>
	<p>Пан каже:</p>
	<p>— Не переживай, люди попрядуть.</p>
	<p>Взяли павука з собою в світлицю. Годували його, поїли, поки не здох. Ось так дівчина позбулася роботи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (5341). Хитра дівчина. СУС —. Записано 2008 року. Бондаренко Варвара Іванівна (1926). Черкаська область, Канівський район, Канів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
