<!--#include virtual="/-/inc/general__page_start.inc" -->
<title>Куди дорога на Єрихон ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Куди дорога на Єрихон» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Куди дорога на Єрихон.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Куди дорога на Єрихон <br><span class="article__headerDescription">Українська народна казка Закарпаття</span></h1>
	<p>Ішли Ісус з апостолом святим Петром із села на село, проповідували свою віру, навчали людей. Уже було перед вечором, треба було дійти їм у місто Єрихон, але заблудилися вони. Ідуть путьом, видять: під берегом лежить чоловік. Підійшли до нього, і каже Петро:</p>
	<p>— Чоловіче добрий, чи ти би не сказав нам, куди путь до Єрихона? А той чоловік був такий лінивий, що не встав і не казав нич, лем ногою махнув та указав: «Туди йдіть».</p>
	<p>Вони пішли далі і не знали, як іти. Видять, єдна дівчина пере шаття на ставку. Говорить Петро Ісусови:</p>
	<p>— А може би, вона нам указала, куди путь? Підійшли до неї.</p>
	<p>— Дівочко, куди путь до Єрихона?</p>
	<p>Вона скоро зібралася і повела їх далеко, на єден горбок, і відти указала:</p>
	<p>— Отуди підете й туди, і прийдете до вашого міста, куди ви направилися.</p>
	<p>І вернулася. Вони не встигли їй ані подякувати за послугу. Ідуть вони далі. Петро звертається до Христа:</p>
	<p>— Йой, — каже, — так нам добре вказала, куди путь, а ми нич їй за тото не дали, не зробили і навіть не пообіцяли.</p>
	<p>— Чому ні? — відповідає Ісус Христос. — Ми їй даме за чоловіка того, що лежав під деревом.</p>
	<p>— Йой, — загойкав, — та то шкода. Вона така робітна, така шиковна, а той такий лінивий, що не міг устати, лем ногою махнув, куди йти.</p>
	<p>А Ісус Христос пояснює:</p>
	<p>— То буде якраз добре, бо він би без неї умер з голоду.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Турички, Перечинського району, Закарпатської області 29 березня 1991 року Мацо Юрій Михайлович (1924 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
