<!--#include virtual="/-/inc/general__page_start.inc" -->
<title>Як чоловік вівці прогодувати хотів ☼ Українська народна казка ☼ Народна творчість</title>
<meta name="Description" content="Українська народна казка Буковини «Як чоловік вівці прогодувати хотів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік вівці прогодувати хотів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік вівці прогодувати хотів <br><span class="article__headerDescription">Українська народна казка Буковини</span></h1>
	<p>Один чоловік мав дев’яносто дев’ять овець і одного барана. Та й гонив їх пасти. Але того року була велика посуха і великий голод, і йому не було чим годувати овець. Зайняв він їх і погнав. Гнав чужими полями дуже довго і загнав у таку пустиню, де зовсім не було людей. Там була долина, а на тій долині — багато копиць сіна. Чоловік думає: «Нагодую своїх овець цим сіном. Чиє це сіно, тому я заплатю». Розкидає він одну копицю — вівці з’їли, розкидає другу — вівці з’їли. Але тут приходить змій та й каже:</p>
	<p>— Яке ти мав право годувати моїм сіном вівці?!</p>
	<p>— Я заплатю вам за сіно. Я взяв ваше сіно, бо біда: посуха велика і нема чим годувати вівці.</p>
	<p>— Мені ніякої плати не треба. Ти зарубай тридцять овець і звари, щоб я наївся.</p>
	<p>Не мав що робити чоловік. Зарубав тридцять овець, зварив їх у великому змійовому котлі. Змій собі наївся і подався далі. А чоловік подумав: «Як я дав тридцять овець, то можу решту годувати цим сіном цілий місяць». Розкидав він ще дві копиці і годує овець далі. А на другий день змій знов приходить.</p>
	<p>— Ти знов моє сіно береш! Рубай ще тридцять овець!</p>
	<p>Чоловік зарубав ще тридцять овець, зварив їх. Змій наївся та й подався далі. І не сказав чоловікови, щоб не брав більше сіна. Чоловік думає, що за шістдесят овець він може брати сіна, кілко хоче, і годує вівці далі. А на третій день змій знов приходи.</p>
	<p>— Ти ще не забрався?! — крикнув змій. — То рубай ще тридцять овець.</p>
	<p>Чоловікови нема що робити. Зарубав ще тридцять овець і поклав їх варити. Осталося в него лиш дев’ять овець і баран. Вівці варяться, а змій думає: «Посплю трохи, поки звариться м’ясо». І ляг спати. А чоловік взяв відро, набрав з котла окропу та вилляв змію на голову. І випарив йому очі. Змій схопився і кричить:</p>
	<p>— Ти, сучий сину, попарив мені очі! Де ти?</p>
	<p>Кидається він ловити чоловіка, але не бачить його, і чоловік утікає. Змій туди — не може піймити, змій сюди — не може піймити. Тоді каже:</p>
	<p>— На тобі перстень від мене на спомин.</p>
	<p>— Е, ти хочеш, щоб я підійшов і ти мене піймив, — каже чоловік і не підходи. А змій йому:</p>
	<p>— Ти не бійся, я тобі кину перстень здалеку.</p>
	<p>Та й кинув чоловікови перстень. Взяв його чоловік, дивиться — золотий перстень, красивий такий. Поклав той перстень на палець, а змій кричить:</p>
	<p>— Де ти?</p>
	<p>Перстень обзивається:</p>
	<p>— Тут, тут.</p>
	<p>І по тому звуку змій почав ловити чоловіка. Той утікає, а змій крикне: «Де ти?» — і перстень усе обзивається: «Тут, тут». Тікав, тікав чоловік та й забіг на берег річки. «Зажене мене змій у воду і втоплюся», — подумав він. Хоче скинути той перстень з пальця і ніяк не може. Що не робив він, а перстень скинути не вдавалося. Змій уже добігає до него. Вихопив чоловік ніж, відрубав собі палець з перснем і кинув у воду. Змій добігає до води.</p>
	<p>— Де ти?</p>
	<p>А перстень з води:</p>
	<p>— Тут, тут.</p>
	<p>Змій побіг на той звук та й впав у воду. І втопився...</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 1 червня 1979 року Скаженюк Дьордій Степанович (1907)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як чоловік вівці прогодувати хотів <br><span class="article__headerDescription">Українська народна казка Буковини</span></h1>

	<figure class="illustration">
		<img class="illustration__image" loading="lazy" decoding="async" src="/-/i/Як чоловік вівці годував — 01.png" alt="ЯК ЧОЛОВІК ВІВЦІ ГОДУВАВ — Українська Народна Казка Буковини" title="ЯК ЧОЛОВІК ВІВЦІ ГОДУВАВ — Українська Народна Казка Буковини">
		<figcaption class="illustration__caption">ЯК ЧОЛОВІК ВІВЦІ ГОДУВАВ — Українська Народна Казка Буковини</figcaption>
	</figure>

	<p>Один чоловік мав дев’яносто дев’ять овець і одного барана. Він їх гонив пасти. Але того року була велика посуха і великий голод, і не було чим годувати овець. Зайняв їх чоловік і погнав. Дуже довго гнав отару чужими Полями і загнав у пустиню, де зовсім не було, людей. Бачить, долина, а на тій долині багато копиць сіна. Чоловік думає: «нагодую своїх овець, а хазяїну цього сіна заплачу». Та розкидав одну копицю, другу — вівці з’їли.</p>
	<p>Аж тут прилітає змій.</p>
	<p>— Яке ти мав право годувати моїм сіном вівці?!</p>
	<p>— Я взяв ваше сіно, бо велика біда мені. Я вам заплачу, — каже чоловік.</p>
	<p>— Ніякої плати мені не треба, тільки зарубай тридцять овець і звари мені на обід.</p>
	<p>Що мав робити чоловік? Зарубав він тридцять овець і зварив їх у великому змійовому котлі. Наївся змій і полетів. А чоловік подумав: «Як я дав тридцять овець, то можу решту годувати цим сіном цілий місяць». Та розкидав ще дві копиці і годує овець далі. А на другий день змій знов приходить.</p>
	<p>— Ти знов моє сіно береш! Рубай ще тридцять овець!</p>
	<p>Чоловік зарубав і зварив ще тридцять овець. Змій наївся І полетів далі. І не сказав чоловікові, щоб не брав більше сіна.</p>
	<p>Чоловік думає, що за шістдесят овець він може брати сіна, скільки хоче, і годує вівці далі. А на третій день змій знов прилітає.</p>
	<p>Ти ще не забрався?! — крикнув змій. — То рубай ще тридцять овець!</p>
	<p>Чоловікові нема що робити. Зарубав він ще тридцять овець і поклав у котел варити. Зосталося в нього лиш дев’ять овець і баран.</p>
	<p>Вівці варяться, а змій думає: «Посплю трохи, поки звариться м’ясо». Та ліг і заснув. А чоловік бере відро, набирає з котла окропу. Та як линув змійові на голову! Змій схопився і кричить, бо чоловік попарив йому очі.</p>
	<p>Кидається змій ловити, але нічого не бачить, ї чоловік утікає. Тоді змій сказав:</p>
	<p>— Обдурив ти мене. На тобі від мене на спомин перстень.</p>
	<p>— Е, хочеш, щоб я підійшов, і ти мене зловив, — каже чоловік і не підходить. А змій каже:</p>
	<p>— Ти не бійся, я, тобі кину перстень здалека.</p>
	<p>Та й кинув змій перстень. Узяв його чоловік, дивиться, золотий перстень, гарний такий. Та й одяг перстень на палець. А перстень той був чарівний. Змій кричить: «Де ти?» І перстень обзивається: «Тут, тут». І по тому звуку змій почав ловити чоловіка. Той утікає, а змій крикне: «Де ти?» І перстень усе обзивається: «Тут, тут».</p>
	<p>Тікав, тікав чоловік і забіг на берег річки. «Зажене мене змій у воду і втоплюся», — подумав він. Хоче скинути той перстень з пальця і ніяк не може. А змій уже добігає до нього. Тоді вихопив чоловік ніж, відрубав собі палець з перснем і кинув у воду. Змій добіг до води. «Де ти?» А перстень з води: «Тут, тут». Змій кинувся на той звук, бухнув у воду і втопився.</p>
	<p>Ще довго чоловік був у тій пустині. Він згодував усе те сіно і знову розвів багато овець. І як розвелося їх більше сотні, вернувся він; із вівцями додому,</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як чоловік вівці годував. Невказані сюжети. Записано 1 червня 1979 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
