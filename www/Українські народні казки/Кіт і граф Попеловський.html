<!--#include virtual="/-/inc/general__page_start.inc" -->
<title>Кіт і граф Попеловський ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Кіт і граф Попеловський» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кіт і граф Попеловський.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кіт і граф Попеловський <br><span class="article__headerDescription">Українська народна казка про тварин</span></h1>
	<p>Був наймит і кіт. Був то старий кіт, моцно довго в господара служив. І він заслаб. А наймит в стодолі молотив і приходе на полудень до хати, а господиня каже: «Возьми його де викинь, бо він уже заслаб, то щезне в хаті, то буде кепсько». А він взяв того кота і приніс до стодоли і каже: «Небоже, лежи тут, бо й мені колись так прийде. Доки я здоровий, роблю, то мене люблять». Він його положив в стодолі в соломі і приніс йому трошки в черепочку їсти; і він його годував без цілий тиждень так, і той кіт одужав.</p>
	<p>Тим часом наймит заслаб. Ну, лежав їден день, два дні, три дні, а нарешті господар каже: «Я тебе буду тримати, годувати, лиш іди собі з хати десь там в запілля». От день, два дні, десь там занесли їсти наймитові, а на третій день господар каже: «Він лежить, я йому за що буду носити їсти?» Лежить наймит цілий день, лежить, нічого не їсть, вже не дають. А кіт каже: «Но, ратував ти мене, я тебе буду ратувати».</p>
	<p>Кинувся кіт, от, як то він знає, в єгомосця на стріху висять ковбаси — старий кіт знає всі входи, побіг, прибіг, потягнув йому ковбасу, пекльований хліб приніс і каже: «На, маєш, будеш мав на пару день їсти». Він знов пішов другий раз, брав там ковбасу чи сало ніс — в него відбили. Він каже, той кіт: «Знаєш ти, Іване, мені ту зле, — я тобі принесу ту, що в мене відіб’ють і мене ще виб’ють. Іди зо мною, там є стара цегольня, там є старі печі (вже не робила та цегольня, стояла пуста), іди зо мною, я тебе там заведу, я там безпечно буду тебе доглядати».</p>
	<p>Він його там завів на цегольню, там була стара піч, він собі ліг, той там уже положив його у тій печі й каже: «Тут будь!» А то було так під містом, якби то цегольня була тут у нас, під містом. Він зачав ходити, зачав його живити; носив, носив, досить, же він йому достарчив на дві неділі харчу розмаїтого, як то слабий чоловік потребує, то він то все йому достарчив, делікатне і тлусте. Потому каже до него: «Маєш жити, вже на дві неділі досить того харчу».</p>
	<p>І вже він одужував трохи, а кіт каже: «Я йду, я тебе мушу вженити». Він пішов до магазину до цісарського — як то колись у замку&nbsp;<sup>*</sup> був магазин, а там грати, на літо відчиняє; поліз до магазину через грати, добув сподні йому файні офіцирські, шапку-вуланку і так старався і не виволікав жеби так шмаття гімайні, іно офіцирські витягав; досить його вбрав, як так генеральський син, у мундур такий вбрав. І допіру він каже — вже наймит якось одужав: «Ну, вбирайся в мундур. я тебе на зальоти поведу». Але він до него каже: «Як ти мене на зальоти поведеш?» Каже кіт: «Я тебе зроблю крулем». А він каже до него: «Як ти мене зробиш крулем, як я по-руську простий Іван і не вмію ні читати, ні писати?!» А він каже: «Ніц, но мене слухай — аби-сь мене слухав, то буде все добре, ти тут будь».</p>
	<p>Він пішов до круля — був так круль недалеко — і каже: «Я маю тутай на зальоти припровадити їдного крулевського сина...» Отже, він прийшов там, і обезпечили, же прийде той син на зальоти.</p>
	<p>Він пішов вночі до магазину, десь там до каси, добув — перше то так гроші не ховали моцно, як тепер ховають, но так — добув пук паперів і йому приносе, каже: «На, маєш гроші, жеби-сь мав, в кишеню». І каже до него: «Іди до міста і найми собі фіякер, жеб був слічний, і порядні коні, і поїдем на зальоти». І каже до него: «Пам’ятай, як там поїдеш, — бо я не буду з тобою говорити, я буду собі там ходити, — жеби ти знав, що говорити. Кажи, як будуть тебе питати за майонток, кажи, же: «Я єстем сам їден і я маю двір свій, коні, воли, корови, палац і так далі, всей майонток маю» (він його так намовив уже там, і той собі має в голові) — і каже: «Ніц, но мене слухай».</p>
	<p>Допіру вони поїхали туди на зальоти тим фіякром. Як вони там приїхали, і вони там зачали ся гостити собі, пили, їли, співали, — досить, же тим старим сподобався він, був слічний вособа. хоч то був простий Іван, але вбрався в царський мундир, мав поставу файну. А та молода панна думає собі так у своїм дусі: «Жеби ти навіть не мав нічого, то я за тебе піду, добре, же ти татові ісподобався добре...»</p>
	<p>І вони його не хтять пустити: «Вже будь тут, будем робити весілля».</p>
	<p>А той кіт викликав його на двір і каже (вони йому передом казали: фіру відсилай додому, а ти зостанеш тут), то він сказав йому тут: «Тим часом поки тутай весілля ви зробите, то я піду для тебе вистараюсь майонток».</p>
	<p>Той кіт пішов у свою дорогу, а вони вже собі зачали ся кохати, вже йому палаш дала... То потримало до три неділі, поки те весілля зробили. Допіру зачали весілля, поженилися собі.</p>
	<p>Але весілля робиться, але він такий смутний, він собі міркує, що як його кіт покине, то допіру біда буде, він нічо не має... А кіт йому дав ім’я таке: «Ян, граф Попеловський», як там його будуть питати, жеби знав, що казати. (За то, же він там лежав у попелі, то він йому таке ім’я дав «Ян, граф Попеловський».) Допіру той кіт там вишпеколював: була стара пані, мала добра слічні (так, як би то в Поникві була вдовиця). Допіру він там пішов, вишпеколював те господарство — а пані майонтна дуже була, все: худоба, фільварок такий — і той кіт там пішов і каже до теї пані: «Пані, тут на вас важуть, войсько, хоче застрілити». А та каже: «Ну й що ж я буду робити!?» Кіт каже: «Жеби-сьте де сховалися!» А вона каже: «Не знаю, чи зараз, чи ні?» А він каже: «То допіру аж за тиждень вони те-во рихтуються».</p>
	<p>Допіру він уже те все вишпеколював і йде назад до Івана, за три неділі. І він тогди приходить до него і каже: «Єсть!» Каже: «Єсть? Ну, богу дякувати!» І допіру вони вже як поженилися, вже будуть вибиратися на своє господарство, а не знають куди, коб не кіт. Дає йому цуг войська, повози круль, повибиралися, посідали, музика грає... Але через ліс там було, може, кавалок там було, а він до него каже: «Тутай запини, трохи спочивайте, а я піду наперед, а як я прийду, допіру будете їхати там».</p>
	<p>Кіт побіг наперед до того палацу, до теї пані і каже: «Пані, сховайтеся, бо войсько йде і, — каже, — заб’є вас». А вона каже: «Де ж я сховаюся!?» Каже: «Тут єсть за тим-во — гай зара був, а в тім гаї дуже моцно груба липа була — там у ту липу йдіть, нех вас заведуть, і там ви виховаєтеся».</p>
	<p>Та зара казала собі, два льокаї жеб її запровадили, а він каже, кіт, до тих льокаїв: «А сами верніться назад!» І як вони вернулися назад, і він їм розказав, каже так: «Тут їде, — каже, — граф і буде то все втримувати, той граф, він називається Ян, граф Попеловський. Повиходьте всі наперед, льокаї, фурмани, які но слуги жиють у тім палацу, так усі повиходьте і кричіть: «Їде наш пан, граф Попеловський, віва-а-ат!» Всі кричіть нараз, як буде їхати. Він дуже вам буде сипати гроші, як будете так кричати нараз».</p>
	<p>Отже, як то почули, же буде сипати гроші, так сейчас усе ся зібрало, хто но жив, наперед. А він побіг наперед напротів своїх паньства і до него каже: «Ану, машеруймо! Комендеруй, жеби машерували».</p>
	<p>Як мали до теї липи їхати, пару кроків ще так, пару сажень ще було, каже: «Комендеруй, жеб на ту липу стріляли, бо то старе дерево моцно, то впаде, вітер звалить і кого заб’є».</p>
	<p>Як він закомендерував на ту липу стріляти цуг войська, так ту липу побили на дроски і ту паню там забили в тій липі. А ті слуги як почули, же такий галас там, крик у тім гайку, далі летять. А кіт йому сказав: «Як будуть кричати «віват!», жеби-сь кидав гроші сюди-туди, сюди-туди з повоза».</p>
	<p>Ото як поприлітали ті, глянули, же стільки войська, паньства такого, як зачали кричати: «Їде наш пан, граф Попеловський, віва-а-ат!» Лемент такий... Але аж припровадили його до палацу, а той гроші сипав сюди-туди на землю. Припровадили його до палацу, позлізали молоді до покою, подивилася вона, же слічний майонток єсть, і їй сподобалося моцно. Потому він вийшов, дав по парі грейцарів кожному жовнірові і відпровадив назад додому, а сами зосталися там жити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Замок Бродський, що належить до дібр графа Молодецького (примітка записувача. — І. Б.).</p>
		</div>
		<div class="article__source">
			<p>Кіт і граф Попеловський. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 545/В. Зап. О. Роздольський в 1894 р. у Бродівському пов. (Львівщина) від селянина Г. Романова. Житє і слово. Вістник літератури, історії і фольклору. За редакцією Івана Франка. Львів, 1894—1897., 1895, т. III, стор. 55—57. Паралелі: Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 32—33; Народные южнорусские сказки. Издал И. Рудченко, вып. 1, К., 1869; вып. 2, 1870., II, стор. 12—13; Труды этнографическо-статистической экспедиции в Западно-Русский край. Материалы и исследования, собранные д. чл. П. П. Чубинским, т. I, СПб., 1872; т. II, 1878., 11, стор. 204—207; Етнографічний збірник. Видає Етнографічна комісія Наукового товариства ім. Шевченка, Львів, 1895—1916., т. VII, 1899, стор. 98—101; Сборник материалов по малорусскому фольклору. Собрал Ал. H. Малинка, Чернигов, 1902., стор. 318—324; Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 265—269, 272—280; Афанасьєв, стор. 395—400; Указатель сюжетов. [Составил В. Я. Пропп]. — Народные русские сказки А. Н. Афанасьева. В трех томах, т. 3, М., 1958., стор. 474; Казкі пра жывёл і чарадзейныя казкі. Складальнік К. П. Кабашнікаў, Мінск, 1971., стор. 305—318; Julian Krzyżanowski, Polska bajka ludowa w układzie systematycznym, Wrocław — Warszawa—Kraków, t. I, 1962., стор. 176. Див. також: Відділ рукописів Бібліотеки Академії наук СРСР (Ленінград)., зібр. № 60, од. зб. 7, арк. 14; од. зб. 41, арк. 12—15; од. зб. 95, арк. 12—14.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
