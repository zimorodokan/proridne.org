<!--#include virtual="/-/inc/general__page_start.inc" -->
<title>Як багатий на свині оженився ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як багатий на свині оженився» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як багатий на свині оженився.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як багатий на свині оженився <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жили дід та баба, котрі не мали дітей. Одного разу посідали обоє і радяться:</p>
	<p>— Що робити, ми вже старі і не буде кому нас на старості утримувати — каже дід.</p>
	<p>— Йдім до ворожки. Вона нам скаже, чи будемо мати дітей, чи не будемо — відповідає баба.</p>
	<p>І пішли дід з бабою до ворожки.</p>
	<p>— Слухай, ворожко, ми старі й не маємо дітей. Кажи, де нам узяти на старість дитину?</p>
	<p>— Ідіть їдно горою, а друге долиною. Що найдете, то буде ваша дитина — відповіла старим ворожка.</p>
	<p>І пішов дід долиною, а баба горою. Найшов дід кістку.</p>
	<p>— Йди сюди — кричить дід до баби, — бо я вже найшов! Кістку!</p>
	<p>Баба біжить, поспішає на долину, а старий підіймає кістку і йдуть вони разом додому. Прийшли в хату, лягли відпочити. Відпочили, а дід і говорить бабі:</p>
	<p>— Йди у велику хату, візьми яєць, будемо смажити яєчню, повечеряємо та спати полягаємо вже.</p>
	<p>Пішла баба до великої хати брати яєць, а там така гарна дівчина з тої кістки вийшла, красуня понад усіх красунь. Баба як закричить:</p>
	<p>— Діду, іди сюди! Подивись на нашу дитину!</p>
	<p>Дід почав шкандибати, зашпортався за поріг і впав. Баба підняла його і каже:</p>
	<p>— Дивися, діду, яка красуня!</p>
	<p>Побачив дід, що дівчина дійсно дуже гарна, та й каже їй:</p>
	<p>— Тепер ти, дівчино, наша. Ми тебе довго чекали, буде нам поміч на старості.</p>
	<p>— Як я можу бути весь час ваша, як мені треба віддатися? Мені ж уже сімнадцять років! — відповіла дівчина.</p>
	<p>— Ти вийдеш заміж лиш у нашому селі, щоб була недалеко від нас, бо ми старі, — дід говорить, — а зараз гай, дочко, йди до хатини, повечеряємо, бо завтра до роботи станеш.</p>
	<p>— Ой, тату, я не піду завтра з вами на роботу.</p>
	<p>— Чому не підеш?</p>
	<p>— Бо мене чарівниця закляла. І я ще місяць маю сидіти у кістці, і тільки увечері буду виходити з неї.</p>
	<p>— То як же це таке вийшло, що ти в кістку потрапила? — питає дід.</p>
	<p>А дівчина і відповідає йому:</p>
	<p>— Служила я в чарівниці та вдарила свиню, ото вона і закляла мене в свинячу кістку. Завтра виходить мені строк у кістці бути. З кістки зробиться свиняча шкіра. Місяць побуду у свинячій шкірі. А вже потім буду вільна, як і всі люди.</p>
	<p>На тому і зійшлися. А через дорогу в сусіда був хлопець. Мав вісімнадцять років. Той сусідський хлопець часто приходив до діда з бабою.</p>
	<p>І одного разу увечері побачив ту дівчину. Прийшов і захватив її коло вечері. І каже той хлопець:</p>
	<p>— Діду, я на вашій дочці хочу женитися.</p>
	<p>— Почекай, сину, бо вона ще місяць повинна сидіти у свинячі шкірі. То вона на вечір від неї звільняється, а на день знов заходить у шкіру.</p>
	<p>І розказав дід, як усе воно сталося. А хлопець і відповідає:</p>
	<p>— Нехай буде, що вона в свинячій шкірі, я її беру. Через місяць вона буде жінкою, то я буду з нею жити.</p>
	<p>— Та почекай ще трохи — відповідає дід.</p>
	<p>— Ні, діду, я завтра ввечері із старостами прийду.</p>
	<p>І прийшов на другий вечір він із старостами, засватав дівчину і домовився справляти весілля через недільку. Підготувалися, а в неділю дід справляє весілля, наймає музик. Вдень молодята відправилися до церкви вінчатися.</p>
	<p>Прийшла свиня з молодим у церкву. Піп обвів їх три рази навколо стола. Увесь народ сміється з молодого, бо всі побачили як хлопець із свинею звінчався.</p>
	<p>Прийшли з церкви, відгуляли весілля, то й сусідський хлопець зостався у діда за зятя. Вже мають дід з бабою і дочку, і зятя, є кому їх на старість доглядати.</p>
	<p>А у цьому ж селі жив найбагатший чоловік, і був у нього син. Той хлопець побачив, як із свиней гарні дівчата виходять, та й оженився на свині. Ото сміху було на все село, коли він свиню за стіл садив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>57 (7208). Як багатий на свині оженився1. СУС -402А**.Записав Степанів Костянтин 2009 року. Бойко Поліна Терентіївна (1924). Цю казку «позичено» школярем Степановим Костянтином у Павлограді з книги 9-ої 40-томника (стор. 137-140). Так робити не годиться. (М. Зінчук). Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
