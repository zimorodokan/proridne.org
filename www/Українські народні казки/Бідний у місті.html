<!--#include virtual="/-/inc/general__page_start.inc" -->
<title>Бідний у місті ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Бідний у місті» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Бідний у місті.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Бідний у місті <br><span class="article__headerDescription">Українська народна казка Бойківщини</span></h1>
	<p>Був бідний чоловік. Мав много дітей і не міг собі ради дати. Взяв він ціп та й іде молотити. Іде на Дністер, там багато грошей платять, він іде там молотити. Молотив і вдень, і вночі, і заплатили йому за тото. А він каже:</p>
	<p>— Я би за ті гроші щось купив дітям. Йому кажуть:</p>
	<p>— Та ви тут нич не купите, йдіть до міста.</p>
	<p>Іде він до міста. Закурив би файку, а не має огню, сірки не має. Дивиться, їде поїзд. З поїзда йде дим. Він вибігає назустріч поїздови і піднімає руки: «Гай, станьте!». Поїзд став. Вибігає машиніст і питає:</p>
	<p>— Що сталося, діду?</p>
	<p>— Та я, — каже, — хочу огня, вижу, що у вас куриться.</p>
	<p>Машиніст зневажливо подивився на діда, плюнув, вернувся до паровоза, і поїзд поїхав далі. А дід почухався і пішов із своїм ціпом своєю дорогою.</p>
	<p>Заходить до міста. І не знає, де що купити, бо він ще в місті не був. Дивиться на великі доми і не знає, куди йому йти. Заходить з тим ціпом у ресторан. У офіцерський ресторан він трафив. Видить, що всі</p>
	<p>їдять, та й він сідає в крісло. Вносять офіцерам їсти, а він не знає, як говорити, щоби й йому дали, бо голоден.</p>
	<p>Дивиться він на офіцера, який сидить напроти нього, а офіцер дивиться на діда і на його ціп. І подумав офіцер, що це артист, який так убрався для вистави. Та й питається офіцер:</p>
	<p>— Коли буде вистава?</p>
	<p>А дід не розуміє, що в нього офіцер питає. Офіцер каже до свого сусіда, іншого офіцера:</p>
	<p>— Слухай, у нашому місті сьогодні, певно, буде вистава. Цей уже вбрався для вистави.</p>
	<p>А дід каже до того офіцера:</p>
	<p>— Я хочу їсти. А офіцер йому:</p>
	<p>— Питайте там.</p>
	<p>— Я не питаю, — каже, — бо не знаю, що мені дадуть. Чи таке, як вам?</p>
	<p>Офіцер гойкає офіціянтку, офіціантка надходить.</p>
	<p>— Дайте чоловіку їсти.</p>
	<p>— А що дати?</p>
	<p>— Тото, що я їм. І дали йому тото.</p>
	<p>А офіцери встають і всі разом виходять. А той, що за одним столом з дідом сидів, трошки зачепився за його ціп. Та й каже:</p>
	<p>— Пардон. А дід йому:</p>
	<p>— Я не Пардон пишуся. А пишуся Ільків.</p>
	<p>Офіцери вийшли, а дід лишився сам. Та й побачив, що на тарілках залишилося ще багато їжі. Він то поїв, поїв і дуже добре наївся.</p>
	<p>А той офіцер, що напроти нього сидів, вернувся, показує на ціп і питає діда:</p>
	<p>— Що то у вас за зброя така?</p>
	<p>— А то ціп. Я молотив та й дітям трошки грошей заробив. Не знаю, що де купити.</p>
	<p>Офіцер каже:</p>
	<p>— То ходіть зо мною. Я вам поможу. Та й ідуть вони разом, а офіцер питає:</p>
	<p>— Скільки у вас дітей?</p>
	<p>— Шестеро.</p>
	<p>— То треба кожній дитині щось купити.</p>
	<p>— Я так і хочу зробити.</p>
	<p>І поводив його офіцер по магазинах, і накупив собі чоловік, що треба було. Та й каже він офіцерови:</p>
	<p>— Я не маю то в чім нести.</p>
	<p>Вибрав йому офіцер файну торбу, поміг то все заладувати. Бідний подякував офіцерови, і вони попрощалися.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Кіндратів, Турківського району, Львівської області 20 серпня 1990 року Зубрицька Катерина Олексівна (1926)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
