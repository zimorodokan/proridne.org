<!--#include virtual="/-/inc/general__page_start.inc" -->
<title>Про Івана-Царевича ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Івана-Царевича» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана-Царевича.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана-Царевича <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В некотором царстві, некотором государстві жив цар і мав три сини. Старший і середній так і сяк, а молодший був дурак.</p>
	<p>У саду в царя росла яблуня. Один раз на рік на ній родили золоті яблука. Хтось повадився красти яблука. Цар позвав синів і наказав сторожувати яблуню.</p>
	<p>Першу ніч пішов старший син. Всю ніч проспав під яблунею, а вранці недорахувались яблука. На другу ніч пішов середній. Походив він навколо яблуні та сон одолів його. Вранці знову не стало яблука, а злодія не побачив.</p>
	<p>На третю ніч пішов наймолодший. Узяв він окраєць черствого хліба, будяків і пішов до яблуні. Заліз на дерево, навколо обплутав будяками. Тільки почне дрімати, торкнеться колючок і прокинеться. Або пожує черствого хліба і розбуркався. Довго боровся зі сном. Раптом задрімав.</p>
	<p>Коли відкрив очі то побачив, що стало видно, як вдень. А на дереві сидить жар-птиця. Простягнув Іван руку, а жар-птиця полетіла, в нього в руках лишилася одна пір’їна. Заховав він її в шапці. Підняв шум, всі збіглися, прийшов і цар. Дістав Іван пір’їну з шапки стало видно, як вдень.</p>
	<p>Цар даже не похвалив Івана.</p>
	<p>— Ну що ж, — каже, — сини треба шукати жар-птицю.</p>
	<p>Осідлали вони коней і вирушили в дорогу. Їхали, їхали і побачили на перехресті камінь, на якому є напис: «Прямо підеш — коня загубиш, наліво підеш — себе загубиш, направо підеш — і себе загубиш, і коня».</p>
	<p>Старший син пішов прямо, середній наліво, а молодшому довелося іти направо. Довго він їхав чи коротко, та тільки настала ніч. Заснув Іван, а коли прокинувся вранці, то побачив, що вовк коня доїдає. Запечалився Іван, загорюнився.</p>
	<p>— Чим же мені їхати, де я візьму коня?</p>
	<p>— Не плач, Іване, я тобі буду за коня, — заговорив людським голосом вовк.</p>
	<p>Нічого робити, розповів царевич вовкові, що шукає жар-птицю, яка крала в їхньому саду золоті яблука. Вовк зголосився помогти Івану.</p>
	<p>Приїхали вони у замок, що стояв серед лісу. Вовк і каже:</p>
	<p>— Тут у клітках живуть жар-птиці. Як настане ніч ти проберешся, схватиш одну поки вони сплять і швидко тікай. Тільки клітку не бери.</p>
	<p>Пробрався Іван у замок, як побачив, які гарні золоті клітки, забув наказ вовка і схватив птицю з кліткою. Одразу все задзеленчало, збіглася стража, ледве ноги уніс Іван. Вовк зрозумів, що сталося і каже:</p>
	<p>— Нічого робити, виручу я тебе. Як довго мене не буде, то йди, не чекай на мене.</p>
	<p>Пішов вовк. Чув Іван згодом шум та й почав тікати, пам’ятаючи наказ вовка. Але раптом його наздогнав вовк. Він тримав золоту клітку золоту з жар-птицею. Прийшлось її накрити платком, щоб не блистіла.</p>
	<p>— Чого Іван знову невеселий, чого голову опустив?</p>
	<p>— Та почув я в замку, що десь живе кінь золотогривий, рівних йому не має в світі.</p>
	<p>— Добре, — говорить вовк, — поможу тобі роздобути цього коня. Тільки ж ти гляди, слухайся мене: коня бери, а уздечку остав.</p>
	<p>Не послухав Іван вовка і цього разу збіглися стражники. І кажуть:</p>
	<p>— Ні, ми тобі не віддамо, уздечку і коня получиш, як приведеш нам заморську царицю.</p>
	<p>Запечалився Іван, загорюнився.</p>
	<p>— Не журись, Іване, допоможу я тобі знайти заморську царицю.</p>
	<p>Їхали вони, їхали і побачили на березі моря шатро. Вовк і каже:</p>
	<p>— Як піде прекрасна цариця в шатро після купання, то ти царицю бери, а шатро остав і тікай.</p>
	<p>Не послухався Іван, схватив царицю з шатром і помчав. Де не візьмись стража. Ледве вони ноги унесли.</p>
	<p>Приїжджають вони до конюшень, де коні золотогриві стоять. Бачить вовк, що не хоче Іван царівну віддавати. І вона сидить, тулиться до нього. І допоміг вовк цього разу. Чи довго вовка не було, чи ні, а тільки прийшов він із золотогривим конем, з золотою уздечкою.</p>
	<p>Поїхали вони додому. Доїхали до каменя, що лежав на роздоріжжі вирішили перепочити. Вовк з ними попрощався та й подався в ліс. Іванові ж наказав їхати мерщій додому і ніде не відпочивати. Не послухався Іван вовка. Дуже стомився і ліг перепочити.</p>
	<p>Коли це повертають додому старші брати. Без коней, а середній ще й побитий, бо ледве від розбишак врятувався.</p>
	<p>Побачили вони молодшого брата. Взяла їх зависть, що знову Івану повезло. І вирішили вони його вбити, а здобич та красуню-царівну собі присвоїти.</p>
	<p>Підкралися вони до сплячого Івана, порубали його мечем, забрали все і поїхали додому.</p>
	<p>Вранці пробігає тією дорогою вовк, побачив, що вороненя вже хоче очі клювати царевичу. Піймав вовк дорослого ворона і каже:</p>
	<p>— Принеси мені живої і мертвої води, як не принесеш, то відкручу вороненю голову.</p>
	<p>Полетів ворон перший раз і приніс мертвої води. Покропив вовк Івана мертвою водою і не стало видно ран. Тіло стало цілим. Полетів ворон вдруге і приніс живої води. Відпустив вовк вороненя і покропив Івана живою водою. Розплющив Іван очі, потягнувся і каже:</p>
	<p>— Фу-х, як я довго спав!</p>
	<p>А вовк йому:</p>
	<p>— Спав би ти вічно, якби не я. Твої брати тебе порубали, а здобич собі забрали.</p>
	<p>Подякував Іван вовкові, сів на нього верхи і помчав до батька. Як побачила його царівна, зраділа. Батько, коли дізнався правду, велів братів прогнати, а Іванові й царівні закатив пир на весь мир. Вовк на тому весіллі на чільному місці сидів, мед, пиво пив.</p>
	<p>І я там була, по вусах текло, а в рот не попадало. От вам казочка, а мені бубликів в’язочка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>135 (7288). Про Івана-Царевича. СУС 550. Записала Гиря Ольга 2009 року. Ткач Олександра Данилівна (1930). Дніпропетровська область, Синельниківський район, Циганівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
