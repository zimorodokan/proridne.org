<!--#include virtual="/-/inc/general__page_start.inc" -->
<title>Про жінку і попа ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про жінку і попа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про жінку і попа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про жінку і попа <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був собі заможний дядько. Прийшла до нього смерть і він помер. Його жінка пішла до попа та й каже:</p>
	<p>— Батюшко, я вам заплачу, що скажете, тільки до ладу поховайте мого чоловіка.</p>
	<p>Піп згодився та й прийшов на похорон. Правив-правив, скільки влізло. Прийшов час до розплати. Жінка відкрила скриню із мідними грошима та й каже:</p>
	<p>— Беріть скільки вам треба.</p>
	<p>Піп набрав повні кишені. Тоді вона відчиняє ще й другу скриню, уже зі срібними грошима. Чухається піп, що ж йому робити? Бере він й ті срібні гроші, у пазуху понапихав скрізь. Тоді жінка одчиняє третю скриню, а там золоті гроші. Дивиться піп і не знає що робити. Та бере ці золоті гроші і напихає ще, де можна, та ще й у дві жмені взяв.</p>
	<p>Попрощався піп з господинею та й вийшов. Аж дивиться, під хлівом хомут висить. Піп каже жінці:</p>
	<p>— Дай мені цього хомута.</p>
	<p>— Візьміть, батюшко, — каже вона.</p>
	<p>— Натягни мені його сюди на шию, — просить піп.</p>
	<p>Іде він далі по подвір’ї, коли бачить під хлівом лежить брус, що ним косу гострять.</p>
	<p>— Жінко, дай мені цього бруса сюди, в зуби.</p>
	<p>Загрузився піп більше, ніж треба. Іде він помаленьку-помаленьку. Та якось зачепився, зашпортався і впав. А брус, той що був у зубах, пробив йому горло. І він помер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>34 (5093). Про жінку і попа. СУС ( — 1793*). Записано 2008 року. Матушко Євгенія Корніївна (1920). Черкаська область, Монастирищенський район, Монастирище</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
