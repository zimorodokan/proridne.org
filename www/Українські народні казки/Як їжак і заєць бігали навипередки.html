<!--#include virtual="/-/inc/general__page_start.inc" -->
<title>Як їжак і заєць бігали навипередки ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як їжак і заєць бігали навипередки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як їжак і заєць бігали навипередки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як їжак і заєць бігали навипередки <br><span class="article__headerDescription">Українська народна казка Чернігівщини</span></h1>
	<p>Одного разу вийшов їжак з своєї нори подивитися на світ Божий. А було то в неділю, в осінній час. Подумав він собі: «Піду я в поле, роздивлюся, як там гречка і пшениця».</p>
	<p>Пішов він напростець, а по дорозі здибав його заєць, який оглядав свою капусту.</p>
	<p>— І ти тут? — питає їжак.</p>
	<p>— Бо я швидко бігаю. А ти так і помреш з своїми кривими ногами, — сказав заєць.</p>
	<p>Їжак розсердився і каже:</p>
	<p>— Якщо ти смієшся з мене, то давай позмагаємось, хто швидше бігає.</p>
	<p>Посперечалися на п’ять рублів. Їжак і каже:</p>
	<p>— Піду я до жінки, скажу, де я, щоб не хвилювалася.</p>
	<p>Заєць зрадів, що встигне ще капусти поїсти. Прийшов їжак додому і про все розказав жінці. Вона злякалася, що чоловік програє, але він її заспокоїв. І сказав, щоб вона стала на одному кінці поля, а він на другому.</p>
	<p>Прийшов до зайця і каже:</p>
	<p>— Я вже готовий.</p>
	<p>От біжить заєць щодуху, а їжак стоїть на місці. Прибігає заєць в другий кінець, а їжачиха з-під куща:</p>
	<p>— А я вже тут.</p>
	<p>— Агі, — каже заєць, — хіба таке мале та й мене перебігло? Ану давай ще раз!</p>
	<p>Біжить заєць, що аж очі на лоба вилазять, а їжак зустрічає і каже:</p>
	<p>— А я вже тебе давно жду.</p>
	<p>Так вони бігали до вечора. А під кінець заєць упав посеред поля. Так і закінчилася їхня суперечка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>98 (4551). Як їжак і заєць бігали навипередки. СУС 275А*. Записала Воробйова Людмила Олександрівна 2008 року. Савченко Антон Ларіонович (1921). Чернігівська область, Новгород-Сіверський район, Фаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
