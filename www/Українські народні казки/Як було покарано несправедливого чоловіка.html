<!--#include virtual="/-/inc/general__page_start.inc" -->
<title>Як було покарано несправедливого чоловіка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як було покарано несправедливого чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як було покарано несправедливого чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як було покарано несправедливого чоловіка <br><span class="article__headerDescription">Українська народна казка Бойківщини</span></h1>
	<p>Ішов Ісус Христос з апостолами. А бідний чоловік з ними ся здибав і каже:</p>
	<p>— Люде, я не маю кавалка землі, щоб хоч хату було де побудувати.</p>
	<p>Петро каже:</p>
	<p>— Господи, дай йому землі. Та землі багато є.</p>
	<p>А Ісус каже до Петра:</p>
	<p>— Ми, — каже, — зробиме йому добре, а він буде нам віддавати поганим.</p>
	<p>А тоді каже Ісус:</p>
	<p>— Ну та дайме йому. Би мав де хату побудувати і посіяти собі щось.</p>
	<p>Дав йому Ісус Христос землі. Він собі побудував хату і мав собі де сіяти. Побільше овес сіяв. І люди йшли з села в місто, і як декого ніч захопувала, то просилися до нього на ніч. Та й зразу, поки не забагатів, він приймав людей задарма переночувати. А коли вже забагатів, то як ішов який чоловік і просився переночувати, він казав:</p>
	<p>— Я тя переночую, але до дня поможеш мені змолотити півкопи зерна.</p>
	<p>А то частіше овес був. Коли йшли два, він казав:</p>
	<p>— Я вас переночую, але мені треба змолотити копу зерна. Аби ви обидва змолотили.</p>
	<p>— Та добре, змолотиме.</p>
	<p>А потім прийшли Ісус Христос і Петро. Та й тоже просяться на ніч. А він уже при них забув, уже не пам’ятав, що то вони давали йому землю. Вони просяться на ніч, а він каже:</p>
	<p>— Як мені змолотите до дня копу зерна, то прийму вас, а як ні, то ні.</p>
	<p>А вони кажуть:</p>
	<p>— Добре, змолотиме.</p>
	<p>Прияв їх на ніч, перша година по півночі, а він їх будить:</p>
	<p>— Уставайте, ідіть молотіть.</p>
	<p>А вони кажуть:</p>
	<p>— Гей, господарю, та дай нам спокій, нехай відпочинем. Ми тобі будеме вдень молотити.</p>
	<p>Ніж ся розвидніло, він їх три рази будив. А як увидів, що вже розвидняється, а вони сплять, то пішов до стодоли та ще докинув снопів. І було вже там три копи. Аби цілий день молотили.</p>
	<p>Коли зробився день, вони повставали, помилися і йдуть до стодоли молотити. Увійшли, і каже Ісус Христос до Петра:</p>
	<p>— Петре, бери ті снопи і складай на середину в кіпку.</p>
	<p>Петро зложив, кругом файно позамітав. Ісус Христос виймає з кишені свічку і підпалив тоту кіпку в трьох місцях. І тоді в єдну сторону пішло чисте зерно, а в другу чиста солома. А в третю сторону полова. То все файно, чисто.</p>
	<p>А той господар дивився в шпару через стіну, що вони там роблять, бо не чув, щоб ціпами били. І увидів він, що вони там зробили, і заходить межи них до стодоли. А вони йому кажуть:</p>
	<p>— От видиш, ти будив нас три рази, а ніхто би тобі так не змолотив, як ми. Зерно окремо, солома окремо, а полова окремо.</p>
	<p>І вони пішли собі. Тоді Ісус каже до Петра:</p>
	<p>— Видиш, Петре, я тобі казав, що ми йому зробили добре, а він буде нам віддавати погано.</p>
	<p>Тоді що він робить, господар? Скільки було снопів на стайні, він пометав їх у стодолу і зложив у кіпку на середині, та як Петро зложив. І пішов до хати, взяв свічку, сірники і підпалив, та як підпалив Ісус Христос. І як він підпалив, як то загорілося, то згоріла й хата.</p>
	<p>І як то все згоріло, господар узяв дрючок та й біжить за ними. Доганяє їх бити. Що то вони йому таке показали?! Петро обернувся, дивиться, а той з дрючком їх доганяє. Та й гойкає на Ісуса Петро:</p>
	<p>— Господи, той піб’є нас, з дрючком біжить за нами.</p>
	<p>А Ісус обернувся, підняв руку догори та й каже:</p>
	<p>— Гов! Пр-р-р!</p>
	<p>Та я кна коня крикнув, і той перемінився на коня. Ісус Христос каже до Петра:</p>
	<p>— Петре, бери його за кантар і веди.</p>
	<p>І Петро веде того коня. Дивляться вони, бідняк сам тягне теліжкою дрова з лісу. Дуже мучиться, бо багато набрав. Тоді Ісус Христос каже тому господарю-бідняку:</p>
	<p>— Купи в нас коня, то будеш возити дрова конем, не собою.</p>
	<p>Він їм каже:</p>
	<p>— Я не маю грошей, щоби купити у вас коня.</p>
	<p>А вони кажуть:</p>
	<p>— Ми тобі дамо без грошей. Заробиш конем грошей та й нам заплатиш.</p>
	<p>А він каже:</p>
	<p>— Але я тому коневи не маю що дати їсти.</p>
	<p>— То такий кінь: будеш везти дрова, він буде їсти дрова, будеш везти каміння, він буде їсти каміння, будеш везти сіно — він буде їсти сіно. Що будеш возити ним, то він буде їсти.</p>
	<p>І просто на мус йому того коня оставили. Він того коня взяв, постарав собі віз, хомут — що треба до коня, постарав. І став він тим конем усе возити собі й людям. І що віз конем, то кінь їв. Віз дрова — їв дрова, віз каміння — їв каміння. А такий був сильний той кінь, що господар ніколи не міг набрати на нього стільки, щоб він не міг повезти.</p>
	<p>А одного разу той чоловік стільки товару всякого на віз набрав, що вже й пара коней не потягла б. тоді він що робить, той господар? Бере дрючок та й почав коня бити. «Вйо!». А кінь скаче сюди-туди — потягнути не може.</p>
	<p>І тоді з’явилися коло нього Ісус Христос з Петром та й кажуть:</p>
	<p>— Гой, газдо! Що робиш, нащо коня б’єш?</p>
	<p>А він каже:</p>
	<p>— Бо не хоче тягнути.</p>
	<p>Тоді Ісус Христос промовив його ім’я (чи Петро, чи Даньо, чи як). І з коня впав хомут, і він став чоловіком, як і був. І каже Ісус Христос до того чоловіка так:</p>
	<p>— Іди на свій пляц і будуй хату. І як будуть люди проситися на ніч, би-с приймав. Як будеш мати що їсти, дай, а до роботи би-с більше людей не примушував.</p>
	<p>А тому другому каже:</p>
	<p>— Не хотів-ис коня шанувати, то будеш далі собою возити, як возив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>20 (2050). Як було покарано несправедливого чоловіка. СУС 752А. 10 листопада 1989 р. Тереняк Данило Васильович (1911). Львівська область, Турківський район, село Либохора</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
