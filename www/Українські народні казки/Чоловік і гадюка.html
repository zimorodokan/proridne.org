<!--#include virtual="/-/inc/general__page_start.inc" -->
<title>Чоловік і гадюка ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Чоловік і гадюка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чоловік і гадюка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чоловік і гадюка <br><span class="article__headerDescription">Українська народна казка про тварин</span></h1>
	<p>В одного чоловіка під штандарами жила гадюка. Чоловік їй наливав молока, гадюка пила молоко. І все в того господаря спорилось: і худоба велась, і в полі родило. Багатів він дуже, і все через цю чарівну гадюку; це через неї все велось.</p>
	<p>Але одного разу скоїлось лихо. Господарка посадила дворічну дитину на землі, насипала для неї молошної каші, і дитина собі їсть. Господиня вийшла, а гадюку привабило запашне молоко. Вона вилізла з-під штандар, підлізла до миски та й стала смоктати молоко з миски. Дитина (воно дурне!) лоп ложкою ту гадюку по голові; а гадюка не стерпіла й вкусила дитину за руку. Дитина смертельно зойкнула і впала.</p>
	<p>Господар вбіг і спересердя вдарив гадюку — відбив їй хвоста. Дитину поховали, а гадюка полізла геть з хати.</p>
	<p>Вийшла з хати гадюка — і покинув господаря достаток: там худоба згинула, там стіжок підмок, там град вибив. Обступили господаря злидні.</p>
	<p>От раз побачив він гадюку і став просити, щоб знову йшла до нього жити. Дитини не вернеш, а хоч будуть жити в достатку.</p>
	<p>Гадюка вислухала й сказала: «Ні, нам вже не дружити: ти оно глянеш на мене, згадаєш свого сина й розізлишся; а я оно гляну на тебе — розізлюся за свого хвоста».</p>

	<figure class="illustration">
		<img class="illustration__image" loading="lazy" decoding="async" src="/-/i/Чоловік і гадюка — 01.png" alt="ЧОЛОВІК І ГАДЮКА — Українська Народна Казка Про Тварин" title="ЧОЛОВІК І ГАДЮКА — Українська Народна Казка Про Тварин">
		<figcaption class="illustration__caption">ЧОЛОВІК І ГАДЮКА — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Чоловік і гадюка. Пор.: Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 285. Зап. Н. А. Присяжнюк в 1906 р. у с. Погребище Подільської губ. від М. Сліченко та Г. Присяжнюк. Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-3, од. зб. 448, арк. 4—5.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Оформлення художника В. М. Дозорця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
