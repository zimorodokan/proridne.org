<!--#include virtual="/-/inc/general__page_start.inc" -->
<title>Золотоволоска ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Золотоволоска» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золотоволоска.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золотоволоска <br><span class="article__headerDescription">Українська народна казка Закарпаття</span></h1>
	<p>Колись давно в князів або в королів був такий звичай, що наречених нарікали вже в дитинстві. І був єден король з королевою, і свою дівку пообіцяли сусідньому корольови. Зробили такий договор: коли дівка дійде повноліття, вона повинна вийти за сина сусіднього короля. Дівочка росла, а король тот умер, і залишилася вона з королевою, з матір’ю.</p>
	<p>Коли досягла вона свого повноліття, мати не змогла її сама одпровадити в далеку путь до королевича, бо була вже слаба. Та її одправила із служницею.</p>
	<p>А та дівчина, та королівна, була дуже красива, а волосся мала золоте.</p>
	<p>Мати поклала їй на віз посаг, і одправилася вона із служницею. Ішли вони, йшли та проходили через єден ліс, і тоді служниця зупинила віз і каже:</p>
	<p>— Роздягайся й одягай моє шаття, а я одягну твоє. А кеть ні, то я тя вб’ю.</p>
	<p>Погрозила ножем, і королівська дівка мусіла перебратися в її шаття, а служниця — в шаття королівської дівки.</p>
	<p>— А тепер присягни, же повідж, що не ти королівна, а я королівна, а ти служниця моя.</p>
	<p>Королівна присягла, і пішли вони далі. Коли прибули до королевича, там їх стрітили та хотіли готовитися до свадьби. Але королевичови щось тота «королівна» не полюбилася, і він одклав свадьбу на далі.</p>
	<p>А той кінь, що ним вони їхали, мав золоту гриву.</p>
	<p>А тота служниця, названа королівна, сказала, щоби служницю десь ізнищити. І коня хотіла знищити. Казала, же кінь і служниця по дорозі хотіли їй смерть зробити.</p>
	<p>І одвів він її ід’стадови, жеби пасла стадо. А коньови голову одрубав і поставив голову на воротах, куди виходив скот. І тота королівська дочка пасла стадо, а д’ній приставили малого хлопчика Івася.</p>
	<p>Коли вони гнали із воріт королівське стадо, кінська голова заіржала. Дівка щось до тої голови заговорила. А хлопець чув. Коли пригнали стадо на поле, дівка сіла, зняла з голови хустя та почала чесати волосся. Хлопчик просить дівки:</p>
	<p>— Яке в тебе красне волосся. Подаруй мені хоть три волосочки. А дівка каже:</p>
	<p>Звій, вітрику, Божий душок,</p>
	<p>Івасьови капелюшок</p>
	<p>І качай ним голим полем,</p>
	<p>Колесочком, соколом,</p>
	<p>Поки косу золоту</p>
	<p>Я розчешу й заплету.</p>
	<p>Тоді задув вітер, хопив із Івася капелюшок і покачав ним далеко-далеко. Івасик побіг за калапом, а дівка розчесалася й заплелася.</p>
	<p>Коли Івасик доганяв свій капелюшок, по полю прогулювався королевич. Увидів Івася та й питає:</p>
	<p>— А що ти ту робиш? Чом ти не коло худоби?</p>
	<p>Хлопець йому розказав усе, як було. Як голова їржала, і дівка щось сказала голові. І яке в неї золоте волосся, як вона з вітром говорила. І як вітер забрав його капелюшок. Королевич приказав хлопцьови ніде тото не говорити та пішов додому.</p>
	<p>Другий день то ж саме було. І дівка вигнала скот, і кінська голова заїржала, і дівка голові щось сказала. Пригнали худобу, дівка знову зачала чесатися, а хлопець просив у неї хоть три золотих волоски. І вона зась з вітром говорила:</p>
	<p>Звій, вітрику, Божий душок,</p>
	<p>Івасьови капелюшок</p>
	<p>І качай ним голим полем,</p>
	<p>Колесочком, соколом,</p>
	<p>Поки косу золоту</p>
	<p>Я розчешу й заплету. Але другий день королевич уже нароком ходив там поблизу. І як увидів хлопця, спитав, що хлопець там робить. А хлопець розказав усе, як то було. Як вона говорила з головою коня, і як чесалась, і як він просив у неї три золотих волоски. І як вітер вхопив у нього калап. Королевич знову наказав му, би нікому не казав тото. І пішов.</p>
	<p>І царевичови прийшло на думку, що коли він був малий, то його наречену звали Золотоволоскою.</p>
	<p>Третій день так само було. І голова заїржала, і дівка до голови говорила, і дівка чесалася, і сказала «звій, вітрику», і вітер взяв у хлопчика калап, і покачав ним. А королевич третій день уже зовсім близько проходжався коло того місця, де вона пасла худобу. І коли хлопець побіг за калапом, він підійшов ід’дівці. Дівка скоро вхопила на себе хустя, але він встиг видіти, же в неї золоте волосся. Прийшов ід’ній і каже, же би йому розказала все, як то було. Вона йому відмовляє:</p>
	<p>— Я тобі не можу розказати, бо я присягала. А він їй на це:</p>
	<p>— Я й так знаю, бо мені казали, же в мої нареченої золоте волосся. І знаю, же тебе звуть Золотоволоска.</p>
	<p>Тоді вже дівці не було другого виходу, і вона йому все розказала.</p>
	<p>Він направив ід’худобі другого пастуха, а її взяв і дав у окрему кімнату, наказав кухаркам її добре годувати, дав їй шити шиття. І строго наказав усім тихо бути. Аби ніхто нікому нич не смів про тото розказати. Погрозив, що дуже покарає за тото.</p>
	<p>Тоді призначив королевич день свадьби. Але то в таємниці було. Коли на день свадьби посходилися гості, як завжди буває, посідали за столи, тота служниця, що представилася королівною, не знала о тім нич. Тоді царевич каже гостям:</p>
	<p>— Що би робити з такою служницею, котра дуже свою паню покривдила?</p>
	<p>А його тота гейби наречена першою озвалася:</p>
	<p>— Я би таку служницю прив’язала дикому коньови до хвоста й пустила коня в чисте поле.</p>
	<p>Тоді королевич повідомляє:</p>
	<p>— Твої слова будуть виконані. Ти сама собі таке присудила. Він приказав своїм слугам, аби її ймили та прив’язали дикому коньови до хвоста й пустили в чисте поле.</p>
	<p>А королевич пішов і ввів ід’гостям свою убрану Золотоволоску. І каже гостям:</p>
	<p>— Ту є моя наречена, і я з нею буду вінчатися.</p>
	<p>І розказав усе, як то сталося, І з Золотоволоскою справили велику свадьбу. Цілий тиждень гуляли. Долу бородою текло, а в рот не попадало.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зарічево, Перечинського району, Закарпатської області 12 липня 1988 року Трянчич Іван Васильович (1921 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
