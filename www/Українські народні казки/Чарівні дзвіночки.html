<!--#include virtual="/-/inc/general__page_start.inc" -->
<title>Чарівні дзвіночки ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Чарівні дзвіночки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівні дзвіночки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівні дзвіночки <br><span class="article__headerDescription">Українська народна казка Кіровоградщини</span></h1>
	<p>В одного чоловіка було три сини — два розумні, а третій дурень. Як поховали батька, старший син зостався порядкувать. А перед смертю батько сказав, щоб кожну ніч сини стерегли його могилу.</p>
	<p>Не схотіли старші сини йти, послали дурня. Пішов той і сидить вночі. А в дванадцятій годині вийшов батько з гробу, побачив Івана та й дав йому дзвіночок.</p>
	<p>На другий день знову послали дурня. Побачив батько свого молодшого сина знову, здивувався, але дав йому дзвіночок. І на третю ніч Іван ходив.</p>
	<p>Так він отримав три дзвіночки. А були вони не прості, а чарівні. Виліз Іван на піч, роздивляється дзвіночки, а брати тільки глузують з нього.</p>
	<p>Але ось дійшла чутка, що цар вирішив одружити свою доньку з тим, хто принесе найкращий подарунок.</p>
	<p>Пішли брати, а молодший брат задзвенів у дзвіночок і прибіг кінь. Сів він на коня та й полетів птахом. Побачила красуня чарівного парубка, закохалася в нього, і цар дозволив їм одружитися. Повернулися брати додому, а меншого брата нема. Вирішили не чекати на нього, забрали собі млин і пасіку і почали господарювати.</p>
	<p>А Іван живе з царівною, має діточок, але сумує за братами. Вирішив їх провідати. Переодягнувся у старця і прийшов до братів. Але вони були злими, нацькували на нього собак. Сів Іван під тином та й заплакав. Згадав про чарівні дзвіночки, які роблять чудеса і вирішив «віддячити» братам за гостинність.</p>
	<p>Але добре серце не посміло скривдити рідним братів. Виїхав Іван за село, продзвенів чарівним дзвіночком, і з’явилися чудо-коні з золотою каретою. Сів царевич у карету і знову повернувся до села.</p>
	<p>Коли брати побачили царську карету, то вибігли з двору з хлібом-сіллю, кланяються до землі. Але гульк, впізнали свого брата, стали просити вибачення. Мав Іван добре серце, пробачив братам і подарував їм третього дзвіночка для того, щоб робили вони людям добро. Щоб добро у світі перемагало зло.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>13 (7894). Чарівні дзвіночки. СУС порівн. 530. Записала Шмарко Олена (9 клас) 2010 року. Шмарко Віра Григорівна (1930). Кіровоградська область, Олександрівський район, Нова Осота</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
