<!--#include virtual="/-/inc/general__page_start.inc" -->
<title>Про те, як бідний чоловік генералови царський подарунок зробив ☼ Українська народна казка ☼ Народна творчість</title>
<meta name="Description" content="Українська народна казка Буковини «Про те, як бідний чоловік генералови царський подарунок зробив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про те, як бідний чоловік генералови царський подарунок зробив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про те, як бідний чоловік генералови царський подарунок зробив <br><span class="article__headerDescription">Українська народна казка Буковини</span></h1>
	<p>Один бідняк мав кілька діточок. Та одна дитина у него померла. Пішов він до сусіда. — Викопай мені яму, бо дитина померла. А той не хоче, бо не має чим бідний заплатити. Пішов він і до другого, пішов і до третього. І всі не хотять йти. Бере він роскаль та йде самий копати. Почав копати, а якийсь глас йому й каже:</p>
	<p>— Лиши там копати, а копай тут-о.</p>
	<p>Зачав він копати на тому місці та й знаходить казанчик, а в тім казанчику — золото. Чоловік думає: «Що з цим золотом робити? Лишу трохи собі, а решту дам на збереження цареви».</p>
	<p>Бере він ті гроші та й іде до царя. Коло брами вартовий не пускає. Кличе вартовий генерала. Підходить генерал та й питає:</p>
	<p>— Чого тобі треба?</p>
	<p>А бідний чоловік і каже:</p>
	<p>— Пустіть, я несу цареви золото. А генерал йому:</p>
	<p>— Я тебе пустю, але що ти мені даш за це? Даш половину того, що тобі цар подарує?</p>
	<p>— Дам, — каже чоловік, і генерал пустив його. А цар вийшов та й питає:</p>
	<p>— Що скажеш?</p>
	<p>— Я приніс вам гроші на збереження. Як умру, то щоб мене за ці гроші поховали.</p>
	<p>Цар завів його в хату, сказав нагодувати і дати випити. Цар і собі налляв чарку, випив та й каже:</p>
	<p>— Зараз я покличу до тебе духову музику.</p>
	<p>— Не кличте музику духову, — каже чоловік, — а дайте мені сопілочку.</p>
	<p>Заграв собі дядько на сопілочку та й забавляє царя. Переночував той чоловік у царя, а на другий день і каже:</p>
	<p>— Я вже йду додому.</p>
	<p>— А чим же тебе нагородити? — питає цар. А дядько й каже:</p>
	<p>— Скажіть своїм слугам, щоб дали мені сто різок. Засміявся цар та й питає:</p>
	<p>— За що?</p>
	<p>— Дайте, дайте, — каже дядько, — нічого не хочу, лишень сто різок.</p>
	<p>Пішли слуги, принесли різок. А чоловік і каже:</p>
	<p>— Це належить тому генералу, що пустив сюди. Він хотів половину того, що дасть мені цар. А ви дайте йому не половину, а всі. Хай знає, як бідних обдирати.</p>
	<p>Закликали генерала та й усипали йому сто різок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Рукшин, Хотинського району, Чернівецької області 20 травня 1976 року Білівський Ілля Васильович (1897)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про те, як бідний чоловік генералови царський подарунок зробив <br><span class="article__headerDescription">Українська народна казка Буковини</span></h1>
	<p>Один бідняк мав кілька діточок. I одна дитина в нього померла. Пішов він до сусіда.</p>
	<p>— Викопай мені яму, бо дитина померла.</p>
	<p>— Не буду копати, бо ти не маєш чим заплатити.</p>
	<p>Та пішов він до другого, та пішов і до третього. І всі не хотять яму копати. Бере чоловік лопату та й іде сам копати. Прийшов він на цвинтар, зачав копати, а якийсь глас йому й каже: «Ти лиши там копати, а копай тут-о». Зачав він копати на тому місці та й знаходить казанчик, а в тому казанчику — золото. Чоловік думає: «Що з цим золотом робити? Лишу собі трохи, а решту дам на збереження цареві».</p>
	<p>Поховав він дитину та бере золото і йде до царя. Коло брами вартовий не пускає. Тут підходить генерал та й питає:</p>
	<p>— Чого тобі треба?</p>
	<p>— Пустіть, я несу золото цареві, — каже бідний чоловік. А генерал йому:</p>
	<p>— Я тебе пущу, але що ти мені за це даси? Даси половину того, що тобі цар подарує?</p>
	<p>— Дам, — каже чоловік. І генерал пустив його. Цар вийшов та й питає:</p>
	<p>— Що скажеш, мужик?</p>
	<p>— Я приніс вам гроші на збереження. Як умру, то щоб мене за ці гроші поховали.</p>
	<p>Цар зрадів.</p>
	<p>— Чим же тебе нагородити? — запитує. А дядько каже:</p>
	<p>— Скажіть своїм слугам, щоб дали мені сто різок. Засміявся цар та й питає:</p>
	<p>— За що?</p>
	<p>— Дайте, дайте, — каже дядько, — нічого не хочу, лишень сто різок.</p>
	<p>Прийшли слуги з різками, а чоловік їм каже:</p>
	<p>— Це належить тому генералу, котрий мене сюди пустив. Він хотів половину того, що дасть цар. А ви дайте йому не половину, а все. Хай знає, як бідних обдирати.</p>
	<p>Закликали генерала та й усипали йому сто різок.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як бідний чоловік генералові царський подарунок зробив. Невказані сюжети + Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 610. Записано 9 вересня 1976 року в селі Рукшині Хотинського району Чернівецької області від Іллі Васильовича Білівського (1898 року народження, колишній емігрант у Канаду і США, учасник двох світових воєн і Хотинського повстання, пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
