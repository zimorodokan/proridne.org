<!--#include virtual="/-/inc/general__page_start.inc" -->
<title>Циган своє візьме ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Циган своє візьме» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Циган своє візьме.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Циган своє візьме <br><span class="article__headerDescription">Українська народна казка Полтавщини</span></h1>
	<p>Жив собі циган і було в нього багато дітей. Вони все до нього: «їсти та їсти». То й мусив циган найнятися робити.</p>
	<p>Прийшов до одного чоловіка та й питає роботи. А жінка чоловікова шепче:</p>
	<p>— Не можна довіряти циганові!</p>
	<p>Чоловік запропонував циганові сіно косить за плату. А жінка своєму чоловікові:</p>
	<p>— Будеш косить разом з ним, бо обдурить.</p>
	<p>Вирішили господарі цигана провірить. Домовились, що жінка ні снідати, ні обідати нести не буде.</p>
	<p>— А увечері, як принесеш, я ще здалеку тебе побачу і почну лаяти, — каже чоловік жінці, — а ти розвернись та й іди додому. А як прийдемо додому, то тоді циган і отримає плату.</p>
	<p>Все так і зробили. А чоловік все циганові жалівся:</p>
	<p>— Що це моя жінка їсти не несе?</p>
	<p>А циган все терпів і працював. А ввечері після роботи циган і каже:</p>
	<p>— Дайте ж мою плату за роботу!</p>
	<p>То жінка з чоловіком і дали йому маленьку баночку меду. Приніс циган її додому, віддав дітям. Діти з’їли мед і знов їсти просять.</p>
	<p>На другий день циган знову вранці приходить. Але цього дня чоловік узяв із собою снідати. Поснідали і почали косить. А в обід жінка принесла їсти. А вже увечері цигана вдома у господарів нагодували і дали баночку меду знов.</p>
	<p>На третій день чоловік каже:</p>
	<p>— Хай циган іде косити сам.</p>
	<p>Дали йому торбину з харчами на сніданок і обід. Прийшов циган на поле та й каже сам собі:</p>
	<p>— Треба поснідати.</p>
	<p>Поснідав, поспав. Проснувся, а вже обід. Каже циган сам собі:</p>
	<p>— Треба пообідати.</p>
	<p>Пообідав, поспав. Проснувся, вже вечір. Сонце сідає. Каже циган сам собі:</p>
	<p>— Треба йти до господарів вечеряти.</p>
	<p>Жінка ставить на стіл миску сироватки. Циган випив сироватку. Несе вареники. Циган наївся вареників. Тоді принесла жінка ковбасу та подала до столу. А циган і каже:</p>
	<p>— Вміла готувати, та не вміла подавати. Треба ж було з ковбаси починати, а сироваткою запивати. А тепер вже давай плату баночку меду і кусок сала.</p>
	<p>А жінка й каже:</p>
	<p>— Меду дам, а сала ні.</p>
	<p>— Ну як не даси кусок сала, — каже циган, — то щоб та трава, що я скосив, встала.</p>
	<p>Пішов чоловік на другий день на поле, а там трава стоїть густа-прегуста та в коліно заввишки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>109 (4666). Циган своє візьме. СУС 1561. Лук’янова О. І. 2008 року. Яцюк Федора Микитівна. Полтавська область, Кременчуцький район, Кам’яні Потоки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
