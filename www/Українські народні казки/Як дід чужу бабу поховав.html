<!--#include virtual="/-/inc/general__page_start.inc" -->
<title>Як дід чужу бабу поховав ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як дід чужу бабу поховав» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як дід чужу бабу поховав.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як дід чужу бабу поховав <br><span class="article__headerDescription">Українська народна казка Бойківщини</span></h1>
	<p>Жив собі дід з бабою. І так вийшло, що вже не було їм у що добре вдіватися. Дід каже до баби:</p>
	<p>— Їдь, бабо, на купно.</p>
	<p>Збирається баба та й їде на купно. У вільнюс. Їхала в поїзді та й трафилася їй компаністка. Питає:</p>
	<p>— Куди ви їдете?</p>
	<p>Вона каже:</p>
	<p>— Та їду у Вільнюс дещо купити.</p>
	<p>— Та й я їду туди. Будем їхати разом.</p>
	<p>Та й вони собі скомпанувалися та й їдуть обі. Але та компаністка її — то була добра злодійка. І чекає злодійка, доки та баба засне. Як баба заснула, вона її сумку чих! Та й з поїзда зійшла. Скочила з поїзда. І коли скакала, поїзд її вбив.</p>
	<p>А та пробудилася — компаністки нема. Дивиться, й сумки нема. Але гроші вона мала в пазусі. А документи пропали. Ну що буде робити? Додому не буде вертатися. Їде далі у Вільнюс. Приїхала туди, накупила, що їй треба було, та й вертає додому. Ніже вона вернула додому, то пройшло два дні. За той час найшли ту злодійку, що поїзд зарізав. Найшли в сумці документи і дають телеграму за чоловіком. І не знають, що то не її чоловік.</p>
	<p>Чоловік приїжджає та ту станцію, обзирає. «Моя, не моя, але документи її».та й забрав додому. Та й справляє похорон. Справляє похорон, і діти плачуть, і всі плачуть. Та й поховав жінку.</p>
	<p>Поховав він жінку вдень, а вночі його жінка приїжджає. Чоловік пробудився і думає, що ся стало. Хтось стукає у вікно. Глянув — жінка! Думав, що якась нечиста сила прийшла. І говорить він:</p>
	<p>— Всяке диханиє хвалить Бога і я хвалю.</p>
	<p>І так сказав до трьох раз. Жінка ввиділа, що він її не пускає до хати, та й пішла до стайні. Та й лягла перед коровами в жолоб. І заснула. Три ночі не спала та й спить.</p>
	<p>Він вийшов рано і як увидів її перед коровами, то дуже зістрашився. І почав кликати сусідів. Посходилися сусіди, і жінка розбудилася. Та й розказує йому, яка пригода сталася її в дорозі.</p>
	<p>Та й то так вийшло, що ніже прийшла його жінка, він похоронив чужу. А його жінка приїхала, і стали вони далі жити, аж до самої смерті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>110 (2385). Як дід чужу бабу поховав. СУС —. 5 грудня 1990 р. Кабацька Емілія Степанівна (1949). Львівська область, Турківський район, село Ісаї</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
