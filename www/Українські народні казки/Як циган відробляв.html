<!--#include virtual="/-/inc/general__page_start.inc" -->
<title>Як циган відробляв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як циган відробляв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган відробляв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган відробляв <br><span class="article__headerDescription">Українська народна казка Гуцульщини</span></h1>
	<p>Був у селі циган. Не бідний, та й не багатий, такий собі середній. Мав жінку, діти. Та й не стало йому грошей. Каже він до свої жінки:</p>
	<p>— Я піду до того сусіда позичити в него грошей. А жінка каже:</p>
	<p>— Та йди, бо видиш, нема що їсти. Та йди. Прийшов він до того ґазди та й каже:</p>
	<p>— Позич мені грошей.</p>
	<p>— Кілко?</p>
	<p>— П’ять золотих.</p>
	<p>— Ти мені коли віддані? — питає сусід.</p>
	<p>А циган каже так:</p>
	<p>— Якби-м таки не віддав, то відроблю тобі.</p>
	<p>— Ну, то най буде, — каже чоловік. Дав йому п’ять золотих, і він пішов.</p>
	<p>Прийшов циган додому, пустив собі ті гроші на то, що йому було потрібно. Та й не віддає цему ґазді місяць, другий, третій. На третій місяць чоловік каже жінці:</p>
	<p>— Видиш, циган гроші не віддає. Чи я би не пішов до него, аби йшов хтось щось відробити?</p>
	<p>— Та, — каже, — йди. Прийшов ґазда та й каже:</p>
	<p>— Цигане, може би, ти йшов мені трохи відробити за ті гроші?</p>
	<p>— Най буде. Та й що робити?</p>
	<p>— Та, — каже, — завтра треба піти в поле сіно косити.</p>
	<p>— Добре, — циган каже, — я піду.</p>
	<p>Рано повертає циган до ґазди, бо не мав коси.</p>
	<p>— Озму в вас коси.</p>
	<p>Та й дав йому той коси, жінка дала добре попоїсти. Попоїв циган і пішов у поле. Приходить туди, трохи там покосив і прокосив маленький квадратний кусочок, аби мав на що лягти. Ляг, здрімався, виспався добре та й зголоднів, хотів би вже їсти. Дивиться, іде жінка ґазди, несе їсти. Принесла вона їсти, циган файно пообідав. Та й каже жінка:</p>
	<p>— Ви щось мало вкосили. А циган каже:</p>
	<p>— Я тепер не косив, бо то дуже гріє сонце. Я не годен. Але, — каже, — д’вечеру я таки вкошу. Мете видіти, як забагато. Я зроблю так, що буде за цілий день.</p>
	<p>— Най буде.</p>
	<p>Жінка пішла додому, а циган файно виспався після обіду. Та як уже сонце було понад захід, пішов косити. Та й вкосив десь, може, з яких три-штири метри, та й уже ніч. Ну та й циган лишає то і йде. Хотів іти додому, та й дивиться, іде йому назустріч той ґазда, що його поле. Прийшов, подивився та й каже:</p>
	<p>— Що ти так мало вкосив?</p>
	<p>— Е, — каже, — пане ґаздо, ви знаєте, то так у днину гріло. Я думав, що буду до полудня косити. А вздрів, що то дуже гріє, та й не годен був. Та й подумав собі: «Я від полудня більше вкошу». А від полудня сонце ще до д’вечеру гріло, та й я знов заснув та й спав. А як устав та зачав косити, то вже зробився вечір, вже не було як косити, та й через то я не скосив. Ґазда каже йому:</p>
	<p>— То байка. Завтра ми підемо оба косити. Аби-с прийшов завтра.</p>
	<p>— Най буде, прийду.</p>
	<p>Ґазда прийшов додому та й порадився з жінкою.</p>
	<p>— Аби ти знала, — каже, — я собі дома попоїм, а на полуднє озму з собою хліба і щось до хліба. А ти не неси їсти точно в полуднє, а по полудню. А я тебе вздрю і буду ніби за тобою гонитися. Ти тікай і пади, аби ті харчі розсипалися. А харчі най будуть погані, аби не шкода було.</p>
	<p>Та й так, як договорилися з жінкою, так і зробили. Другого дня циган приходить, а він каже:</p>
	<p>— Сараку, йдемо, бо ще сніданок неготовий. Я маю з собою хліб, мемо там їсти.</p>
	<p>Сіли на фіру, приїхали там, ґазда дав коням їсти. Коні їдять сіно, а хліб ґазда добре сховав. Та й дома він попоїв, а циган нічого. Файно поострили коси і пішли косити. Ґазда пускає цигана наперед, і все гайтує ґазда його ззаду. Та й так уже циган зголоднів, що паде. А ґазда каже:</p>
	<p>— Косім. А як прийде ґаздиня, то я вже їй дам школи, що так довго їсти не несе.</p>
	<p>І так косили вони до полудня, а після полудня ґазда каже:</p>
	<p>— О, вже йде моя ґаздиня. Я їй зараз дам.</p>
	<p>Та й вона наближується д’ним, десь, може, яких двадцять метрів ще до них не дійшла. А цей бере косу та за жінкою, а жінка тікати. Та й зашпорталася та й упала.</p>
	<p>— Йой, — каже циган, лишіть її, бо вона розсипле їду.</p>
	<p>А вона ту їду таки розсипала. Чоловік вернувся т’циганови та й каже:</p>
	<p>— Видиш, цигане, ади, взлостився я...</p>
	<p>Та й дістав ґазда кусочок сухого хліба та й дав циганови. А сам відійшов за корч та й таки ліпше попоїв. Та прийшов, та й каже:</p>
	<p>— Та й тепер так: ні я не маю, що їсти, та й ні ти. Ще ходім трохи косити. Та й д’вечеру, — каже, — скорше лишимо. Та підемо додому, та й мемо їсти.</p>
	<p>— Най буде.</p>
	<p>Циган до д’вечеру ледве ногами тяг. Покосили вони ще трохи, та й каже ґазда циганови:</p>
	<p>— Ти впрягай коні, а я йду подивлюся, бо мені ся здає, що той сусід, мій межівник, мені межу перекосив.</p>
	<p>Циган пішов упрягати коні, а ґазда пішов за корчі та й ще під’їв собі. Та вертається відти та й каже:</p>
	<p>— Ти знаєш що? Нині така погода файна, цигане. Дивися, як ще сонце високо. Ходім ще косити.</p>
	<p>Циган каже:</p>
	<p>— Най уже то буде, а косити я не буду, бо я не годен. Я паду з голоду.</p>
	<p>А ґазда сказав так:</p>
	<p>— Цигане, коси. Те, що ти вчора не скосив, докосимо нині. А ті гроші, що ти мені мав віддати, п’ять золотих, я тобі даю за цей нинішній день. Але, — каже, — ще д’вечеру маєш мені дома помочи ще дров урізати.</p>
	<p>Покосили вони ще та приїхали т’хаті. Ґазда питає в жінки:</p>
	<p>— Ти зварила їсти?</p>
	<p>А жінка дала такого ріденького борщу. Дала пущого та багато. А циган голоден, він так їсть. Попоїли, а жінка каже:</p>
	<p>— Я вам маю тут ще пироги та й качку печену. А циган:</p>
	<p>— Ґаздине, ґаздине, добре, — каже, — ви вміли зварити, та не вміли подати. Бо я вже попоїв цего борщу та й не маю де цю качку дівати та й ці пироги.</p>
	<p>Та й пішли ще ввечір різати дрова. І нарізали з циганом купу дров. Та й каже ґазда:</p>
	<p>— Я вижу, що ти ся змучив. Але ходім та ще всічемо коням січки. Всього дві торбі. Та й то, — каже, — торби невеликі. Будеш видіти.</p>
	<p>А він узяв довгий міх без дна, а внизу коло січкарні була яма. Він притулив той міх до січкарні над ямою. Та й січуть. Та й циган крутить, а ґазда сніп за снопом у січкарню подає. Та й так крутив зо дві годині, а мішок порожній.</p>
	<p>Циган питає:</p>
	<p>— Ну що там?</p>
	<p>— Я ж тобі казав, що лиш дві торбі насічем.</p>
	<p>— Ґаздо, — каже, — та вже кілко ми снопів посікли. Де це ся діває? А він каже:</p>
	<p>— А я знаю, де?</p>
	<p>Циган подивився та й каже:</p>
	<p>— Ґаздо, в цій торбі нема дна. А ґазда йому:</p>
	<p>— Як нема дна, та й нема вина. Та й на цему кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Космач, Косівського району, Івано-Франківської області 15 лютого 1987 року Вінтоняк Лук’ян Іванович (1928 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
