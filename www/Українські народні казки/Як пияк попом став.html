<!--#include virtual="/-/inc/general__page_start.inc" -->
<title>Як пияк попом став ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Як пияк попом став» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пияк попом став.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пияк попом став <br><span class="article__headerDescription">Українська народна казка Бойківщини</span></h1>
	<p>Був собі один файний хлопець. Оженився, узяв собі файну дівчину, і чудово зажили вони. Але коли в них появилися діти, чоловік почав недобре робити. Почав сильно пити. Кожного дня в корчмі п’є. До такого дожив, що вже все пропив, все попродав з дому, бо задармо не буде пити. І жінка з дітьми вже не можуть жити. Якось зібрав він десь трохи грошей, пішов до корчми та й знову</p>
	<p>напився. Так напився, що під столом і заснув. Там були й інші пияки, але випили вони слабше і не були такі п’яні. Взяли вони десь попову одежу, таку, як ходять попи дома, і вбрали його в ту одежу. Той пробудився, дивиться по собі — піп. І пішов він селами. І зайшов, може, десь аж на десяте село.</p>
	<p>Іде він одним далеким селом, а назустріч — люди. А в тому селі не було попа, помер чи десь виїхав. Подивилися ті люди на нього та й кажуть:</p>
	<p>— Піп іде.</p>
	<p>І затримали «попа».</p>
	<p>— Слухайте, в нас священика нема, а є попівство. Ви би не могли на нім бути?</p>
	<p>— Я би був, — каже. — Чого би-м не був? Як нема попа, то я буду.</p>
	<p>— Добре, будьте.</p>
	<p>— А дяк у вас є добрий?</p>
	<p>— Є.</p>
	<p>— То скажіть, щоби він прийшов. Прийшов дяк, а він йому каже:</p>
	<p>— Слухай, дяче, я ніякий не піп. Якби ти мене щось навчив.</p>
	<p>— Добре, я буду приходити і кожний день учити.</p>
	<p>Ну й дяк приходить, учить. І треба вже в неділю йти на службу Божу. Та й службу він уже знав, бо дяк його навчив. Дяк співає, а він собі стоїть та поправляє. А як кінчив службу Божу, треба вже казання казати.</p>
	<p>А він каже:</p>
	<p>— Та що я буду казати, людочки? Ви й сами знаєте все, що є. Люди розійшлися, а він говорить до дяка:</p>
	<p>— Дяче, нам би треба доконче щось зробити. А дяк питає:</p>
	<p>— Та що?</p>
	<p>— Ми пустім у студню образ Матері Божої. Ти увидиш, як будуть туди люди гроші кидати.</p>
	<p>І так зробили. Люди стали кидати в ту студню гроші. Кидають, бо Матір Божа появилася в студни.</p>
	<p>А вони потому туди пішли і таємно витягли ті гроші — сорок тисяч. Тут має приїхати біскуп, щоби висвятити його на священика. Він приїхав, і йому священик сказав, скільки й куди. Та й відправляє священик службу:</p>
	<p>— Алілуя, алілуя! Сорок тисяч я зложив. Тридцять тисяч біскупови, а десять собі-і!</p>
	<p>І висвятили його. Біскуп вийшов і сказав у церкві всім людям:</p>
	<p>— Добрий у вас священик. Добрий!</p>
	<p>Ну та й що далі робити? Піп каже дякови:</p>
	<p>— Ти, дяче, візьмеш під паху голуба, а я буду відправляти: «Святий Духу, вознесися!» І ти пустиш голуба, а люди будуть думати, що то Святий Дух вознісся.</p>
	<p>Дяк приніс того голуба до церкви та як зачав його тлумити під пахою. Тлумив, тлумив і задушив. Піп відправляє.</p>
	<p>— Святий Духу, вознесися-я-я! А дяк каже:</p>
	<p>— Нема, нема, бо вдушився-я-я!</p>
	<p>А піп йому знов то саме кричить. А дяк не пущає, каже, що нема, бо вдушився. А піп ще раз, голосно так:</p>
	<p>— Святий Духу, вознесися-я! А той кричить йому:</p>
	<p>— Як не віриш, подивися-я-я! І кинув того голуба в попа.</p>
	<p>На другу неділю відправляє піп:</p>
	<p>— Дячениє, дячениє! Подивися, хто туди прохожениє! А то якраз несли жінки косарям їсти. Каже дяк:</p>
	<p>— Ідуть молодиці, несуть сметану й паляниці!</p>
	<p>— Подай нам, Господи-и! Знов співає священик:</p>
	<p>— Дячениє, дячениє, хто туди прохожениє?!</p>
	<p>— Ідуть пияки і несуть на плечах дрючки!</p>
	<p>— Сохрани нас, Господи-и-и!</p>
	<p>А люди скрізь по селах учули, що така служба в тій церкві. І вічно повно в тій церкві людей. І все приходять та приходять. А піп відправляв і взяв кадильницю. Ходить з кадильницею, як то всі священики ходять. І впав йому в холяву вуглик, та й почало печи за холявою. Він ліг і почав дриґати ногою, щоби той вуглик витрясти. А всі люди думали, що то так усім треба дриґати, полягали і дриґають усі.</p>
	<p>А людей тоді стільки було, що до церкви не містилися. Один виходить з церкви, а ті, що не містилися, питають:</p>
	<p>— Ну як священик?</p>
	<p>— Добрий священик. Такого священика, певно, на світі більше нема. Якраз, — каже, — тепер по першому видриґанню.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Головське (присілок Матиця), Турківського району, Львівської області 22 серпня 1990 року Бонтей Іван Васильович (1938)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
