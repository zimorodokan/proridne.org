<!--#include virtual="/-/inc/general__page_start.inc" -->
<title>Батько і його дві дочки ☼ Українська народна казка ☼ Народна творчість</title>
<meta name="Description" content="Українська народна казка Поділля «Батько і його дві дочки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Батько і його дві дочки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Батько і його дві дочки <br><span class="article__headerDescription">Українська народна казка Поділля</span></h1>
	<p>Мав один чоловік двох дочок. Коли вони виросли, видав їх заміж. Одну за городника, другу — за гончаря. Якось у неділю батько подумав: «Піду провідаю дочок. Вже давно їх не бачив, заскучав за ними».</p>
	<p>І вирушив старий у дорогу. Спершу пішов до старшої, що була за городником. Зайшов до хати, привітався, сказав, що сумує за нею, важко, одиноко самому.</p>
	<p>— Я теж занудьгувала за тобою, татусю, — відповіла донька, — але маю стільки роботи, що ніколи вибратись до тебе.</p>
	<p>— Як тобі живеться, доню? — запитав батько.</p>
	<p>— Добре, татку. Оце посадили капусту, картоплю та іншу городину і чекаємо дощу. Земля суха-сухісінька, а він не йде. Біда та й годі. Молися, татусю, щоб пішов дощ. Якщо він піде, ми виростимо городину, продамо і вторгуємо чималі гроші. Молися, батеньку.</p>
	<p>Батько посидів ще трохи і пішов до другої доньки.</p>
	<p>— Навідаюся до твоєї сестри, — каже.</p>
	<p>— Жаль, тату, але я не можу піти з тобою, треба варити вечеряти.</p>
	<p>Батько попрощався і пішов. Незабаром дістався господи молодшої доньки. Та зраділа побачивши батька. Запросила погостювати кілька день.</p>
	<p>— Як твої справи, доню, як живеш? — запитав.</p>
	<p>— Дякувати богу, добре. На дворі купа горщиків сушиться. Хоч би не було дощу, бо вся наша праця буде марна.</p>
	<p>— Та погода наче гарна, доню, на небі ні хмаринки. А твоя сестра, навпаки, хоче дощу.</p>
	<p>— Ой ні, таточку, моліться, щоб не було дощу, хоч би декілька днів сяяло сонечко. Ми б продали горшки і взяли гарні гроші.</p>
	<p>Не знав бідний чоловік, що відповісти дочці. Посидів ще трохи у неї і пішов додому. Дорогою розмірковував: «Хоч би як молився, обом не догоджу. У однієї буде радість, а в другої — горе». Хай буде так, як Всевишній скаже.</p>
	<p>Прийшов додому і став молитися за обох дочок, бо і одна, і друга йому рідні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47 (6374). Батько і його дві дочки. СУС —. Записав Довгань Іван 2009 року. Довгань Петро Юхимович (1939). Вінницька область, Вінницький район, Лукашівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
