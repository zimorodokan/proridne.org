<!--#include virtual="/-/inc/general__page_start.inc" -->
<title>Як чоловік конем був ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як чоловік конем був» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як чоловік конем був.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як чоловік конем був <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив собі колись один чоловік. Обробляв він землю, збирав урожай. Та був він не дуже ласкавим до свого коня. То лаяв його ні за що, то, бувало, бив.</p>
	<p>От одного разу приїхав він конем поле орати, запряг коня у плуг та й оре. А кінь уже немолодий був, втомився, почав ставати. А чоловік сердиться та б’є його:</p>
	<p>— От бісова худобо, ледащо, дармоїд! За що я тебе годую?!</p>
	<p>Бив його, бив, аж упрів. А тоді й каже:</p>
	<p>— Ось я сам впряжуся у плуг та й оратиму!</p>
	<p>Так і зробив. Орав, орав та й втомився дуже. Ліг перепочити і незчувся, як заснув. І сниться тому чоловікові сон, наче став він конем. От заходить у сарай господар і лає чоловіка-коня на чому світ стоїть:</p>
	<p>— Ах ти ж, бісова худобо, ледащо, дармоїд! За що я тільки тебе годую?</p>
	<p>Та почав бити бідолашного. А чоловік-кінь ніяк не зрозуміє, чому його господар лає. Наче і не завинив нічого.</p>
	<p>Потім вивів господар чоловіка-коня у поле орати. Та такий тяжкий плуг йому начепив, що той ледве тягне. А господар все глибше плуга у землю вганяє. Вже чоловікові-коневі піт заливає очі, вже й дух перехопило. Чує він, що падає з ніг. А господар б’є його під боки, по спині, по ногах, та кричить несамовито.</p>
	<p>— От ледащо! Дармоїд! Рухайся! Вперед! Бісова худоба! Щоб ти здох!</p>
	<p>Не витримав чоловік-кінь і упав. І тут він прокинувся.</p>
	<p>— От дивний сон! Насниться ж таке!</p>
	<p>Подивився він навколо, побачив, що кінь його відійшов далеко і пасеться собі.</p>
	<p>— От бісова худоба..., — почав був кричати чоловік, та в ту мить згадав свій сон і замовк.</p>
	<p>Мовчки він спіймав коня і начепив йому плуга. Почав орати та плуга у землю вже не заганяв глибоко. Та частіше коню перепочинок дає.</p>
	<p>З того часу і повелося, як тільки почне чоловік кричати на коня та лаяти його, так і згадає свій сон. А вже бити і зовсім перестав худобу. Назавжди запам’ятав чоловік, як побував конячій шкурі.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43 (7194). Як чоловік конем був. СУС —. Записала Міщенко Т. М. 2009 року. Чернявський Михайло Григорович (1941). Дніпропетровська область, Магдалинівський район, Топчине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
