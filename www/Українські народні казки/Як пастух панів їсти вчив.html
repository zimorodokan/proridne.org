<!--#include virtual="/-/inc/general__page_start.inc" -->
<title>Як пастух панів їсти вчив ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як пастух панів їсти вчив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пастух панів їсти вчив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пастух панів їсти вчив <br><span class="article__headerDescription">Українська народна казка Чернігівщини</span></h1>
	<p>Вирядився один король на полювання. Одбився він від товариства і зайшов так далеко в ліс, що заблукав. Там і ніч його застала. Ходив він, ходив тим лісом, аж поки не побачив світло. То світилося в хатині пастухів. Король пішов туди. Та там напали собаки. Вийшов старший пастух і прогнав собак. Король його питає:</p>
	<p>— Чи не пустили б ви мене переночувати? Одбився я від свого товариства, блукаю лісом та й ніяк не вийду.</p>
	<p>— Добре.</p>
	<p>От старший пастух зладнав вечерю своїм помічникам, покликав і короля до гурту. Дали йому дерев’яну ложку. А король був голодний, що й довго просити не довелося. А в мисці була картопля з засмажкою, з салом. От король почав вибирати сало з середини миски. А ватаг бах короля ложкою по руці.</p>
	<p>— А чого ти не їси скраю, як усі? — питає.</p>
	<p>Король нічого не сказав тільки це запам’ятав</p>
	<p>Поставали рано-вранці пастухи і пішли своїм звичаєм. Подоїли корів та й повернулися в хатку. Кожен набрав собі черпало молока та й випив. Дали й королеві. Тай напився, а тоді попросив головного пастуха, щоб вивів його з лісу. Як вийшли з лісу, король йому каже:</p>
	<p>— Ну, спасибі за вечерю й снідання. А завтра приходь ти до мене на королівський обід. Та гляди, як не прийдеш, буде тобі лихо.</p>
	<p>Що мав робити головний пастух? Наказ є наказ. На другий день убрався він, підперезався поясом, сокирку в руки та й пішов до королівського палацу.</p>
	<p>От приходить, аж там його зустрічають, бо вже на нього чекали. Йде він до короля і король його вітає. Обід готовий, велять пастуху за стіл сісти. А він соромиться, як йому обідати між такими панами? Тоді король каже, щоб він не соромився.</p>
	<p>— Я, король, не соромився зі твоїми пастухами їсти, в хатині з ними спати. То і ти не соромся за моїм столом сидіти.</p>
	<p>Пастух осмілився та й сів за стіл. Як усі їли, так і він. От принесли печеню. Один пан почав вибирати що краще з серединки. А пастух, за своїм звичаєм, як лусне його ложкою по руці та промовляє:</p>
	<p>— А ти чого скраю не їси?</p>
	<p>Розгнівався пан, бо пастух насмілився йому вказувати. А король каже:</p>
	<p>— Дайте йому спокій, бо він правду каже. Хай кожен їсть те, що перед ним, а не шукає, що краще.</p>
	<p>Ось так король похвалив пастуха. Та ще й обдарував його так, що довіку тому не треба було працювати.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>267 (4521). Як пастух учив панів. СУС —. Опрацював М. Зінчук 4 червня 2008 року. Коломійченко Василь Ілліч. Чернігівська область, Борзнянський район, Прохори</p>
			<p>179 (4521). Як пастух учив панів. СУС —. Опрацював М. Зінчук 4 червня 2008 року. Коломійченко Василь Ілліч. Чернігівська область, Борзнянський район, Прохори</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
