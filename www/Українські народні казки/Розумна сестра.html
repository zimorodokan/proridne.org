<!--#include virtual="/-/inc/general__page_start.inc" -->
<title>Розумна сестра ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Розумна сестра» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Розумна сестра.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Розумна сестра <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили собі чоловік та жінка. Мали вони двох дітей: дівчинку Оленку та хлопчика Василька. Коли діти стали дорослими, Василь вирішив піти у світ — на людей подивитись та й собі розуму набратись. От він і говорить батькам:</p>
	<p>— Благословіть мене, тату і мамо, та піду я в світ широкий.</p>
	<p>Благословили його батьки і пішов він собі.</p>
	<p>Рік не було хлопця, два, а на третій повертається додому, але не сам — з дружиною, з великим багатством. Батьки дуже зраділи синові, справили бенкет, почали розпитувати, де був, що робив.</p>
	<p>— Вийшов я з вашої хати, — почав розповідь син, — йду собі, день іду, два іду, а на третій забрів у густий ліс, де самі дерева, кущі, чагарники, та такі великі, страшні, що й не пролізти. Дістав з торбини сокиру і почав рубати старі гілляки та сухі дерева. Вирубав, виніс і склав на велику купу.</p>
	<p>Коли де не візьмись дідусь старий на зустріч йде. Привітались, погомоніли і виявилось, що дід живе в цьому лісі. Подякувавши мені за те, що зробив йому таке велике діло, дідусь подарував мені палицю, та не просту, а ту, яка виконує будь-яку роботу.</p>
	<p>Батьки аж роти пороззявляли, що син таке говорить, може, думають, з глузду з’їхав за три роки.</p>
	<p>— Ти, палице, крутись, крутись, сто один чоловічок на світ з’явись, — вів далі своє Василь.</p>
	<p>Тут де не візьмись рівно сто один чоловічок з’явився.</p>
	<p>— Щоб зараз біля батьківської хати стояла нова вибілена хата з господарством, — закомандував син.</p>
	<p>Тільки вийшли батьки з-за столу на подвір’я, а тут стоїть нова гарна хата. Зраділи такому щастю і відтоді зажили ще краще.</p>
	<p>Але тут прийшла біда. Коли палиця все почала робити за Василя, то він став дуже ледачим, байдужим до всього. Весь час лежить та й лежить. Як не бідкались батьки з дружиною, як не говорили з ним, ніщо не допомагає. Вже й люди почали насміхатись.</p>
	<p>І тут сестра вирішила перехитрити брата. Вичекала час, коли Василя не було вдома та й заховала палицю. Коли брат повернувся, то відразу пішов до палиці, щоб забажати чоловічкам нарубати дров, аж дивиться — її немає на місці. Побідкався хлопець, посумував за таким скарбом, але вже нічого не вдієш. Побрів Василь сам рубати дрова.</p>
	<p>Наступного разу знову ж така ситуація. Та так поступово хлопець почав все робити сам, а палиця перетворилась на звичайнісіньку ломаку. Отак мудра і хитра сестра Олена подолала братову лінь і повернула роботящі руки в сім’ю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>176 (7308). Розумна сестра. СУС —. Записала Костікова Альона 2009 року. Костікова Надія Василівна (1943). Дніпропетровська область, Криничанський район, Кринички</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
