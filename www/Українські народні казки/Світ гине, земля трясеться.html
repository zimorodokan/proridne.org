<!--#include virtual="/-/inc/general__page_start.inc" -->
<title>Світ гине, земля трясеться ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Світ гине, земля трясеться» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Світ гине, земля трясеться.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Світ гине, земля трясеться <br><span class="article__headerDescription">Українська народна казка Чернігівщини</span></h1>
	<p>Жили собі в селі чоловік і жінка. Мали вони багато дітей. Якось ті діти гралися, а хлопчик поцілив каменем курочці рябій в голову. Курочка давай втікати.</p>
	<p>— Ко-ко-ко! Світ гине, земля трясеться, а бідній курочці на голову каміння падає, — казала вона другим куркам і вони поховалися в сарай.</p>
	<p>А курочка побігла в ліс. Зустріла там зайчика, а він і каже:</p>
	<p>— Куди це ти так біжиш?</p>
	<p>— Ко-ко-ко! Світ гине, земля трясеться, а бідній курочці на голову каміння падає!</p>
	<p>— І я з тобою тікаю, — каже зайчик.</p>
	<p>Побігли вони разом, та так швидко, що аж спотикаються. Коли бачать, сидить на пеньку лисичка та й питає їх:</p>
	<p>— Куди це ви так біжите, голубчики?</p>
	<p>А курочка й каже:</p>
	<p>— Ко-ко-ко! Світ гине, земля трясеться, а бідній курочці на голову каміння падає!</p>
	<p>— То і я з вами тікаю.</p>
	<p>Зустріли вони по дорозі вовка та ведмедя. А ведмідь каже:</p>
	<p>— Давайте, друзі мої, сховаємось в моєму барлозі.</p>
	<p>Поховалися вони там. А лисичка облизує мордочку і каже:</p>
	<p>— Нині, браття і сестри, ми ще протримаємося, а завтра ми будемо голодні. Пропоную з’їсти курочку і зайчика.</p>
	<p>— Добре, — погодилися вовк і ведмідь.</p>
	<p>А вночі, коли всі спали, курочка з зайчиком втекли з барлогу в ліс. А ті проснулися і стали думати, кого б це з’їсти. Лисичка каже:</p>
	<p>— Ведмедику, ти такий ситенький, на тобі так багато м’яса…</p>
	<p>Почув це ведмідь і собі втік. А лисичка знову:</p>
	<p>— Давай, вовчику, хто з нас вночі засне, того і не стане.</p>
	<p>— Гаразд, — погодився вовк.</p>
	<p>Лисичка вночі й ока не стулила. А вовк одне око закрив, поспав, а потім друге та знову поспав. Так і зосталися у тому барлозі лисичка з вовком, щоб перевірити, хто швидше засне.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>148 (4297). Світ гине, земля трясеться. СУС (20С). Записала Синільник Валентина (7 клас) 2008 року. Синільник Лідія Михайлівна. Чернігівська область, Бахмацький район, Курінь</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
