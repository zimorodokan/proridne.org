<!--#include virtual="/-/inc/general__page_start.inc" -->
<title>Жіноче щастя ☼ Українська народна казка ☼ Народна творчість</title>
<meta name="Description" content="Українська народна казка Покуття «Жіноче щастя» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Жіноче щастя.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Жіноче щастя <br><span class="article__headerDescription">Українська народна казка Покуття</span></h1>
	<p>Був собі хлопець, і не мав він щастя. Прийшов він наймитися до пана і так служив йому, так робив, а голий ходив. Як зима, так літо голий. Іде він одного разу та й здибає діда. Дід такий старий, бородатий. Та й каже той дід:</p>
	<p>— Знаєш що, хлопчику? Ти не будеш голий. Але роби так, як я тобі скажу. Іди в ліс. Там ти побачиш скалу. Ту скалу будуть гризти медведі, мавпи і всілякі гадини — все буде ту скалу гризти. А ти бери добрий бук, і що прийде гризти посліднє, аби ти його дуже бив.</p>
	<p>Добре порадив його той дід. Пішов він у ліс, найшов ту скалу, а там сходяться вже гадини, ящурки, медведі і всілякі звірі, і гризуть, і гризуть ту скалу. А він таки стоїть і дивиться, котре посліднє прийде. Вже все ся розходить, а тут прийшла мавпочка. Прийшла, а він її буком, буком. Так б’є!</p>
	<p>— Йой, — каже мавпочка, — не бий мене. Я тобі скажу, де твоє щастя. Там на краю лісу є хатчина. А в тій хатчині є три дівки. Одну з них ти возьми за жінку, і то буде твоє щастя. Але би ти все казав, що то щастя жіноче. Та й будеш ти вбраний і будеш добре жити. Я тебе добре порадила, іди.</p>
	<p>Та й пішов він шукати ту хатчину. Прийшов туди, а там три дівки. А він каже:</p>
	<p>— Старша, менша, середуща! Котра моя?</p>
	<p>— Я, — сказала старша, і він узяв собі старшу за жінку.</p>
	<p>Та й живуть вони. Посіяв він пшеницю, там, де скалу прогризли, і така файна пшениця виросла. А пан подивився на ту пшеницю та й каже:</p>
	<p>— Йой, яка в тебе файна пшениця. Велике щастя ти маєш. А він каже:</p>
	<p>— То не моє щастя, то жіноче.</p>
	<p>Та й жили вони файно. Та й цій байці конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Зібранівка, Снятинського району, Івано-Франківської області 25 червня 1990 року Стус Єлена Андріївна (1915)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
