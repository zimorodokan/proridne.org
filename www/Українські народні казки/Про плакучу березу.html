<!--#include virtual="/-/inc/general__page_start.inc" -->
<title>Про плакучу березу ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про плакучу березу» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про плакучу березу.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про плакучу березу <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Давно це було. Зібралися Січень, Березень, Червень і Жовтень по землі походити, щоб красу її побачити. Йдуть та йдуть. Дійшли до річки. Вода у річці спокійна, як дзеркало. Глянули місяці у воду і побачили в ній свою вроду. Але, що це? З протилежного боку дивиться на них відображення такої гарної дівчини, що й очей не можна відвезти.</p>
	<p>— Хто це? — питали вони у Дуба.</p>
	<p>— Хто це? — питали вони у Верби.</p>
	<p>Але нічого не знали ні Дуб, ні Верба. Перебралися місяці на другий берег, а там Берізка стоїть, красою до себе вабить.</p>
	<p>— Хто ти? — спитали вони у Берізки.</p>
	<p>А Берізка відповідає:</p>
	<p>— Ніхто мене на землі не побачить людиною, а побачить тільки моє відображення у воді. Зачарував мене злий Чарівник.</p>
	<p>Запала у душу місяцям ця незвичайна краса.</p>
	<p>— Дівчино, — кажуть місяці, — що ж нам робити, щоб допомогти тобі? Скажи, ми все зробимо!</p>
	<p>— Викиньте з свого серця кохання до мене. Тоді я стану знову дівчиною. А не зробите цього, довіку бути мені березою.</p>
	<p>Засумували місяці. Як не намагалися вони забути дівчину, так і не змогли. Хіба ж можна викинути з серця кохання?</p>
	<p>Приносить Березі Жовтень шати золотії. Червень дарує зелень, одягає Січень у срібло дороге. А Березень ніжно розплітає коси — листочки, дарує діамантові сережки. А Береза опустила віти журливо, і по білій корі сумно котяться кришталеві сльози.</p>
	<p>А хіба люди знають, чого береза плаче?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>159 (7361). Про плакучу березу. СУС —. Записала Максютенко Каріна 2009 року. Кумпан Олександра Зіновіївна (1930). Дніпропетровська область, П’ятихатський район, Миколаївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
