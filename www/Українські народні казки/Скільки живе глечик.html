<!--#include virtual="/-/inc/general__page_start.inc" -->
<title>Скільки живе глечик ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Скільки живе глечик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Скільки живе глечик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Скільки живе глечик <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жив колись гончар, та такий вправний, що кращого за нього майстра не було у всьому краї. Зліплені ним горщики, кухлі, полумиски, макітри розкуповували ще гарячими, мало не з самісінької гончарної печі. Майстер радів, що його праця в такій пошані. Проте одна думка не давала йому спокою. «Як би зробити так, — міркував він, — щоб мій посуд не бився, щоб служив людям вічно?»</p>
	<p>Якось пішов гончар по глину, сів над ямою і замислився. Раптом перед ним з’явився згорблений сивобородий дідок та й питає:</p>
	<p>— Чого, чоловіче, зажурився?</p>
	<p>— Я роблю гарний посуд, — каже гончар, — але він легко б’ється...</p>
	<p>— А ти хотів би, щоб він служив вічно?</p>
	<p>— Авжеж.</p>
	<p>— Що ж, буде твій посуд служити людям без кінця-краю.</p>
	<p>Сказав так чаклун, зробив кілька магічних рухів рукою і зник без сліду.</p>
	<p>А гончар вернувся додому і ще з більшим завзяттям узявся до роботи. З ранку до смерку весело обертався його гончарний круг — і з’явилися вироби один кращий від другого. Тепер можна було взяти будь-який полумисок чи глечик, щосили торохнути ним об землю, а він лишався без жодної тріщинки. Люди ще охочіше заходилися купувати в майстра його вироби.</p>
	<p>Та поволі минав час, і купців ставало дедалі менше, бо тепер череп’яний посуд</p>
	<p>служив їм усе довге життя, а далі переходив у спадок дітям і внукам.</p>
	<p>Нарешті настав день, коли гончар не зміг продати жодного кухля чи горняти, бо ж усі люди вдосталь набрали собі вічного посуду.</p>
	<p>— О, лиха година! — забідкався гончар. — 3 чого я тепер житиму?</p>
	<p>Вкрай засмучений, побрів він до глинища, сів над ямою й заплакав. Аж тут з’явився той самий дідок-чаклун.</p>
	<p>— А що, — питає, — зробив тебе щасливим твій вічний посуд?</p>
	<p>— Якби ж то, — тяжко зітхнув гончар, — через нього я позбувся шматка хліба. Ремесло моє стало мало кому потрібним. Благаю, вчини так, щоб усе, що ліпиться з глини, з часом розбивалося, щоб кожний гончарний виріб, як і все на світі, мав свій початок і свій кінець.</p>
	<p>Пожалів чаклун гончара, ще раз зважив на його прохання. І глиняний посуд, досить було необачно повестися з ним, а то й просто від часу, став лускати і розсипатися на дрібні черепки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>4 (5432). Скільки живе глечик. СУС —. Записано 2008 року. Кочерга Марія Василівна (1927). Черкаська область, Звенигородський район, Боровикове</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
