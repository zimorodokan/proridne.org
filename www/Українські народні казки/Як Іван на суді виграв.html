<!--#include virtual="/-/inc/general__page_start.inc" -->
<title>Як Іван на суді виграв ☼ Українська народна казка ☼ Народна творчість</title>
<meta name="Description" content="Українська народна казка Гуцульщини, Бойківщини «Як Іван на суді виграв» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як Іван на суді виграв.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як Іван на суді виграв <br><span class="article__headerDescription">Українська народна казка Гуцульщини</span></h1>
	<p>Їде жид і везе своїм возом на базар яйця. А Іван запряг віслюка та й тоже пре в місто. Іван хоче обгонити, а жид їхає собі посеред дороги. Іван кричав: «Гоп-гоп! Гоп-гоп!», аби той дав дорогу. А жид навіть то до уваги не брав. То Іван довго не думав, зачепив віз у віз, і жидови віз з яйцями перевернувся. Яйця побилися.</p>
	<p>Жид передає діло в суд. Та й на суді каже:</p>
	<p>— Таке й таке. Він побив мені яйця. Своєю фірою зачепив мою та й перевернув.</p>
	<p>Дали Іванови повістку, щоби прийшов в суд. Іван іде, такий зажурений. Видить, навстріть&nbsp;<sup>*</sup> іде циган.</p>
	<p>— Що ти, Іване, такий зажурений? Каже Іван:</p>
	<p>— Як мені не бути зажуреному, як я отаке зробив і жид мене в суд подав? Іду на суд.</p>
	<p>Циган каже:</p>
	<p>— Дай мені злотий, і я тебе пораджу, що робити.</p>
	<p>— Що? Я тобі даю два злоті, три злоті, лиш би ти мене виручив. Цей дав циганови гроші, а циган каже:</p>
	<p>— Аби що тобі казали на суді, ти мовчи і не признавайся. Прийшов Іван на суд. Суддя питає:</p>
	<p>— Ти перевернув фіру і побив яйця жидови?</p>
	<p>Іван мовчить. Суддя всяко питається — Іван мовчить. А жид довго не думає та й каже:</p>
	<p>— Ти тоді кричав «гоп-гоп», а тепер мовчиш? А суддя каже:</p>
	<p>— Як він кричав «гоп-гоп», то чого ви не вступилися з дороги? Та й каже суддя:</p>
	<p>— Йди, Іванку, додому. Як він кричав «гоп-гоп», то треба було вступитися з дороги, — каже жидови.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Навстрі́ть — назустріч.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Яворів, Косівського району, Івано-Франківської області 4 грудня 1983 року Шкрібляк Іван Васильович (1966 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Як Іван на суді виграв <br><span class="article__headerDescription">Українська народна казка Бойківщини</span></h1>
	<p>Ішов Їван і жид ішов. Та й накупив собі яєць, бо хотів курку насадити. Іде Їван з жидом, а жид каже:</p>
	<p>— Я змозолився. На, Їване, та неси мені яйця. Принесеш до мене, бо я хочу курку насадити.</p>
	<p>Дав жид Їванови яйця та й Їван несе. І приніс їх до свого дому. Та йзварив їх і поїв. Приходить жид.</p>
	<p>— Чуєш, Їване, віддай яйця, що я тобі дав, би-сь ніс.</p>
	<p>А Їван каже:</p>
	<p>— Я не маю, я поїв яйця.</p>
	<p>— Йой, ти мене на біду привів. Я, — каже, — хотів собі велику господарку розвести, а ти мене з господаркою запропастив. Віддай мені яйця.</p>
	<p>— Відки тоді віддам, як я їх з’їв.</p>
	<p>— То, Їване, не обходить мене нич. Раз ти взяв від мене яйця, то віддай ми яйця. Бо ти мене привів на дуже великий кошт. Я би собі, — каже, — курку насадив і кілько би я курей мав. А кілько кури мали мені яєць нанести — яку би я велику господарку мав. А ти мене запропастив, Їване. Не віддаш ми яйця, то я з тобою нич не зроблю, лиш передаю тебе в суд. І ти мусиш мені яйця віддати.</p>
	<p>— Ну, пропало. Передавай мене в суд, — каже Їван. Як суд присудить, так і буде. А тепер я тобі яйця не дам, бо я їх поїв.</p>
	<p>І жид пішов до суду і передав’го в суд. Вийшла від суду повістка, викликають Ївана на суд. І жида викликають. А більше нема нікого, ніяких свідків нема. І йдуть вони оба на суд, Їван і жид.</p>
	<p>А єден дідовка, такий собі жебрак, іде з торбою. І має в торбі біб варений, що десь достав, і їсть той біб. А то навесні було. Іде той дідовка та й каже до Ївана:</p>
	<p>— Де ти, Їване, йдеш, такий засмучений?</p>
	<p>— Та йду, — каже, на суд. Ади, цей жид мене передав.</p>
	<p>— Ну та за що?</p>
	<p>— Дав ми яйця нести, а я яйця поїв та й нема йому що віддати.</p>
	<p>— Та, — каже, — не журися, Їване. Я йду тобі за свідка. Я тобі добре посвідчу. Я вже йду до суду з тобою. Така ми дорога випала, та йду з тобою.</p>
	<p>Та й ідуть уже всі три. І приходять до суду. Та ц закликають там того жида й Ївана. Вони таки атм записані є. їх закликали, а той дідо пішов собі по городу, то квітах, що росли коло дому, де був суд. Та й ходить там, робить ямки та й варений біб там мече, садить його. Та й єдно зерно садить, адруге собі верже в рот та й їсть.</p>
	<p>А суддя той дуже любив свій город, свої квіти. І дивиться він у вікно, а той дідо ходить собі по городови і щось садить. Що він там садить? Не може суддя на то дивитися, але й не може вийти та звідатися того діда, бо мусить розсудити Ївана з тим жидом.</p>
	<p>— Но як тото діло було? — звідає він жида.</p>
	<p>— Прошу судді, то було так. Я накупив яєць. І ніс їх, та й так тяжко було мені їх нести, та й я дав Їванови, би Їван ніс. Я собі тих яєць накупив, бо хотів курку насаджувати. А Їван каже, що яйця поїв.</p>
	<p>— Но добре, — каже суддя, — розумію, як то було. Ти мав з того господарку мати. Ану закличте ще того діда сюди. Най той дідо зайде до суду. Чого він там, — каже, — ходить по моїх квітах та щось там робить? Закличте його.</p>
	<p>Та й покликали того діда, раз суддя того хоче. А суддя далі звідається того жида:</p>
	<p>— Скажи ще раз, як то було?</p>
	<p>— Накупив-им яєць, прошу судді, та хотів-им курку насадити. І я би мав велику господарку, бка би мав дсота курей. А тоти кури ще нанесли би мені багато яєць. А яйця дорогі, і я би великим господарем був. А Їван, — каже, — мене на великий кошт привів.</p>
	<p>— Но, а ти, Їване, що скажеш?</p>
	<p>— Та-м поїв тоти яйця.</p>
	<p>Уже не каже, що «поварив», але «поїв».</p>
	<p>А тоді суддя лишає Ївана та й питається діда:</p>
	<p>— А ти, діду, що там ходив, чого по моєму городі ходив? Та що ти за ямки робив і що ти садив по моєму городі?</p>
	<p>— Я, — каже, — садив там варений біб. Дивіться, оди я маю його в торбі. Їден біб їв. А другий садив.</p>
	<p>— Та деж, — каже, — варений біб сходити буде?</p>
	<p>— А з варених яєць чи були би кури? — каже дід жидови тому. — Чи вийшли би крута з варених яєць? Як ви кажете, що не буде сходити варений біб, то чи будуть з варених яєць виходити курята?</p>
	<p>А суддя вислухав то та й каже:</p>
	<p>— Вже закінчено. Виходьте геть.</p>
	<p>Та й так виграв Їван на суді. Добре йому пішло, бо мав доброго свідка. А жид не мав нікого. І не прийшло жидови до голови повісти, що він купив свіжі яйця, а поварив їх Їван. Отаке було.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51 (1943). Як Іван у суді виграв. СУС 821В. 20 листопада 1988 р. Матляк Семен Іванович (1922). Львівська область, Турківський район, село Верхнє Висоцьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
