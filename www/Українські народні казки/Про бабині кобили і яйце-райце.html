<!--#include virtual="/-/inc/general__page_start.inc" -->
<title>Про бабині кобили і яйце-райце ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Про бабині кобили і яйце-райце» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про бабині кобили і яйце-райце.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про бабині кобили і яйце-райце <br><span class="article__headerDescription">Українська народна казка Бойківщини</span></h1>
	<p>Були два брати мудрих, а третій дурний. Не хотів він вдома нічого робити, хіба в попелі сидів. І пішов служити до відьми, до баби такої. Ішов він та й побачив лиса. І хотів його забити. А лис каже:</p>
	<p>— Не вбивай мене. Даю тобі три шерстини. Як треба буде, запалиш ці три шерстини — і я тобі стану в пригоді.</p>
	<p>І він не вбив його. Пішов лис. Іде хлопець далі, надибав вовка. Хотів його забити, а вовк каже:</p>
	<p>— Не вбивай мене. Даю тобі три шерстини. Як тобі треба буде, запалиш ці три шерстини — і я прийду тобі на поміч.</p>
	<p>І не вбив він його. Пішов вовк. Іде хлопець далі, дивиться — летить орел. Він орла хтів забити, а орел каже:</p>
	<p>— Не вбивай мене, стану тобі в пригоді.</p>
	<p>Дав йому орел три пера, би в разі чого запалив їх — то прилетить йому орел на поміч.</p>
	<p>І прийшов хлопець до баби. Сказала баба, що буде він пасти в неї кобили. Як попасе їх три дни, то буде йому те за три роки служби.</p>
	<p>Пішла баба до стайні, вигнала ті кобили і б’є їх, щоб вони повтікали додому. Би він не впас їх. Погнав він кобили, а баба зробилася вовком і кобили наполошила. Кобили повтікали, і вона заперла їх до стайни. Нема кобил. Запалив він шерстини з вовка. Вовк прийшов і питається:</p>
	<p>— Що ти хочеш?</p>
	<p>Він каже, що нема кобил. Аби вовк пригнав. Пішов вовк у кошарі вівці тлумити, щоби баба лишила кобили. Баба пішла боронити вівці від вовка, а хлопець пішов випустив кобили і займив їх на пашу пасти, щоби пригнати вечором додому, бо рік пропаде.</p>
	<p>Жене він вечором додому кобили, а баба каже:</p>
	<p>— Ти, синочку, єден день уже спас. Завтра знов поженеш пасти. Та й узяла баба желізну палицю і б’є знов кобили. Чому не повтікали з паші?</p>
	<p>А другий день рано баба набила кобили, і він знов займив їх пасти. А тоти кобили знов повтікали, і вона запхала їх у скриню. А сама сидить на ті скрині. Хлопець витягає шерсть із лиса і запалює. Приходить лис.</p>
	<p>— Що ти хочеш?</p>
	<p>— Кобили повтікали, — каже хлопець.</p>
	<p>Та й пішов лис кури тлумити. Кури крякають, а баба кричить, гонить лиса, але зі скрині не оступається. Кричала, кричала, а тоді пішла боронити кури. А він вигнав кобили з скрині і знов займив на пашу. Бо рік пропаде.</p>
	<p>Пригнав він увечір кобили, а баба каже:</p>
	<p>— То що, синочку? Пригнав-ис? Ще єден день відпасеш і будеш мати ще рочок.</p>
	<p>Третій день пішла баба бити кобили, щоби знов повтікали. А він виганяє знов ті кобили. Тоді баба робиться качуром. Він піде за качуром, а кобили знов повтікають. І кобили повтікали. Тоді він витягає пера з орла і палить. Прилітає орел і питає:</p>
	<p>— Що ти хочеш з мене? Чим тобі прислужитися?</p>
	<p>— Кобили пропали. Треба їх найти.</p>
	<p>— Баба зробилася качуром, зробила кобили рибами і пустила їх у став. А я й тебе зроблю качуром і би-с тоти риби піймав. Аби кобили вийшли з води і пішли знов на пашу.</p>
	<p>Перекинувся він на качура і вигнав з води кобили. А орел знов зробив його хлопцем. Увечір пригнав він кобили, а баба й каже:</p>
	<p>— Синочку, вже-с відбув ще рочок. Що ти хоч за то?</p>
	<p>— Нічого, хіба яйце-райце.</p>
	<p>Не хотіла баба дати то яйце, а далі віддала, бо він нічого більше не хотів.</p>
	<p>— Бери собі яйце.</p>
	<p>Дала, але не сказала, що з ним робити. Він узяв то яйце, заховав його в пазуху і пішов. Та дуже захотів води напитися. Сперся на керницю, а яйце розпуклося. І вийшла з него різна худоба, птиця. І він не може ніяк з тим дати си ради.</p>
	<p>А там стояв такий оброслий камінний стовп. Виходить з того стовпа дівчина і каже:</p>
	<p>— Я тобі поможу загнати ту худобу, лиш приречи мені, що будеш зо мною женитися.</p>
	<p>— Оженюся, — каже, — лиш поможи загнати.</p>
	<p>Вона загнала тото в яйце, закрила, і вони йдуть двоє додому. А дівчина й каже:</p>
	<p>— Я йду наймуся в сусіди служити. А ти йди додому. І з усіма привитайся, хіба з тим, що ти вдома не лишив, не привитайся. Бо як привитаєшся, то забудеш за мене.</p>
	<p>Прийшов він, з усіма привитався і тото найменше поцілував, що його ще не було, як він з дому йшов. І за ню забув зовсім.</p>
	<p>Пройшло там з півроку, і він ся женить. Але не з нею, а з іншою, бо за ню забув. Ладяться на весілля, і дівчата з села зійшлися коровай печи. А вона попросилася, тота дівчина, щоби й вона йшла печи коровай. Господар погодився, і вона попросила, щоби їй далі тіста. Зліпила з тіста голуба й голубку, і голубка дзьобає голуба:</p>
	<p>— Пам’ятаєш, як ти не міг загнати худобу до яйця, а я тобі загнала?</p>
	<p>— Забув, забув.</p>
	<p>— Ти обіцяв женитися зо мною. А він знов:</p>
	<p>— Забув, забув.</p>
	<p>А вона його далі дзьобає. І тоді він нагадав за ню. Тоту другу лишив, а з нею ся женив.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Урич, Сколівського району, Львівської області 14 грудня 1990 року Богенчук Тетяна Олексівна (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
