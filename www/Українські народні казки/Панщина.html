<!--#include virtual="/-/inc/general__page_start.inc" -->
<title>Панщина ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Панщина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Панщина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Панщина <br><span class="article__headerDescription">Українська народна казка Закарпаття</span></h1>
	<p>Коли була панщина, народ робив у пана, і пани дуже знущалися з народу. А один царський син хотів знати, як народ живе, як робить, що з ним діється, бо бачив, що народ дуже смутний.</p>
	<p>Прийшов до пана й каже:</p>
	<p>— Пане, беріть мене за робітника.</p>
	<p>Пан його прийняв і призначив за десятника, аби поводив народом.</p>
	<p>Подивився царський син на годинника — дванадцять годин. І сказав:</p>
	<p>— Люди, можете полуденкувати, хто що має. А люди боялися:</p>
	<p>— Як пан побачить, що без його дозволу ми сіли полуденкувати, буде нас бити!</p>
	<p>— Не бійтеся, сідайте лиш, я вам нині наказую.</p>
	<p>А в три години прийшов пан і дає наказ іти полуденкувати. Люди кажуть:</p>
	<p>— Ми вже їли...</p>
	<p>Пан ступив до десятника, схопив довгий батіг і почав бити і десятника, і людей.</p>
	<p>— Більш аби такого не було! Доки я не прийду і не дам наказ ставати на полуденок, маєте працювати!</p>
	<p>На другий день десятник знову пішов робити і знову у дванадцять годин сказав людям полуденкувати. Деякі не їли, боялися пана. А десятник каже:</p>
	<p>— Не бійтеся, люди, сідайте і їжте. Прийшов пан і знов побив десятника й людей. Тоді царський син прийшов до пана й каже:</p>
	<p>— Ну, виписуйте мене геть з роботи. Я у вас не хочу робити, бо ви з народу знущаєтеся.</p>
	<p>Зібрався і пішов. На торзі купив собі три коні: одного сліпого, другого худого, а третього тучного. Зв’язав коней У трійку і прискакав додому, до царя. На дворі розв’язав їх. Худий кінь нараз пішов попід плоти шукати траву, бо був голоден. Сліпий стоїть посеред двору, бо нічого не бачить. А тучний грається, бо ситий.</p>
	<p>А сам зайшов до хижі до свого нянька. Цар питає сина:</p>
	<p>— Ну, синку, чи ти бачив, що діє наш народ?</p>
	<p>— Бачив. Увесь народ я пригнав у двір, аби й ви побачили, як живе.</p>
	<p>Цар вийшов, дивиться — на дворі три коні.</p>
	<p>— Та що це за народ?</p>
	<p>— Ну, розтолкуй сам, бо ти цар. Ти мусиш знати, що це за народ.</p>
	<p>— Ну, скажімо, худий кінь — робітний народ.</p>
	<p>— Правда, — підтвердив син. — А тучний? Думає, думає цар.</p>
	<p>— Видно, це буде панство, бо добре підскакує...</p>
	<p>— А сліпий?</p>
	<p>І толкував і не міг розтолкувати цар.</p>
	<p>— Няньку, це ти. Ти народ лишив на панщину. А панщина народом дуже вробляє. І це недобре, няню. Ти землю відбери від панщини, поділи межи народом і будеш бачити, що стане ліпше жити.</p>
	<p>І панщина розбилася. І казка скінчена.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Панщина. У «Сравнительный указатель сюжетов: Восточнославянская сказка / Сост. Л. Бараг, И. Березовский, К. Кабашников, Н. Новиков. — Л.: Наука, 1979.» не вказана. Подається за: «Закарпатські казки Андрія Калина / Запис текстів і вступ, стаття П. Лінтура; Упорядник Г. Ігнатович. — Ужгород: Закарпатське обласне видавництво, 1955.», с. 177 — 179. У інших казкарів збірки сюжет не зафіксовано.</p>
			<p><a href="/Український фольклор Книги/Петро Лінтур ☼ Зачаровані казкою/">Зачаровані казкою: Українські народні казки Закарпаття в записах П. В. Лінтура</a> [Упорядники І. М. Сенька та В. В. Лінтур; вступна стаття, примітки та словник І. М. Сенька; післямова П. В. Лінтура; Редколегія: В. І. Данканич, О. І. Дей, П. К. Добрянський та ін.; Художник М. М. Дем’ян]. — Ужгород: Карпати, 1984. — 528 с, іл. (Бібліотека «Карпати»).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
