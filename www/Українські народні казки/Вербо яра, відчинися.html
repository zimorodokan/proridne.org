<!--#include virtual="/-/inc/general__page_start.inc" -->
<title>Вербо яра, відчинися ☼ Українська народна казка ☼ Народна творчість</title>
<meta name="Description" content="Українська народна казка Покуття «Вербо яра, відчинися» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вербо яра, відчинися.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вербо яра, відчинися <br><span class="article__headerDescription">Українська народна казка Покуття</span></h1>
	<p>Були чоловік і жінка. Чоловік мав свою дочку від першої жінки, а жінка мала свою дочку. А як умирала мама чоловікової дочки, то вона дала їй золоте зернятко і сказала:</p>
	<p>— Дочко, як тобі буде гірко, посадиш це зернятко, і воно тобі стане в пригоді.</p>
	<p>Гірко було сироті з мачухою, пішла вона пасти корову, взяла з собою то зернятко і посадила. А сама лягла на тім пасовиську спочити і заснула. Пробудилася вона, дивиться, а там виросла верба. І та верба заговорила:</p>
	<p>— Як тобі буде гірко, то приходь до мене, і я тобі допоможу. Приходить дівчина додому, а мачуха на неї все в’їдає, гризе її. Прийшла неділя, всі збираються до церкви. А мачуха каже:</p>
	<p>— Ти не підеш. Тобі треба все дома поробити, а ми йдемо. І пішла мачуха з своєю дочкою і чоловіком до церкви.</p>
	<p>А вона все живо поробила, пішла на леваду, прийшла до тої верби і сказала:</p>
	<p>— Вербо яра, відчинися, йде до тебе гарна панна. Я хочу, щоб ти мене вбрала, бо хочу йти в церкву.</p>
	<p>І верба її вбрала, дала бричку, коні, і дівчина поїхала до церкви. Приїхала, зайшла в церкву, стоїть собі, така гарна. А коли скінчилася відправа, вона сіла .в бричку і поїхала назад на леваду. І верба яра забрала коні, бричку і все вбрання. І йде дівчина з левади, така невбрана, і жене бичка, що гонила пасти.</p>
	<p>Прийшла вона додому, і ті прийшли з церкви, і сіли всі обідати. І говорять, яку гарну панну виділи в церкві. А ця дівчина каже:</p>
	<p>— А може, це була я? А мачуха їй каже:</p>
	<p>— Ти, дріпако, ти, задрипана, ти кладешся до такої панни? Проминув ще один тиждень. Вона знов пішла до церкви. І так само на третій тиждень пішла. А за другим разом дуже її собі сподобав царевич. І думає, що він має робити, щоб її затримати, бо вона все перша виходить з церкви.</p>
	<p>А вона все ставала в церкві на то саме місце. І додумався царевич насипати там смоли. Як вона прийшла третій раз у церкву і стала на то місце, де вона все ставала, черевички прилипли до смоли. Відправа скінчилася, вона хотіла йти, а смола не пускає. Вона сіпнула ногу, один черевичок лишився, і вона таки пішла.</p>
	<p>Царевич узяв той черевичок і зачав ходити міряти. Котра дівчина взує той черевичок, то він ту озме за жінку. Ходив він село від села, міряв — на ту дівчину черевичок завеликий, на ту замалий. Відтак дійшов він до хати, де жила та дівчина. Каже мачуха своїй доньці:</p>
	<p>— Мий, доню, живо ногу, вийдеш заміж за царевича. А дідова дочка лежала на печі. Царевич питає:</p>
	<p>— А то що за дівчина? А баба каже:</p>
	<p>— Вона нікуди не ходить, то не її черевичок.</p>
	<p>— Хай і вона міряє, — сказав царевич.</p>
	<p>Вона скочила з печі, взула той черевичок і сказала:</p>
	<p>— Це мій черевичок. І сказала царевичу:</p>
	<p>— Ти почекай тут. Я зараз вернуся. А баба зачала кричати:</p>
	<p>— Ти дріпако, ти задрімана, куди ти йдеш?! Вона пішла на леваду до верби і сказала:</p>
	<p>— Вербо яра, відчинися, йде до тебе гарна панна. Я хочу, щоб ти мене вбрала, би ти мені все дала, бо я вже виходжу заміж.</p>
	<p>І приїхала вона на подвір’я ще краще вбрана, як тих три рази, коли ходила до церкви. І взяв її царевич за жінку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Снятин, Снятинського району, Івано-Франківської області 14 серпня 1987 року Синиця Калина Йосипівна (1923)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
