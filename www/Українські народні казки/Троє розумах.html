<!--#include virtual="/-/inc/general__page_start.inc" -->
<title>Троє розумах ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Троє розумах» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Троє розумах.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Троє розумах <br><span class="article__headerDescription">Українська народна казка Полтавщини</span></h1>
	<p>Колись було у нашому селі троє братів. Пихаті були, ледачі та бундючні. Та вважали себе найрозумнішими. А була у них в березі коло річки стара верба. Зігнули її літа, аж додолу. Куняє вона, безпорадно похилившись над глибокою водою. І задумались наші розумахи.</p>
	<p>— І про що вона думає, старенька, над чистесенькою водицею? — спитав один.</p>
	<p>— Мабуть, пити хоче! — сказав другий.</p>
	<p>— Напоїмо її! — сказав перший.</p>
	<p>— Як же ми без відра напоїмо її? — спитав другий.</p>
	<p>Третій, найрозумніший розумаха, каже:</p>
	<p>— Я вхоплюся за гілля й повисну над річкою, хтось із вас ухопиться за мої ноги, третій за ноги другого. Так усі разом і нахилимо вербу до самої води. Вона й нап’ється.</p>
	<p>Як сказали, так і зробили.</p>
	<p>Вхопився найрозумніший розумаха за гілля і повис над водою. Другий вхопився за його ноги, третій за ноги другого.</p>
	<p>Розгойдуються вони над водою, а верба нижче і нижче хилиться. Але в найрозумнішого розумахи руки ослабли. Почали з гілля сповзати. Бачить він, що кепська справа, гукнув братам:</p>
	<p>— Тримайтеся, братове, я на руки поплювати хочу!</p>
	<p>Вхопилися ті один за одного ще міцніше, а найрозумніший розумаха відпустив гілля, щоб на руки поплювати. Плюсь! Шубовснули всі троє розумах у воду та й утопилися.</p>
	<p>І верби не напоїли, тільки воду закаламутили. І стала вода в річці каламутна та руда.</p>
	<p>Так річку і стали звати Рудою. А серед односельців з’явилися вирази: «3 дурного розуму каламутити воду». У значенні робити непотрібну нікому справу, смішити людей, підштовхувати людей на необдумані, невиважені вчинки.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>106 (4707). Троє розумах. СУС —, низка варіантів. Записала Болтенко Світлана 2008 року. Головко Ганна Леонтіївна (1920). Полтавська область, Пирятинський район, Сасинівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
