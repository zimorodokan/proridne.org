<!--#include virtual="/-/inc/general__page_start.inc" -->
<title>Лисичка, котик і півник ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Лисичка, котик і півник» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Лисичка, котик і півник.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Лисичка, котик і півник <br><span class="article__headerDescription">Українська народна казка про тварин</span></h1>
	<p>Був собі котик та півник, да спряглися жить. Поставили собі хатку на курячій ніжці. Тепер півник сидить дома, а котик ходить за ковбасами на здобитки.</p>
	<p>От лисичка прибіжить та до півника: «Півнику-братику, одчини!» — «Лисичко-сестричко, котик не велів». — «Ну бо, півнику-братику, одчини!» — «Лисичко-сестричко, котик не велів». Таки випрохала; він взяв і одчинив. От вона вогню набрала й його украла. Так він, вже біжучи:</p>
	<div class="poem">
			<p>
				Котику-братику,<br>
				Несе мене лиска<br>
				По каменю-мосту<br>
				На своєму хвосту,<br>
				— Порятуй мене!
			</p>
	</div>
	<p>Так той котик як почув, да догнав лисичку і півника одняв. Та приніс додому півника та попобив його добре да й сказав: «Не давай же вогню, бо битиму ще!»</p>
	<p>Дак він (котик) пішов уп’ять на здобитки за пшеницею: ото ж півнику харч. От лисичка знов прибігла: «Півнику-братику, одчини!» — «Лисичко-сестричко, котик не велів». Таки випрохала; він її пустив. Вона вогню набрала, його украла і побігла. Дак він вже:</p>
	<div class="poem">
			<p>
				Котику-братику,<br>
				Несе мене лиска<br>
				По каменю-мосту<br>
				На своєму хвосту,<br>
				— Порятуй мене!
			</p>
	</div>
	<p>Дак він його догнав і уп’ять одняв, а лисичку попобив. «Тепер же, півнику, — приказав, — не давай вогню, бо вона тебе з’їсть!»</p>
	<p>Вона прибігла знов. «Півнику-братику, одчини!» — «Лисичко-сестричко, котик не велів». Просила-просила — ні! Таки не впустив. От вона віконце одчинила, його украла і побігла. Дяк він:</p>
	<div class="poem">
			<p>
				Котику-братику,<br>
				Несе мене лиска<br>
				По каменю-мосту<br>
				На своєму хвосту,<br>
				— Порятуй мене!
			</p>
	</div>
	<p>От котик як почув, як погнітесь... Гнавсь, гнавсь — не догнав. Прийшов додому та й плаче, що вже нема товариша.</p>
	<p>От зробив собі скрипочку й молоточок, і писану кайстру. Прийшов до нори — як загра:</p>
	<div class="poem">
		<p>
			Ой тили-ли-чки,<br>
			Та було у лисички<br>
			Чотири дочки,<br>
			П’ятий синко,<br>
			Ще й Пилипко;<br>
			Вийди, лисе,<br>
			Подивися<br>
			— Чи хороше граю?
		</p>
	</div>
	<p>Дак лисиччина дочка й каже: «Мамо! Піду я подивлюся: хто там так грає?» От вона й пішла. А він її — цок да в лобок, да в писану кайстру. Да вп’ять грає:</p>
	<div class="poem">
		<p>
			Ой тили-ли-чки,<br>
			Та було у лисички<br>
			Чотири дочки,<br>
			П’ятий синко,<br>
			Ще й Пилипко;<br>
			Вийди, лисе,<br>
			Подивися<br>
			— Чи хороше граю?
		</p>
	</div>
	<p>Тепер і друга дочка пішла. Він і ту — цок, да в лобок, да в писану кайстру. Да й знов грає. Потім всі перейшли.</p>
	<p>От стара лисиця жде, жде — нема! От тоді й каже: «Піду заганять, бо півник упрів і молошна каша упріла, — пора обідати». Дак він і стару лисицю убив. Та тоді прийшов, борщ вийняв, кашу поїв. От тоді звів півника на тарілці да й каже: «Півнику-братику, стрепенись!» Дак він стрепенувся. От того півника забрав і лисиці побрав. Приносить туди додому, де вони жили, та пообдирали [на] кожухи, — да й живуть і хліб жують.</p>
	<p>Їм сміх та рядно, а нам — сміх та добро!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Лисичка, котик і півник. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 61/ІІ. Зап. у м. Києві. Час запису не зазначений. Народные южнорусские сказки. Издал И. Рудченко, вып. 1, К., 1869; вып. 2, 1870., І, стор. 27—29.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
