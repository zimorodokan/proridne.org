<!--#include virtual="/-/inc/general__page_start.inc" -->
<title>Як циган і мужик косили ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як циган і мужик косили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган і мужик косили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган і мужик косили <br><span class="article__headerDescription">Українська народна казка Чернігівщини</span></h1>
	<p>Жили собі два куми в селі. Один мужик, а другий — циган. В цигана нема роботи, а в мужика багато і косити треба. Пішов мужик та просить цигана:</p>
	<p>— Куме, приходьте до мене сьогодні сіно косити! — Добре, прийду.</p>
	<p>Прийшов, а хазяйка вже сніданок зварила. Не встигли вони поснідати, як циганові спати захотілося. Каже:</p>
	<p>— Куме, я посплю трохи.</p>
	<p>— Ну, лягай.</p>
	<p>Поспав він, устав та й захотів їсти. Пообідали вони. Знову захотів циган спати. І так до вечора. На другий день мужик знову пішов цигана просити до роботи. Той прийшов, а мужик каже:</p>
	<p>— Знаєте, що, куме? Ходімо та покосимо, бо моя хазяйка їсти ще не наварила. А вона потім принесе снідання.</p>
	<p>Пішли вони. Косять, косять — не несе хазяйка їсти. Уже й обід — нема хазяйки. Ось уже і вечір наближається. Бачать — іде, несе в двох руках їжу. Циган радіє, що поїсть. А мужик ніби розсердився на хазяйку та дрючок в руки та за нею.</p>
	<p>— Я тобі покажу, — кричить, — в якій порі сніданок дають!</p>
	<p>А сам одігнав її за кущі та й вернувся.</p>
	<p>— Ой, куме, — каже, — так я її відлупцював, що вона завтра не зможе зварити сніданок.</p>
	<p>Косять вони до вечора, докосили, ідуть вечеряти. Прийшли, а кума вже наварила всього. Але подавала не так, як треба. Спочатку картоплю в мундирі, потім сироватки. А за ними м’ясо жарене та варенички, налисники. А кум наївся сироватки зразу, бо голодний був, та й більше не може їсти. Каже до куми:</p>
	<p>— Вміли ви, кумо, наварити та не вміли подати.</p>
	<p>На цьому вони й розійшлися, а циган більше не ходив до мужика косити.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>187 (4038). Як циган і мужик сіно косили. СУС 1561. Записав Микола Зінчук 1 листопада 2007 року. Косташ Марія Василівна (1930). Чернігівська область, Носівський район, Лихачів</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
