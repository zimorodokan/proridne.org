<!--#include virtual="/-/inc/general__page_start.inc" -->
<title>Пан і циган ☼ Українська народна казка ☼ Народна творчість</title>
<meta name="Description" content="Українська народна казка Буковини «Пан і циган» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Пан і циган.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Пан і циган <br><span class="article__headerDescription">Українська народна казка Буковини</span></h1>
	<p>Здибається циган з паном. Та й питає той цигана:</p>
	<p>— Що робиш?</p>
	<p>— А ходю по селі та обманюю.</p>
	<p>— Ти дурних лиш обманюєш, — каже пан, — а розумних не обманеш.</p>
	<p>А циган йому:</p>
	<p>— Я й вас обману.</p>
	<p>— Цего не було і ніколи не буде, — каже пан.</p>
	<p>Пройшов деякий час, приходи циган до пана і приводи свого хлопця. Та й каже панови:</p>
	<p>— Купіть у мене золото.</p>
	<p>А пан любив золото і зразу зацікавився:</p>
	<p>— Та де воно, те золото?</p>
	<p>— Дома.</p>
	<p>— То йди принеси, — каже пан.</p>
	<p>— Нє, най хлопець іде, а я тут почекаю. Але він буде довго йти. Дайте йому коня, най з’їздить, а я тут почекаю.</p>
	<p>Пан дав хлопцеви коня, і хлопець поїхав. А циган сидить у пана, чекає. І пан чекає. Чекали, чекали — нема хлопця. Пан питає цигана:</p>
	<p>— Що таке, що так довго нема хлопця? А циган йому:</p>
	<p>— Він молодий, то, мабуть, катається десь на кони, а за золото й забув.</p>
	<p>— А що ж робити? — каже пан.</p>
	<p>— Впрягайте коні та й поїдем до мене додому обидва.</p>
	<p>Пан впряг коні та й дивиться на цигана, що він такий обірваний. «Як я з таким обірваним буду їхати?» — думає пан. Та й каже:</p>
	<p>— Обірваний ти дуже. А циган йому:</p>
	<p>— Пане, то дайте мені костюм, щоби вам не встидно було зо мною їхати.</p>
	<p>Одів його пан з ніг до голови та й поїхали. Приїжджають до цигана додому. Зліз циган з брички та й крикнув до дітей по-циганськи:</p>
	<p>— Як пан зайде до хати, щоб ви його кругом обступили і кричали, що хочете з него м’яса.</p>
	<p>Коли пан зайшов до хати, діти його зразу обступили та й почали кругом него гавкати. І кажуть до старого цигана:</p>
	<p>— Батьку, хочем з цего пана м’яса!</p>
	<p>А пан і на лавицю не сідає, бо нема як через діти. Та й каже до цигана:</p>
	<p>— Давай золото. А циган:</p>
	<p>— Яке золото?</p>
	<p>— Та ж те, що ти казав.</p>
	<p>— А яке воно?</p>
	<p>А діти сіпають пана за одежу з усіх боків. Пан побачив, що погане діло, вискочив з хати і ледве добіг до свої брички. Та й пустився тікати. І не питає за свого коня.</p>
	<p>Так циган обманив пана.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 12 квітня 1979 року Танас Іван Олексійович (1922)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
