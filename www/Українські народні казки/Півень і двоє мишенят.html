<!--#include virtual="/-/inc/general__page_start.inc" -->
<title>Півень і двоє мишенят ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Півень і двоє мишенят» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Півень і двоє мишенят.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Півень і двоє мишенят <br><span class="article__headerDescription">Українська народна казка Чернігівщини</span></h1>
	<p>Жили собі двоє мишенят — Круть і Верть, а з ними півень Голосисте Горлечко. Мишенята тільки й знають, що танцюють та гуляють. А півень зранку встане, всіх піснею побудить і до роботи береться. Якось підмітав він у дворі і знайшов пшеничний колосок.</p>
	<p>— Круть! Верть!- почав кричати півень. — Подивіться, що я знайшов!</p>
	<p>Мишенята поприбігали і кажуть:</p>
	<p>— Якби хтось цей колосок обмолотив.</p>
	<p>— А хто ж його молотити буде?</p>
	<p>— Не я!- закричало одне мишеня.</p>
	<p>— І не я!- закричало друге.</p>
	<p>— Я помолочу, — каже півень.</p>
	<p>І пішов робити свою роботу.</p>
	<p>Помолотив півень колосок і знов кричить:</p>
	<p>— Круть! Верть! А йдіть сюди, подивіться, скільки я намолотив!</p>
	<p>— Дак треба те зерно у млин однести, — кажуть вони, — та муки намолоти.</p>
	<p>— А хто ж його понесе?</p>
	<p>— Не я!- закричало одне мишеня.</p>
	<p>— І не я!- закричало друге.</p>
	<p>— Ну дак я однесу, — сказав півень.</p>
	<p>Узяв на плечі та й поніс. А мишенята знов собі скачуть та в довгу лозу граються. Прийшов півень додому та й знов кричить:</p>
	<p>— Круть! Верть! Я муку приніс!</p>
	<p>Поприбігали мишенята, зраділи.</p>
	<p>Ой, півнику! Тепер уже лиш тісто замісити та пирогів напекти.</p>
	<p>— А хто ж його місить буде?</p>
	<p>— Не я!- закричало одне мишеня.</p>
	<p>— І не я!- закричало друге.</p>
	<p>— Подумав півень, подумав та й каже:</p>
	<p>— Видно прийдеться мені тісто місити.</p>
	<p>Замісив півень тісто, приніс дров і запалив вогонь у печі. Спеклися пироги, повитягував їх півень і поклав на стіл. А мишенята вже тут як тут.</p>
	<p>— Ох я і голодний! — каже Круть.</p>
	<p>— І я!- кричить Верть.</p>
	<p>Та й посідали скоренько за стіл. А півень каже:</p>
	<p>— Підождіть, підождіть! Ви спочатку скажіть, хто знайшов колосок?</p>
	<p>— Ти, — кажуть мишенята.</p>
	<p>— А хто його молотив?</p>
	<p>— Дак ти!</p>
	<p>— А тісто хто місив, а піч топив, а пиріжки пік?</p>
	<p>— Та все ти, півнику!</p>
	<p>— А ви що робили?</p>
	<p>А що миші могли сказати? Нічого. Почали вони вилазити з-за столу, а півень і не тримав. Хто ж таких ледарів пиріжками пригощати буде?</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>10 (4325). Півень і двоє мишенят. СУС —243Е*. Записано 2008 року. Грабовець Євдокія Іванівна (1928). Чернігівська область, Городнянський район, Смичин</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
