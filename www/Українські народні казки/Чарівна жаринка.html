<!--#include virtual="/-/inc/general__page_start.inc" -->
<title>Чарівна жаринка ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Чарівна жаринка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна жаринка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна жаринка <br><span class="article__headerDescription">Українська народна казка Чернігівщини</span></h1>
	<p>Жили собі бідняк та багач. От жінка бідняка захотіла пекти хліб. Каже своєму чоловікові:</p>
	<p>— Піди до сусіда-багача і попроси в нього борошна.</p>
	<p>Бідняк так і зробив. Пішов до багача та й каже:</p>
	<p>— Позич мені борошна, жменьку чи дві — скільки зможеш.</p>
	<p>Багач подивився на нього і відповідає:</p>
	<p>— Даю тобі дві жменьки, але ти повинен їх відробити.</p>
	<p>Бідняк і погодився. Вернувся додому, віддав жінці борошно й каже, щоб вона пекла хліб. От вона і замісила тісто, кинулась, а то нема з чого розпалити вогнище. От вона й каже чоловікові:</p>
	<p>— Сходи в ліс, принеси дров.</p>
	<p>Зібрався бідняк і пішов у ліс. Іде і бачить — горить вогнище. А навколо сидять легіні. Бідняк ввічливо привітався і каже:</p>
	<p>— Дайте, мені будь ласка хоч одну жаринку, а то жінка зібралася хліб пекти, а вогнище не має чим розпалити.</p>
	<p>Найстарший легінь взяв капелюха, наклав туди жаринок і каже:</p>
	<p>— Іди додому та й печи хліб.</p>
	<p>Прийшов він додому. Та коли вони з жінкою висипали жаринки, вони перетворилися на золоті монети. Вони дуже зраділи, а наступного дня</p>
	<p>купили собі хліба і до хліба.</p>
	<p>Коли сусід-багач побачив, що вбрання бідняка стало гарне і розкішне, став до нього присікуватися:</p>
	<p>— Де ж ти все це взяв?</p>
	<p>Бідняк не хотів розказувати свою таємницю, але той його винадив. Розказав чоловік все про жаринки.</p>
	<p>Прийшов багач додому і кричить на свою жінку:</p>
	<p>— Жінко, бери відро води і туши вогонь. А я піду в ліс по жаринки.</p>
	<p>Жінка так і зробила. Взяв багач мішок, пішов у ліс. Іде і бачить — вогонь горить. Він до них не привітався, а зразу й каже:</p>
	<p>— Дайте мені жаринок!</p>
	<p>Старший легінь каже:</p>
	<p>— Тримай мішок!</p>
	<p>Накидав йому півмішка жаринок. Той так зрадів, що забув подякувати. Узяв мішок, прибіг додому і кричить:</p>
	<p>— Жінко! Міси тісто, будемо хліб пекти!</p>
	<p>Та коли він висипав жаринки на підлогу, вони перетворилися на камінці1.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>1 Це казка гуцульського походження. Розповідачка багато років проживала в Косовському районі на Гуцульщині.</p>
			<p>179 (4029). Чарівна жаринка. СУС 751В*. Записав Микола Зінчук 29 жовтня 2007 року. Сербін Жанна Гаврилівна (1954). Чернігівська область, Носівський район, Плоске</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
