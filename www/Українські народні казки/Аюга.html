<!--#include virtual="/-/inc/general__page_start.inc" -->
<title>Аюга ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Аюга» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Аюга.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Аюга <br><span class="article__headerDescription">Українська народна казка Бойківщини</span></h1>
	<p>В одному селі жила пара молодих людей, і народилася в них дівчинка. Батьки дуже любили її, свою крихітку, дуже її пестили. Росте та дівчинка, росте, і хто її на руки візьме, все приспівує: «Аюга, Аюга». Звати дівчинку було Гафійкою, а батьки її так любили, що називали пестливим ім’ям «Аюга».</p>
	<p>— Аюга, яка ти гарна, які в тебе оченьки голубі, які в тебе рученьки пухкенькі, які в тебе ніженьки ніжні! Красуня ти наша, Аюга! Гарненька ти дівчинка наша!</p>
	<p>Мати візьме на руки, співає:</p>
	<p>— Аюга, яка ти гарненька...</p>
	<p>Бабця візьме на руки — те саме співає:</p>
	<p>— Аюга, яка ти гарна бабина внученька...</p>
	<p>Росла дівчина, скоро вже і в школу треба йти, а воно таке, що тільки б на руках сиділо та слухало, як його вихваляють. Дитина як дитина, але кожну дитину треба чогось учити.</p>
	<p>Одного разу батько з матір’ю поїхали у місто, і осталася Аюга з бабусею. Та нараз бабуся занедужала. І говорить:</p>
	<p>— Аюго, ходи до мене, я тобі щось скажу. Попрошу тебе щось. Допоможи мені.</p>
	<p>Дівчина підійшла, а бабця й каже:</p>
	<p>— Аюго, гарненька моя внученько, піди принеси водички. Та й дровець принеси. Та напечи нам пампушок, бо завтра свято буде, а я нездужаю.</p>
	<p>А дівчина розсердилась і каже:</p>
	<p>— Бабусю, ну як же я можу йти? Ти ж бачиш, які в мене ніженьки гарні, які в мене рученьки пухкенькі, а оченьки які в мене. Яка я гарна! А на подвір’ї холодно, я ще можу поморозитися. Не піду я на подвір’я.</p>
	<p>А бабця їй:</p>
	<p>— Піди, внученько, піди. Бачиш, що я нездужаю. Тут підійшла подружка Аюги Маруся і говорить:</p>
	<p>— Бабусю, я вам допоможу.</p>
	<p>Пішла, принесла водички, принесла дровець, розпалила в кухоньці. А бабуся встала, розробила тісто і напекла смачних пампушок. Як тільки витягла їх з печі, внучка Аюга підійшла до неї й каже:</p>
	<p>— Бабусю, дай мені пампушок. Я дуже хочу їсти. А бабуся їй:</p>
	<p>— Ой внученько, не можна, бо ти рученьки попечеш! Та свої ніжні пальчики обмажеш. Не можна тобі брати цих пампушок.</p>
	<p>Взяла бабуся найгарнішу пампушку і віддала подружці Марусі. Та взяла, подякувала, а Аюга розсердилася. Та як стукне кулаком по столі! І вибігла надвір. А коло їхньої хати був ставочок. Вона вибігла на місточок коло ставочка і почала співати пісеньку. Не проспівала її, а проплакала:</p>
	<p>Аюга, Аюга, яка ти красива!</p>
	<p>Яка ти гарненька!</p>
	<p>Які в тебе очі голубії,</p>
	<p>Які в тебе рученьки пухкії,</p>
	<p>Які в тебе пальчики ніжні,</p>
	<p>Тільки на піаніно грати.</p>
	<p>А ніженьки які твої!</p>
	<p>Ох і гарна ти, Аюга! Тоді підняла вона свої рученьки вгору, а з рук зробилися крила. Хотіла вона на місточку ступити, а з її ніг зробилися ніжки лебедині. Як побачила вона у воді своє відображення, то так згори й шубовснула в воду.</p>
	<p>І тепер плаває вона по ставочку і нічого не говорить, тільки кричить:</p>
	<p>— Аюга! Аюга! Аюга! Аюга!</p>
	<p>Забула вона людську мову і довго плавала в ставочку лебединею. Та й сховалася в казці. Добрі діти — батькам вінець, а лихі — конець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Небилів, Рожнятівського району, Івано-Франківської області 26 жовтня 1994 року Максимів Ольга Петрівна (1930 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
