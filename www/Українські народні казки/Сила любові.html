<!--#include virtual="/-/inc/general__page_start.inc" -->
<title>Сила любові ☼ Українська народна казка ☼ Народна творчість</title>
<meta name="Description" content="Українська народна казка Поділля «Сила любові» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Сила любові.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Сила любові <br><span class="article__headerDescription">Українська народна казка Поділля</span></h1>
	<p>Колись жила вдова з дітьми. Було в неї два сини і донечка красуня Оленка. Але жив у цьому селі людожер лютий, і в тиждень по одній дівчині давали йому на поїдання. А як дівчат немає, то найменшого хлопця віддавали, бо старші йому не смакували, а якщо взагалі дітей немає він дорослих їв.</p>
	<p>Ось і прийшла черга віддавати Оленку. Дівчинка дивилась крізь сльози на маму й думала про те, що вже скоро помре, але мала надію, що хлопець Олесь врятує. А з дитинства вони найкращі друзі були.</p>
	<p>Прийшов час іти на поїдання людожерові, а Оленка й каже:</p>
	<p>— Матусю, брати, хоч недовго я проживу, але передайте всім у селі, що людожер помре не від меча, не від іншої зброї, а від доброго серця і щирої любові.</p>
	<p>Бачать вже, як до хати ворог наближається, а Оленка йому й каже:</p>
	<p>— Можна мені дещо попросити?</p>
	<p>— Так, проси, — прогримів людожер.</p>
	<p>— Приведи мені Олеся, попрощатися, — хвилюючим голосом попрохала дівчинонька.</p>
	<p>Ось і Олесь. Дівча сказало:</p>
	<p>— Олесю, я завжди вважала, що ти мій найкращий друг, а коли я помру ти не плач, а щастя шукай, я буду з неба бачити і за тебе радіти.</p>
	<p>Тут людожер відчув силу любові й випарувався в повітря. Так любов врятувала Оленку.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>28 (6357). Сила любові. СУС —. Записано 2009 року. Богомольна Галина Петрівна (1941). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
