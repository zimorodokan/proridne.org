<!--#include virtual="/-/inc/general__page_start.inc" -->
<title>Чудесні яблука ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Чудесні яблука» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чудесні яблука.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чудесні яблука <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному царстві, в одній державі жили король із королевою. Мали вони дочку Олену Прекрасну. Олена була гарна, розумна й працьовита. А ще вона любила вишивати, співати, танцювати. На день народження дружини король наказав посадити яблуневий сад і охороняти його тисячі солдатам. У своїх володіннях видав указ: «Хто з’їсть хоча б одне яблуко, тому відрубають голову».</p>
	<p>Якось королева зайшла подивитися на сад і побачила, що на деревах не висіло жодного яблука. Вона розповіла про це своєму чоловікові. Король хотів покарати солдатів, але потім передумав. Король із королевою оголосили по всьому світу: «Той, хто знайде злодія, одержить у нагороду півцарства й дочку Олену Прекрасну в дружину».</p>
	<p>Відправилися по світу царевичі шукати злодіїв. Царевич Єлисей теж надумав шукати розгадку. Сів на свого білогривого коня й відправився в дорогу. Їде день, їде два, а на третій бачить, сидить бабуся біля дороги на пеньку й плаче. Запитав царевич у неї, яке лихо сталося. Відповіла бабуся:</p>
	<p>— У мене, синку, нема чого їсти. Прийшла в ліс за їжею, не знайшла жодного гриба, хоч кору з дерев їж.</p>
	<p>— Не переживай, бабусю.</p>
	<p>Дістав Єлисей із правої кишені всякої страви, а з лівої різне смачне питво. Сіли на ковдру, розклалися, поїли, попили всього. Отут бабуся запитує:</p>
	<p>— Куди шлях тримаєш, куди квапишся, добрий молодець?</p>
	<p>Розповів царевич Єлисей всю правду. Бабуся дала на подяку чоботи-скороходи, шапку-невидимку, меч і додала:</p>
	<p>— Ці речі тобі придадуться в дорозі. Вони чарівні. Я даю все це за твоє добре й миле серце. Ступай з богом!</p>
	<p>Попрощався царевич із нею й відправився далі в шлях. От їде він полем, їде лісом, глядь і ніч настала. Раптом кінь зупинився. Із-за дерев вийшли чотири вовки. Кінь сказав Єлисею:</p>
	<p>— Я сам буду битися. Якщо вмру, з’їж мене.</p>
	<p>Єлисей відговорював, плакав. Кінь почав битися із чотирма вовками. Із трьома впорався, а з четвертим сил не вистачило, вовк смертельно ранив його. Отут царевич не витримав, узяв меч й убив останнього вовка. Потім підбіг до вірного друга, але було вже пізно, кінь мертвий. Довго плакав царевич Єлисей над відважним і добрим конем. Поховав його по-людськи. Та довелося царевичеві з’їсти вбитого вовка, бо йому їсти хотілося!</p>
	<p>Узув Єлисей чоботи-скороходи, а на голову одягнув шапку-невидимку. Помчався швидше вітру, ніхто не бачить його.</p>
	<p>Раптом помітив хатинку, зупинився, зняв чоботи-скороходи й шапку-невидимку. Постукав у двері. Вийшла бабуся. Отут він упізнав стару знайому, що врятував від голоду.</p>
	<p>— Я допоможу тобі розгадати загадку, — сказала лісова жителька, — скажи, добрий молодець, чи мила серцю твоєму Олена Прекрасна?</p>
	<p>— Жити без неї не можу, — відповідає Єлисей.</p>
	<p>Бабуся відкрила свою чарівну книгу, щоб довідатися, хто вкрав чудесні яблука. Раптом вони побачили в книзі, що яблука самі по собі попадали. Час прийшов — обсипалися яблучка.</p>
	<p>Розсміялися царевич і бабуся. Подякував молодець бабусі й відправився в замок з радісною звісткою. Король, як і обіцяв, віддав царевичу Єлисею півцарства й дочку Олену в дружини.</p>
	<p>Був бенкет на весь світ. Я там був, мед-пиво пив, по бороді текло, а в рот не потрапило.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>299 (7489). Чудесні яблука. СУС —. Записала Вієнко Карина 2009 року. Акулова Ольга Миколаївна (1939). Дніпропетровська область, Нікопольський район, Марганець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
