<!--#include virtual="/-/inc/general__page_start.inc" -->
<title>Розумний Оверко ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Розумний Оверко» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Розумний Оверко.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Розумний Оверко <br><span class="article__headerDescription">Українська народна казка Полтавщини</span></h1>
	<p>Це було дуже давно, як говориться в народі, ще за царя Панька.</p>
	<p>Жив кмітливий хлопець Оверко, який добре грав на сопілці, любив природу та розваги, Щоб заробити якусь копійчину на прожиття, найнявся до багатого чоловіка пасти корів. Вигнав скотину на пасовище, а сам сів на горбочку та так заграв, що всі корови не могли пастися, а танцювали до самого вечора. І так продовжувалося багато разів. Корови стали худі, перестали доїтися. Хазяїн говорить своїй жінці:</p>
	<p>— Піду подивлюсь, як наш пастух корів пасе, бо скоро вони пропадуть.</p>
	<p>Прийшов чоловік на пасовище і, щоб Оверко його не побачив, заліз у терен. Сидить і дивиться, як бідняк пасе скотину, А хлопець сів па горбочку та й почав грати на сопілці. Та так гарно, що корови пішли танцювати, а чоловік і собі у терні танцює. Як танцював, обідрав на собі весь одяг, подряпав руки та обличчя.</p>
	<p>Настав обід. Перестав пастух грати, погнав корів додому. Багач виліз із того терну і швидко побіг до своєї жінки. Вона здивовано запитала:</p>
	<p>— Чого ти такий обідраний, заморений та подряпаний?</p>
	<p>— Якби ти знала, як Оверко грає на сопілці, ніяк ж встояти! І корови танцювали і я, — відповів чоловік.</p>
	<p>Пані закортіло послухати, як Оверко грає. Пан Степан сказав, щоб вона залізла у діжки з мукою, а він — у чан з попелом. Захотівши танцювати, не зможуть, а будуть слухати чарівну мелодію.</p>
	<p>Як заграв бідняк, почали пані Соня та пан Степан танцювати. Музика перестала грати, вони вилізли із своїх схованок. Але брудними, страшними і злими. Почали радитися, як їм позбутися хлопця.</p>
	<p>Хазяїн вирішив поїхати до моря на відпочинок, щоб там Оверко їх розвеселяв. Приїхали, повечеряли і лягли спати. Домовились, що його покладуть з краю від моря, а як засне, штовхнуть у море.</p>
	<p>Поснули. Пан прокинувся і подумав: «Ось я штовхну його у воду». А Оверко прокинувся раніше за пана, пересунув Соню на своє місце, а сам ліг на її. Пан встав та й давай штовхати у воду того, хто скраю лежав.</p>
	<p>А хлопець питає:</p>
	<p>— А чого ви вкинули пані у воду? Як же ми будемо тепер без неї? Що будемо робити?</p>
	<p>Пан злякався і швиденько заходився разом з Оверком витягати пані з води. Врятувавши, вони повернулися додому, жили в мирі та злагоді довго та щасливо. Пастух грає на сопілці, а пан та пані і досі танцюють.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>245 (4917). Розумний Оверко. СУС 592. Записано 2008 року. Мілька Олександра Степанівна (1933). Полтавська область, Шишацький район, Михайлики</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
