<!--#include virtual="/-/inc/general__page_start.inc" -->
<title>Піп та селянин ☼ Українська народна казка ☼ Народна творчість</title>
<meta name="Description" content="Українська народна казка Поділля «Піп та селянин» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Піп та селянин.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Піп та селянин <br><span class="article__headerDescription">Українська народна казка Поділля</span></h1>
	<p>Був один бідний чоловік, а мав велику сім’ю. Раз лиш на казані вчув, як піп казав до людей.</p>
	<p>— Люди мої, принесіть на Боже, хто що може, і господь нагородить вас.</p>
	<p>Дома чоловік каже жінці:</p>
	<p>— Небого, маємо багато діток, а живимо бідно. Отець духовний у церкві сказав, що хто дасть на Боже, того господь нагороде... Може би, щось понести? Може, б корову?</p>
	<p>— Ти, що здурів? У нас лише одна корова. Ані овечок, ані свині.</p>
	<p>— Мовчи. Біг нам заплатить, а отець похвалить!</p>
	<p>Повів селянин корову. Піп записав у церковну книгу. І коровка ходить пастись разом з попівськими коровами. Раз пастух заснув, а худоба заблудилась. Селянська корова попрямувала до бідняка, а корови всі за нею.</p>
	<p>Чоловік зрадів:</p>
	<p>— Ну, жоно, ти не вірила.</p>
	<p>— Дурний тебе піп хрестив. Хай лиш розвідає піп.</p>
	<p>І зараз почали слуги шукати корів.</p>
	<p>— Ану, погляньте у того селянина — порадив піп.</p>
	<p>Пішли до нього, а корови тут. Але селянин не дає. Тоді прийшов піп.</p>
	<p>— Що ти, Василію, вчинив?</p>
	<p>— Нічого. То мене господь нагородив.</p>
	<p>— Недобре. Ти чужі корови присвоїв.</p>
	<p>— Як чужі? Це ви своє слово не держите?</p>
	<p>Зажурився піп. Думає, сміх буде.</p>
	<p>— Слухай, Василій, собі бери одну, а інші віддай.</p>
	<p>— Як вам дуже жаль, то беріть собі одну.</p>
	<p>І піп мусив піти геть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>5 (6334). Піп та селянин. СУС 1735. Записано 2009 року. Рачек Світлана Дмитрівна (1972). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
