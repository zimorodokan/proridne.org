<!--#include virtual="/-/inc/general__page_start.inc" -->
<title>Корови навчили ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Корови навчили» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Корови навчили.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Корови навчили <br><span class="article__headerDescription">Українська народна казка Полтавщини</span></h1>
	<p>На одному хуторі жив багатий селянин. Мав він велике господарство, кільканадцять десятин землі. З ранку до ночі сам з жінкою працював і наймитів заставляв. Був у них один син — ледацюга та балуваний, не хотів нічого вчитися робити.</p>
	<p>Батько та мати усовіщали його всяко, та він нікого не слухав. Повмирали батьки, остався син сам. А що був багатенький, то знайшлася одна дівка, яка пішла за нього. Та ледацюга все одно не хотів нічого робити.</p>
	<p>Хазяйство розвалилося, жінка його покинути хотіли, та корів жаліла. От одного разу з ними сталася така пригода. Що наллє жінка води у бочку, щоб на прання мала, то якась бісова личина її вип’є. Жінка жаліється чоловікові, що до них якась сатана унадилася. От ледачий чоловік сів під хату і вирішив простежити, хто ходить. Коли дивиться, сунуть із хліва до бочок три корови. Ледар як закричить:</p>
	<p>— Стій, анахтемський!</p>
	<p>— Хочемо водиці, — кажуть корови.</p>
	<p>— А бодай вам три біди на рогаті пики!</p>
	<p>— А не нам ці три біди, а тобі, ледацюзі, щоб ти знав, як без води у молочнім ділі.</p>
	<p>Стидно стало ледачому хазяїнові, почухав він потилицю та й рішив братися за роботу.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>26 (4778). Корови навчили. СУС —. Записала Барка Л. М. 2008 року. Хить Марія Зиновіївна (1935). Полтавська область, Решетилівський район, Перший Лиман</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
