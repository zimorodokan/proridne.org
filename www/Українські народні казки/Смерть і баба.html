<!--#include virtual="/-/inc/general__page_start.inc" -->
<title>Смерть і баба ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Смерть і баба» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Смерть і баба.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Смерть і баба <br><span class="article__headerDescription">Українська народна казка Полтавщини</span></h1>
	<p>Жила собі баба. І ось прийшла за нею смерть. Баба налякалася й просила смерті, щоб дозволила їй ще пожити бодай до завтра. Смерть погодилась, а щоб баба не забула, що жити їй тільки до завтра, написала на дверях «Прийду завтра!»</p>
	<p>Приходить на другий день смерть. А баба розсердилась, показала на двері й каже:</p>
	<p>— Читай!</p>
	<p>— «Прийду завтра», — читає смерть.</p>
	<p>— От бачиш! А ти коли прийшла?</p>
	<p>Розізлилась смерть на бабу, стерла написане й каже:</p>
	<p>— Добре, завтра ти вже від мене не втечеш.</p>
	<p>Смерть пішла, а баба побігла до корчми й заховалась в бочці з медом.</p>
	<p>Сидить баба в бочці і все не може заспокоїтись. «Ні, — думає, — тут мене смерть легко знайде».</p>
	<p>Вилізла й побігла до хати. Розпорола перину й залізла в середину. Та й це місце бабі здалось ненадійним. Вилізла з перини й бігом до сараю. Саме в цей час появилась у дворі смерть. Побачивши таке опудало в пуху і пір’ї, смерть налякалася й щодуху тікать.</p>
	<p>Ще й досі боїться смерть показатись бабі на очі. А баба живе собі, вже й померти хотіла б, та смерть не приходить. Не знати, як ще довго баба буде жити. Коли не вірите, що так воно й було, запитайте бабу. Вона вам сама про все розкаже.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>47 (4660). Смерть і баба. СУС —. Записала Марусіченко Світлана (10 клас) 2008 року. Марусіченко Раїса В’ячеславівна (1963). Полтавська область, Лохвицький район, Вирішальне</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
