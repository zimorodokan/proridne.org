<!--#include virtual="/-/inc/general__page_start.inc" -->
<title>Про лемка ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про лемка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про лемка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про лемка <br><span class="article__headerDescription">Українська народна казка Кіровоградщини</span></h1>
	<p>Жив собі та був собі лемко. Як уже там не жив, добре чи погано, бідно чи багато, але прийшла йому пора помирати. Привітав він смерть гідно, як і належиться чоловікові.</p>
	<p>І потрапив лемко на той світ. Треба місце для себе шукати. А що не вважав себе дуже набожним, то вирішив, що йому місце в пеклі. Прийшов до пекельної канцелярії записуватися. А чорт-начальник питає його:</p>
	<p>— До якого народу належишся?</p>
	<p>— Лемко я, пане чорт, — відповідає.</p>
	<p>Довго перекладав якісь папері чорт, а далі й каже:</p>
	<p>— Немає такого народу. Може, до іншого якогось належиш?</p>
	<p>— Та ні, паночку, лемко єм.</p>
	<p>Знову порпався чорту у паперах, а далі скликав пекельний сейм. Довго бесідували, радилися нечисті і вирішили, що краще хай іде лемко в рай. Може, там є такий народ.</p>
	<p>Пішов лемко в рай. Зайшов у райську канцелярію, питається в нього Святий Петро:</p>
	<p>— Хто ти єси? Якого народу?</p>
	<p>— Лемко єм, — відповідає той.</p>
	<p>Став Святий Петро шукати в списках такого народу. Довго шукав, а тоді каже:</p>
	<p>— Вийди і почекай хвилинку, допоки я про щось дізнаюся.</p>
	<p>І вислав Петро запит на білий світ. До всіх правителів, чи немає на реєстрах у них такого народу, що називався би лемками.</p>
	<p>Дуже скоро одержав відповідь. Виявилося, що ніде такого народу нема. І сказав Святий Петро:</p>
	<p>— Чоловіче добрий, немає ніяких відомостей про твій нарід. Іди на білий світ і живи, допоки не визначиться, де є такий народ.</p>
	<p>Пішов лемко і живе собі, бо ні на тому світі, ні на цьому ще не знайшли народ лемків. Саме тому вони так довго живуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>300 (8199). Про Лемка. СУС —. Записала Шепеленко Аліна 2010 року. Олісневич Теодозія Петрівна (1928). Кіровоградська область, Новгородківський район, Петрокорбівка</p>
			<p>У степових селах проживає немало вихідців із Західної України. І до них часто приїжджають родичі із тих країв де жили і живуть їхні предки. Тому й трапляються в цій книзі казки, які походять із Західної України. (М. Зінчук).</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
