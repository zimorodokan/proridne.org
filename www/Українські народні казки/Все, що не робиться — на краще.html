<!--#include virtual="/-/inc/general__page_start.inc" -->
<title>Все, що не робиться — на краще ☼ Українська народна казка ☼ Народна творчість</title>
<meta name="Description" content="Українська народна казка Поділля «Все, що не робиться — на краще» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Все, що не робиться — на краще.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Все, що не робиться — на краще <br><span class="article__headerDescription">Українська народна казка Поділля</span></h1>
	<p>Жив чоловік. Добрим був господарем і ніколи не шкодував про свої вчинки. Був у нього кінь. Всі хвалили коня, говорили, що гарний, крепкий, не норовливий, кожен хотів мати такого коня.</p>
	<p>Ось одного разу прийшли покупці та й просять господаря продати коня. Не погодився господар, хоча великі гроші пропонували йому. Через деякий час вкрали коня. Люди говорять чоловікові:</p>
	<p>— Ось бачиш: не продав коня за великі гроші, тепер нічого не маєш, вкрали твою гордість.</p>
	<p>— Нічого, — відповідав чоловік, — все, що Бог дає, все на краще.</p>
	<p>Минав час . І ось одного ранку, коли господар набирав воду з криниці, він почув тупіт копит з вулиці. Вийшов за ворота, коли бачить, табун коней гарцює. А привів цей табун його вкрадений кінь. Зрадів господар, загнав тварин до стайні, дав їсти та й пішов розказати про свою радість сім’ї.</p>
	<p>Але треба тих коней об’їжджати. Визвався старший син. Довго мучився хлопець з тими кіньми, а нарешті так впав, що зламав ногу. Знову говорять люди господарю:</p>
	<p>— Бачиш, ті коні до добра не доведуть, ще скалічіє дитина, а тобі байдуже.</p>
	<p>Нічого, — відповідав чоловік — все, що Бог дає, все на краще.</p>
	<p>Тут чути поголос:</p>
	<p>— Війна! Війна!</p>
	<p>Прийшли військові набирати хлопців до війська. Всіх забрали, а сина цього чоловіка не взяли, навіщо їм військовий з переламаною ногою.</p>
	<p>Біда сталася! Всіх хлопців повбивали, на все село тільки господаря син залишився. От таке-то в світі буває. Тож, все що Бог дає, все на краще.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>114 (7824). Все, що не робиться — на краще. СУС —. Записала Коваль О. В. 2010 року. Коваль Віталій Іванович. Хмельницька область, Віньковецький район, Подоляни</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
