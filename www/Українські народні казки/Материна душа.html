<!--#include virtual="/-/inc/general__page_start.inc" -->
<title>Материна душа ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Материна душа» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Материна душа.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Материна душа <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили були чоловік та жінка. Було у них двоє дітей, син і дочка. Мати з батьком дуже любили своїх дітей. Жила сім’я бідно. З ранку до вечора батьки робили в полі, а діти їм допомагали. Дочка з матір’ю в’язали снопи і в копи складали, а батько з сином перевозили кіньми снопи до хати.</p>
	<p>Одного разу, коли вони працювали на полі, їх застала гроза. Коні схарапудилися і помчали, наче блискавка, везучи на возі маленького Івасика. Хлопчик кричав, плакав, але врятувати його не було кому. Коні вибігли з поля в ліс і возом врізались в акацію. Хлопчика викинуло з воза і він вдарився об дерево. Так став калікою, бо не міг ходити, а тільки лежав та дивився на світ божий.</p>
	<p>Лежав Івась не один год. Мати важко переживала це горе. їй хотілося віддати все за життя свого сина. Вона часто плакала, благала Господа, щоб дитина стала нормальною.</p>
	<p>Якось ранком батьки пішли поратися. Батько пішов по воду до криниці, щоб напоїть коней і там зустрів страшну жінку в чорному одязі з косою. Чоловік запитав у незнайомки:</p>
	<p>— Ти хто?</p>
	<p>А вона йому:</p>
	<p>— Я смерть. Прийшла забрати твого сина.</p>
	<p>Батько дуже почав плакати і просити смерть, щоб та не брала його сина. А вона йому у відповідь:</p>
	<p>— То оддай своє життя за сина.</p>
	<p>Батько, недовго думаючи, сказав смерті, що піде попрощається з сім’ю та повернеться. Але так і не повернувся.</p>
	<p>На другий день Смерть пішла в садок виглядати сестру. А сестра в цей час йшла по яблука. Смерть встріла сестру, але й та не оддала своє життя за брата.</p>
	<p>На третій день смерть ходила уже по подвір’ї, коло самих дверей. Вранці мати вийшла з хати і побачила там смерть. Вона впала на коліна й почала благати, щоб та не забирала її сина. А смерть їй каже:</p>
	<p>— Оддай свою життя за свого сина.</p>
	<p>Мати ні одну хвилину не думаючи погодилась. Тоді смерть і каже:</p>
	<p>— Іди прощайся з своїми, а я тебе підожду.</p>
	<p>Із сльозами на очах мати зайшла до хати та яке ж було її здивування, коли вона побачила, що її дитина ходить по хаті. Дуже зраділа мати, побачивши сина здоровим, та знала, що треба виконати дану обіцянку. Попрощавшись з сім’єю, вона вийшла на двір, але нікого там не побачила. Мати гукала смерть, просила повернутися аби тільки здоровий був її син, та смерть не приходила.</p>
	<p>Зморена від сліз та крику, вона повернулася в хату і побачила, що син залишився здоровим. Діти, обнявши матір голосно плакали, а вона подумки дякувала смерті за те, що та змилувалася над нею та її сім’єю.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>153 (5339). Материна душа. СУС — 332**. Записано 2008 року. Бойко Ольга Пилипівна (1936). Черкаська область, Канівський район, Піщальники</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
