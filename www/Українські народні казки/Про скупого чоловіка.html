<!--#include virtual="/-/inc/general__page_start.inc" -->
<title>Про скупого чоловіка ☼ Українська народна казка ☼ Народна творчість</title>
<meta name="Description" content="Українська народна казка Покуття «Про скупого чоловіка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про скупого чоловіка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про скупого чоловіка <br><span class="article__headerDescription">Українська народна казка Покуття</span></h1>
	<p>Жили чоловік і жінка. А чоловік був дуже скупий. Жінка пекла хліб і поклала в піч семеро буханців. Не виділа вона, як він зайшов до хати і порахував, кілько в печи хліба. Оден хліб вона витягла і дала старцеви. А чоловік увійшов до хати та й питає, де семий хліб. Вона каже, що лиш шестеро було.</p>
	<p>— Жінко, було семеро. Кажи, де діла хліб, бо вмру.</p>
	<p>— Умирай. Але шестеро було.</p>
	<p>Ляг чоловік і вмирає. Лежить на столі, та як умер. А вона плаче та й каже:</p>
	<p>— Шестеро, шестеро.</p>
	<p>Та й знов:</p>
	<p>— Шестеро, шестеро. Він шепче:</p>
	<p>— Кажи, що семеро, та й устану.</p>
	<p>— Лиш шестеро.</p>
	<p>Несуть його на цвинтар. Забили в труні та й несуть. Перше несли мерців забитих, а не так, як тепер, розкритих. Принесли на цвинтар, а вона каже:</p>
	<p>— Заждіть, він не вмер. Я пекла хліб. Було семеро буханців, а я оден старцеви дала. А він перед тим порахував і з жалю за тим хлібом умер. Ляг у трунву і сказав, що вмирає.</p>
	<p>Вони розкривають, а він таки направду вмер.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 3 вересня 1987 року Коркоза Анна Іванівна (1904 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про скупого чоловіка <br><span class="article__headerDescription">Українська народна казка Бойківщини</span></h1>
	<p>Оженився дуже скупий чоловік. І жінка їла, кілько їй треба було. А він її все бив, щоби не їла доста, би їла мало. І пошкодив він їй здоров’я, і вона від того захворіла та й умерла.</p>
	<p>А він має доста поля, має файну господарку. І хоче женитися, а ніяка не хоче за нього віддаватися. Всі бояться, що буде бити. А була така дівчина, що їй не попадало віддаватися. Та й віддалася вона за нього. Але тамта їла много, а ця вже ніяк не їсть. І він радий тому, але дивується, як вона жиє, що ніяк не їсть.</p>
	<p>Виладився він іти в поле орати. І когось там післав у поле, а сам виліз на під. А то була курна хата і було подове вікно, що дим ішов з хати. А вона собі наготовить їсти і їсть. Чоловік подивився в подяне вікно і напудився. Почав кричати:</p>
	<p>— Жерла! Жерла!</p>
	<p>І хотів жінку забити. Та й забув, що треба попасти на драбину. І впав, і побився до смерти.</p>
	<p>І тоді вона покликала людей, би він при людях лишив тестамент, як то раніше було. Кому він лишає тото майно. Поле своє — все. Але він був дуже слабий, уже при смерти, вже не міг говорити. Тільки ще говорив:</p>
	<p>— Жерла…Жерла…</p>
	<p>А вона говорить до людей:</p>
	<p>— Слухайте, люде, що він говорить, би-сьте на суді щось не крутили. Чуєте, він мені відказує все геть, і жорна.</p>
	<p>Та як прийшли на суд, свідки посвідчили, що він їй усе відказав, не забув і про жорна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>94 (1756). Про скупого чоловіка. СУС —. 2 квітня 1988 р. Чичерський Олександр Павлович (1910). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Про скупого чоловіка <br><span class="article__headerDescription">Українська народна казка Кіровоградщини</span></h1>
	<p>Жили собі чоловік та жінка. Чи довго жили, чи ні, того ніхто не відав. Але одно було відомо, що чоловік той був дуже скупий. А через те життя в їх було, як у собаки на перелазі. Бо ж чоловік щитав усе на світі у господі, навіть скіки хліба за місяць з’їдять. Ото наробиться бідна жінка за цілий день, бо ж не про їх сім’ю сказано, що жінка чоловікові подруга, а не прислуга, зайде до хати поночі. А чоловікові все те байдуже, що вона вже як з хреста знята, аби робота робилася. Та й давай він говорити-приговарювати:</p>
	<p>— Де працюють — мають густо, де гайнують, то там пусто.</p>
	<p>А сам робить з порося карася та й годі. А все тільки з жінки питає, та ще й дорікає, щоб нічого зайвого не придбала, лишнього півня не зарізала, лишню копійчину не потратила.</p>
	<p>От одного суботнього ранку, точніше сказать удосвіта, замісила господиня хліб, поставила в тепленьке містечко опару. Потім вимісила гарненько, розділила на шість хлібинок, положила у хорми, змазавши їх перед цим гарненько улією, щоб було не пристав до тої хорми. Аж глядь: лишився маленький шматочок тіста, от вона й вирішила зробити невеличкий плескачик. Так і вчинила та й поставила до печі хліб.</p>
	<p>Поки одвернулася, а чоловік вже тут як тут, та й давай рахувати хлібець. «З чорної кішки білої не зробиш», — тільки й подумала жінка, бо ж давно змирилася зі скупістю чоловіка. Ото спікся хліб, хазяйка поставила його на стіл, замотала в кухвайку, щоб захолов, а сама пішла борщ готувати, бо ж голод — не тітка.</p>
	<p>Але не встигла й овочі зготувати, коли бачить через вікно, що йде якийсь старець. І хоч наказував чоловік не одкривать дверей, коли не знаєш кому, та все ж зжалилась жінка, відкрила двері, та й дала вбогому того плескачика до торби.</p>
	<p>Аж тут де не візьмись чоловік повернувся до хати, подивився на стіл, побачив, шо не хватає хлібинки та й каже:</p>
	<p>— Жінко, а скіки ти хліба спекла?</p>
	<p>— Та шестеро хлібинок, чи ти не бачив чи що?</p>
	<p>— Та в тім то й річ, що бачив, — продовжував свою пісню чоловік.</p>
	<p>— Та шість, я ж не дурна, сама ж виробляла, — не зупинялась жінка, бо ж знала, що як дізнається чоловік, то клопоту не обберешся.</p>
	<p>Чоловік розсердився, надувся, як сич на мороз, як тісто в кориті, та й вирішив до хитрощів удатися, бо ж здаватися не хотів. Та й жінка в нього була твердолоба, ото була гарна парочка — Максим та Одарочка. Отож, гріх таке казати, але нічого робити. Склав чоловік руки, ліг на лаву та й вмирає, говорячи до жінки, що як не признається, то він візьме та й помре. Нічого робити, почала жінка зі слізьми вмовляти, щоб не покидав її. А він не відступав, лежав та й годі.</p>
	<p>Вже й люди почали сходиця до небіжчика. Жінка тіки нахилиця плакать, а він давай шептать:</p>
	<p>— Признавайся!</p>
	<p>Вже й батюшка іде, править готуєця. А чоловік до жінки:</p>
	<p>— Признавайся, бо вже на кладовище несуть.</p>
	<p>Ото понесли, а він втретє шепче:</p>
	<p>— Жінко, признавайся, бо закопають.</p>
	<p>І тут серце бідної не видержало досади, хоч і боялася чоловіка, та все ж не хотіла йому лихої смерті та як скрикне:</p>
	<p>— Шість, чоловіче, шість, а сьомий — плескачик!</p>
	<p>А до людей ще сильніше закричала:</p>
	<p>— Ой не несіть до тину, бо як схватить хворостину, то всіх людей розжене!</p>
	<p>Та й справді, як скочив чоловік та за лозину, та за жінкою. От така була сім’я.</p>
	<p>Вам казка, а мені бубликів в’язка. А що далі було, то самі придумайте, тільки живуть вони ще й досі та й хліб жують.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>69 (7950). Про скупого чоловіка. СУС 1365J*. Записали учні Йосипівської ЗОШ 2010 року. Коваленко Ганна Іванівна (1927). Кіровоградська область, Новомиргородський район, Йосипівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
		<li><a href="/Фольклор Бойківщини/">Фольклор Бойківщини</a></li>
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
