<!--#include virtual="/-/inc/general__page_start.inc" -->
<title>Калинова долина ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Калинова долина» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Калинова долина.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Калинова долина <br><span class="article__headerDescription">Українська народна казка Кіровоградщини</span></h1>
	<p>Жили собі дід та баба. Була у них дочка. Прийшов час і баба вмерла. Дід оженився на бравій справній молодиці. У неї була своя дочка — ледача і неслухняна. Дуже завидувала вона дідовій дочці, бо та була красива й роботяща.</p>
	<p>Якось говорить бабина дочка дідовій:</p>
	<p>— Гайда в ліс по ягоди!</p>
	<p>Согласилася дідова дочка. Взяли вони корзинки та й пішли. Бабина дочка більше в рота собі ягоди кладе, а дідова все до корзинки збирає.</p>
	<p>Кинулись іти додому. То бабина дочка як глянула, що у сестри корзинка повна, а її порожня, то й зависть узяла. Взяла вона ножа і встромила у серце дідовій дочці. А щоб ніхто не взнав, закопала її.</p>
	<p>Прийшла додому та й жаліється, що заблудилась дідова дочка у лісі. Шукали її, шукали та й не знайшли.</p>
	<p>А на тій поляні, де була захована дідова дочка, виросла калина. Якось їхав лісом молодий козак і побачив гарний кущ. Він одрізав гілку і зробив сопілку. І вона заспівала йому про страшний гріх, який случився на тому місці.</p>
	<p>Чоловік заїхав у село, зайшов у першу хату, а це була якраз хата діда й баби. Він заграв на сопілці і хазяїни почули голос дідової дочки. Вона плакала і розказувала, що їй поробила названа сестра.</p>
	<p>Дід вигнав молодицю з дочкою з своєї хати назавжди. А на тім місці, де росла калина, утворилася Калинова долина.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>86 (7966). Калинова долина. СУС 780. Записав Салій Володимир 2010 року. Стрельцова Марія Семенівна (1946). Кіровоградська область, Знам’янський район, Суботці</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
