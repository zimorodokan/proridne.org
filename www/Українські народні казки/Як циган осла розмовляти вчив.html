<!--#include virtual="/-/inc/general__page_start.inc" -->
<title>Як циган осла розмовляти вчив ☼ Українська народна казка ☼ Народна творчість</title>
<meta name="Description" content="Українська народна казка Буковини «Як циган осла розмовляти вчив» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як циган осла розмовляти вчив.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як циган осла розмовляти вчив <br><span class="article__headerDescription">Українська народна казка Буковини</span></h1>
	<p>Цигана засудили до страти через повішення. А він почав проситися:</p>
	<p>— Пане, не вішайте мене, то я навчу вашого осла людської мови.</p>
	<p>— А скільки ж тобі на це часу треба? — питає пан.</p>
	<p>— Три роки.</p>
	<p>— Добре, — погодився той.</p>
	<p>Дає пан циганови осла, і той повів скотину додому. Іде циган з ослом, а люди питають його:</p>
	<p>— Нащо ти, дурню, на таке погодився? Хіба ти зможеш навчити осла говорити?</p>
	<p>А циган їм відповідає:</p>
	<p>— Якби я цего не придумав, то б уже висів. А три роки — то строк немалий. За цей час або пан умре, або осел пропаде.</p>
	<p>Привів він осла додому і тихенько знищив його. А пан весь час видає на осла фураж. Через два роки завітав пан до цигана.</p>
	<p>— Ну як, не говорить ще мій осел?</p>
	<p>— Уже почав вимовляти деякі слова. Але зараз я не можу вас до него пустити, бо це пошкодить його науці.</p>
	<p>Пан погодився і поїхав собі.</p>
	<p>Проходить ще один рік. Прибігає циган до пана, падає на коліна і говорить:</p>
	<p>— Простіть, паночку. Учечері ми ще говорили з ослом. Він так розпитувався мене про вас. А рано я прокинувся, дивлюся — а осел здох.</p>
	<p>— То поховай його, — сказав пан.</p>
	<p>На тому й скінчилося. І зостався циган живий, бо три роки — строк немалий.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вашківці, Сокирянського району, Чернівецької області 29 червня 1979 року Михайлюк Петро Дмитрович (1934)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
	</ul>
</footer>
<!--#include virtual="/-/inc/general__page_end.inc" -->
