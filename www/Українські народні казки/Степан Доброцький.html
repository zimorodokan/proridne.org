<!--#include virtual="/-/inc/general__page_start.inc" -->
<title>Степан Доброцький ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Степан Доброцький» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Степан Доброцький.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Степан Доброцький <br><span class="article__headerDescription">Українська народна казка Закарпаття</span></h1>
	<p>Іде від початку казочка про Степана Доброцького. Той Степан займався таким ділом: як де потятко яке згинуло чи жаба, він узяв то, обварив та й склав з того скелет. І складав собі то вшитко в колибі. То обварить, м’ясо оббере, а кісточки складає. І готовив він себе на лікаря. І помагав йому в тому священик. І всюди Степан їздив і займав у цій справі перше місце.</p>
	<p>Раз був такий випадок, що знайшли у воді безрідного мертвого чоловіка. Степан зібрав хлопців і каже:</p>
	<p>— Хлопці, розбирайте то.</p>
	<p>Всі хлопці, панські сини, відмовилися. А він узяв маску, взяв рукавиці і розібрав, і склав скелет чоловіка.</p>
	<p>І вчився він, і став лікарем великим. І він пішов у Францію, пішов у Німеччину, пішов у Америку — всюди займав перше місце. І він оженився, взяв дівочку, котра варила їсти панам великим, і в них народилася дівочка, назвали її Таня. Похрестили її, і він ліг спати, і сниться йому сон, що хтось говорить йому: «Із-за сії дівочки ти будеш мати і смуток, і радість.»</p>
	<p>А що ж далі? Дівочка росте, і такий момент підійшов, що мусіло то виконатися, мав йому бути смуток. Лишила його жіночка. Дівочка вже виросла велика, а жіночка лишила його. Дівочку дали вчитися в інститут, мати її варила їсти людям, що на курорті відпочивали, а він остався самий, і працював він у лікарні, і так працював, що за тим весь народ стояв.</p>
	<p>А там у нього проходили практику хлопці, і він їх учив. Як його лишила жінка, він раз пішов та з горя напився. Та впав у шанець. А тоти хлопці, тоти панські синки, сфотографували його, як він спить у шанци, і виставили той знімок на лікарні, і підписали: «Степан Доброцький».</p>
	<p>Він як то увидів, йому недобре зробилося. А там був хлопець, котрий у нього проходив практику й вже вивчився на лікаря. Степан Доброцький сказав йому:</p>
	<p>— Ти будеш на моє місце хірург.</p>
	<p>Забрав собі Степан інструмент і не каже, що є. Він хоче йти геть, а той буде завідовати лікарнею, і пішов Степан. І пішов, і пішов. Нема Степана Доброцького. Звідає народ:</p>
	<p>— Де ся дів?</p>
	<p>А він пішов у єден город і прийшов до чоловіка, котрий мав третину города. І каже:</p>
	<p>— Давайте ми їсти, я вам буду робити. Буду слугою у вас.</p>
	<p>— А як ваша фамілія?</p>
	<p>— Гайдамах.</p>
	<p>— Не на своє ім’я пішов.</p>
	<p>І робить він у того пана. Робить, що треба. Раз сидять вони з паном. А в пана хлопець каліка. Дітвак панів.</p>
	<p>— Ану, — каже, — дай, синку, то коліно, най я подивлюся. Подивився, подивився та й питає:</p>
	<p>— Ви би хотіли, щоби ваш хлопець не каліка був? А пан каже:</p>
	<p>— Я тілько грошей уже дав, і ніхто не може нич зробити. Пішов Степан Доброцький, взяв свої інструменти, напаровав дощечки. Повів він хлопця до другої кімнати й замкнувся з ним. Підпоїв чимось хлопця, і хлопець заснув. Взяв він собі на рот пов’язку, поклав хлопця, взяв свої інструменти. І порубав хлопцеви коліно. Хлопець пищав, а він порубав, наклав лещата й зав’язав. І хлопець заснув, а нога простерта в лещатах.</p>
	<p>Раненько встав Степан і малий пробудився. Степан дав йому випити ліки.</p>
	<p>— Ану кивай пальцями ноги. Одним. Ану другим. Ану третім. Ану четвертим і п’ятим.</p>
	<p>Кожен палець робить добре. Бо то хірург, то не пустота. Як хлопець уже мало поправився, дали йому в руки паличку та він уже помалу ходить. А Гайдамах не бриється нич, уже геть заріс.</p>
	<p>— Хто робив операцію? — звідають.</p>
	<p>— Гайдамах.</p>
	<p>А Гайдамах уже так заріс, що ніхто його не пізнає. Ніхто. Раз іде він за цигарками в магазин, а там така дівочка, як його Таня.</p>
	<p>— Дівочко, відки ти?</p>
	<p>— Відти й відти.</p>
	<p>— Фамілія?</p>
	<p>— Доброцька.</p>
	<p>«Ти туй», — подумав він, але не признається, що він її отець. А хлопець, син дідича, причепився до неї. Дуже хотів її той хлопець. А Степан Доброцький каже:</p>
	<p>— Вона за тебе не піде. А вона:</p>
	<p>— Тото такий великий пан.</p>
	<p>А барона син полюбив її дуже. Прийшов за нею з кочією.</p>
	<p>— Сідайте, їдеме до мамки. Хоче показати, яка тото дівочка.</p>
	<p>А був ще другий хлопець, який давно її любив і хотів з нею женитися. Він не хотів, щоб Таня їхала до барона. Він зробив з себе опудало і, як вони їхали, напудив коні. Кочія перевернулася, і Таня дуже побилася. Та й панський син побився. Його зразу вхопили й повезли в лікарню. І Таню привезли. Прийшли лікарі, подивилися на неї:</p>
	<p>— А, не буде жити.</p>
	<p>А Степана Доброцького не було дома. Він відкись прибіг.</p>
	<p>— Що є?</p>
	<p>— Так і так. Дівочка Таня...</p>
	<p>Він раз-два дав телеграму в ту лікарню, де він робив, тому хлопцеви, що його замісти, що завідував лікарнею. Той раз-два прилетів і все, що треба, з собою привіз. Взяли її на операцію й проперували. А тоти казали, що не буде жити. І він її не лишав.</p>
	<p>А то ніхто не знає, що то його донька. Вона й сама не знає, що то няньо. Та й помалу вона поправлялася. А він ліковав її та гадковав з нею.</p>
	<p>Раз приходить ід’лікарні граф, хоче знати, як вона. І звідає:</p>
	<p>— Хто робив операцію?</p>
	<p>— Гайдамах.</p>
	<p>І повезли Гайдамаха й Таню до пана додому. І купив пан для Гайдамаха інструмент і всі ліки, і дав гроші на цілу лікарню. І відкрив він свою лікарню, і він приймає хворих.</p>
	<p>Та й через пару днів привозять до його лікарні і його жону. Коні побили її в того графа, де вона їсти варила. Но й що. Він узяв зразу її під операцію й зробив усе, як треба, і вона там лежала в них, та й там і донька була, і приїхав той другий граф подарунок Гайдамахови дати. Все вже підготовлене, треба за Гайдамахом іти. А в Гайдамаха прийом хворих. Каже він:</p>
	<p>— Зараз приїдеме.</p>
	<p>І як кінчив прийом, раз-два до перукарні, обстригся файно, побрився, помився, убрався та заходить на ту гостину:</p>
	<p>— Добрий день!</p>
	<p>Жона відповіла на привітання й спитала:</p>
	<p>— Що, радієме?</p>
	<p>— Так, була сумність, а тепер радість.</p>
	<p>Та й жона вернулася до нього, а донька віддалася за панського сина. І працював він у лікарні, і було в них прекрасне та веселе життя.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 31 липня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
