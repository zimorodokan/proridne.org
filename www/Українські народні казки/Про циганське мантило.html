<!--#include virtual="/-/inc/general__page_start.inc" -->
<title>Про циганське мантило ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Про циганське мантило» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про циганське мантило.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про циганське мантило <br><span class="article__headerDescription">Українська народна казка Чернігівщини</span></h1>
	<p>Жив де не жив циган. Нічого він не хотів робити, лиш людей обдурював. Якось каже синові:</p>
	<p>—Ходімо, може, знайдемо якогось дурня.</p>
	<p>— Ходімо, тату.</p>
	<p>Вийшли за село і зустріли пана, той кудись їхав разом з старим батьком. Бричка зупинилася.</p>
	<p>— Як поживаєш, цигане?</p>
	<p>— Добре, паночку.</p>
	<p>— З чого живеш?</p>
	<p>— Та з мантила, паночку.</p>
	<p>— З якого мантила? Ану, покажи нам своє мантило.</p>
	<p>— Нема, паночку.</p>
	<p>— А де воно?</p>
	<p>— Удома лишив.</p>
	<p>— А далеко живеш?</p>
	<p>— Та не дуже — двадцять четверта хата, як іти понад берегом від Савчиного Василя.</p>
	<p>— То побіжи швидко і принеси мантило.</p>
	<p>— А ви не дали б, паночку, одного коня? Тоді мій син принесе мантило одним скоком.</p>
	<p>Пан, довго не думаючи, каже:</p>
	<p>— Випрягай коня, але щоб твій син вернувся раз-два, бо нам треба їхати.</p>
	<p>Циганчук сів на коня і поскакав, куди очі бачили. Довго його не було, пан почав сердитися. Тоді циган ударив себе по чолі:</p>
	<p>— Ой, який же я дурень!</p>
	<p>— Чому? — здивувався пан.</p>
	<p>— Та я ж забув сказати синові, де мантило стоїть!</p>
	<p>— То що будемо робити?</p>
	<p>— Дайте другого коня. Я наздожену його і скажу, де мантило стоїть.</p>
	<p>— Гаразд, тільки швидко, бо час іде.</p>
	<p>Циган сів на другого коня і полетів, як вітер.</p>
	<p>— Запрягайтесь, паночку, самі! — крикнув. — А батько хай штовхає бричку!</p>
	<p>Так пани залишилися посеред дороги.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>17 (4332). Про циганське мантило. СУС 1542 ІІ. Записано 2008 року. Силенко Анастасія Михайлівна (1943). Чернігівська область, Городнянський район, Автуничі</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
