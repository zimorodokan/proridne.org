<!--#include virtual="/-/inc/general__page_start.inc" -->
<title>Вовк і кобила ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Вовк і кобила» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк і кобила.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк і кобила <br><span class="article__headerDescription">Українська народна казка про тварин</span></h1>
	<p>Жив-був вовк. Старий він став і слабий. А їсти ж треба!.. Пішов він їжу шукати. Блукав собі, блукав та й стрів лисичку.</p>
	<p>— Лисичко, лисичко, я тебе з’їм.</p>
	<p>— Не їж мене, вовчику-братику, я тобі пісеньку заспіваю, таночок станцюю.</p>
	<p>Почала вона співати медовим голосочком, пританцьовувати ніжками. Дивився старий і заснув. Прокинувся, а лисички-сестрички й духу не чути. «І нащо мені така самодіяльність?» — подумав сіренький і поплентався далі.</p>
	<p>Бачить — на поляні кобила пасеться. Зібрав останні сили старий розбійник і каже люто:</p>
	<p>— Я тебе з’їм, кобило!</p>
	<p>А та перелякалася, трясеться вся й відповідає:</p>
	<p>— Я не проти, вовчок-сірячок, але не можна мене їсти.</p>
	<p>— Чому? — зацікавився сірячок.</p>
	<p>— Ось на, почитай, — сказала кобила і підняла ногу. Підійшов вовк, глянув зацікавлено, а кобила йому копитом як дасть — так і посипались іскри з очей. Довгенько не міг прийти в себе старий. А як очуняв, подумав: «Ото дурний! Неграмотний, а поліз читати!..»</p>

	<figure class="illustration">
		<img class="illustration__image" loading="lazy" decoding="async" src="/-/i/Вовк і кобила — 01.png" alt="ВОВК І КОБИЛА — Українська Народна Казка Про Тварин" title="ВОВК І КОБИЛА — Українська Народна Казка Про Тварин">
		<figcaption class="illustration__caption">ВОВК І КОБИЛА — Українська Народна Казка Про Тварин</figcaption>
	</figure>

	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Вовк і кобила. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 122. Зап. Л. Г. Щербань в 1967 р. у с. Успенівка Гуляйпільського р-ну Запорізької обл. від У. Я. Самухи (60 р. ). Відділ рукописів Інституту мистецтвознавства, фольклору та етнографії ім. М. Т. Рильського АН УРСР., ф. 14-7, од. зб. 101, арк. 33—35.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>
			<p>Художник ілюстрацій К. Шалварова</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
