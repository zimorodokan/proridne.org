<!--#include virtual="/-/inc/general__page_start.inc" -->
<title>Кмітливий півень ☼ Українська народна казка ☼ Народна творчість</title>
<meta name="Description" content="Українська народна казка Поділля «Кмітливий півень» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кмітливий півень.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кмітливий півень <br><span class="article__headerDescription">Українська народна казка Поділля</span></h1>
	<p>Один чоловік дуже любив випити. Ховали від нього горілку куди, тільки можна і не можна: і під штандари, і в запічок, в засіку для зерна і навіть корові в ясла. Все одно знаходив.</p>
	<p>Вирішила жінка заховати бутель горілки в кінці городу, так щоб він не бачив і не знав, то зробила це вранці на світанку. Викопала ямку, поклала закручений бутель горизонтально і засипала землею. А оскільки бутель лежав у засіку для зерна, то до нього приліпилося кілька зерен. Ходив поблизу півень, побачив, що земля свіжа і давай лапами розгрібати, а тут ще й кілька зерен знайшов, то почав скликати курочок на поживу. Кури як накинулись на це місце, передерли все і видерли бутель зі схованою горілкою.</p>
	<p>А чоловік саме в цей час косив сіно поблизу на луці. Думає, що це там ті кури знайшли, що так позбігались і деруться? Коли приходить, дивиться, а там бутель з прозорою рідиною. Догадався чоловік, що це від нього дружина сховала та й вирішив її провчити і обхитрити. Ходить собі щовечора до того заповідного місця і потроху попиває, але так, щоб не помітно було, що п’яний. Пив, поки всю не вицідив.</p>
	<p>Тоді взяв, відкрутив наполовину корка і поклав назад, ще й місце водою зволожив, буцімто горілка сама витекла. Врешті засипав добре ґрунтом, ще втрамбував злегка.</p>
	<p>Коли ж жінці треба було на Зелену неділю накрити стіл, бо гості будуть, вона вирішила відкопати горілку. Розгорнула землю, а там порожній бутель, ще й злегка відкручений, і ґрунт навколо мокрий.</p>
	<p>— Ну й ґава! Не закрутила добре! Оце так! — в розпачі викрикувала жінка, картаючи себе за свою неакуратність. — Прийдеться йти позичати!</p>
	<p>А чоловік собі тільки злегка посміюється і все підгодовує півня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>124 (6525). Кмітливий півень. СУС —. Записала Мельник Валентина 1995 року. Чорний Андрій Васильович (1921). Вінницька область, Калинівський район, Глинськ</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
