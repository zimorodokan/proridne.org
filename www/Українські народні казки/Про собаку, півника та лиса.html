<!--#include virtual="/-/inc/general__page_start.inc" -->
<title>Про собаку, півника та лиса ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про собаку, півника та лиса» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про собаку, півника та лиса.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про собаку, півника та лиса <br><span class="article__headerDescription">Українська народна казка Кіровоградщини</span></h1>
	<p>Жили колись дідусь з бабусею, були вони дуже бідні. Ніякої худоби в них не було, лиш півник і собака. Та й цих двох не могли прогодувати. Якось зголоднів собака так, що не міг уже терпіти, і каже півникові:</p>
	<p>— Тут нам жити важко. Дід з бабою плачуть, бо й самі не прогодуються, а ще мають нас годувати. Може, підемо до лісу і знайдемо щось попоїсти?</p>
	<p>— Ходімо, — відповідає півник, — гірше не буде.</p>
	<p>І пішли вони світ за очі. Спочатку за ворота, потім по дорозі, потім по стежці, а потім у темний ліс. Стало вже вечоріти, час заночувати. Знайшли вони велике дупласте дерево. Півник умостився на гілочці, а собака ліг у дуплі.</p>
	<p>Ще вдосвіта півник заспівав:</p>
	<p>— Кукуріку!</p>
	<p>Бо так він звик робити у селі. На жаль, почув цей голос лис. Захотілося йому поласувати курячим м’ясом. Підійшов він до півника, бачить, високо сидить той, не дістати. Вирішив лис удатися до хитрощів. Почав півника вихваляти:</p>
	<p>— Який красень! Такого птаха в лісі більше нема. Пір’ячко, як райдуга, гребінь, як суничка, а голос такий ніжний! Злети ж до мене!</p>
	<p>— Для чого? — питає півник.</p>
	<p>— У мене сьогодні свято, будеш найпершим гостем. Я тебе на найкраще місце посаджу, пшоном і горошком пригощу.</p>
	<p>— То в тебе є що попоїсти? — запитує півник.</p>
	<p>— Авжеж, — ковтає слинку лис.</p>
	<p>— То я згоден, — каже півник, — але мені самому якось ніякого гостювали. Можна, зі мною прийде ще мій товариш?</p>
	<p>«Оце так щастя, — гадає лис, — замість одного півня буде двійко, вистачить і на обід, і на вечерю».</p>
	<p>— А де ж твій товариш? — питає лис нетерпляче. — Я і його запрошую.</p>
	<p>— Подивись, він там у дуплі спить.</p>
	<p>Лис кинувся до дупла, а собака його як ухопить за шию. Зловив та з’їв. Ось і була в друзів гарна вечеря.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>191 (8087). Про собаку, півника та лиса. СУС —. Записав Коломієць Євген 2010 року. Фаюк Авдінія Парфентівна (1950). Кіровоградська область, Ульянівський район, Кам’яна Криниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
