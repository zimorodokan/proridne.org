<!--#include virtual="/-/inc/general__page_start.inc" -->
<title>Срібний ґудзик ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Срібний ґудзик» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Срібний ґудзик.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Срібний ґудзик <br><span class="article__headerDescription">Українська народна казка Чернігівщини</span></h1>
	<p>Жила в одному селі красива дівчина, добра, роботяща. Мала вона багато прихильників. Слава про неї йшла по всій землі, а дівчина все не спішила вибирати собі жениха. Побачив її якось Змій Горинич, закохався та й забрав до себе в жони. Стала вона жити в Змія та не любила його, горювала за домом, рідною землею, ніщо її не радувало.</p>
	<p>— Чого ти така зажурена? — все питає Змій.</p>
	<p>— Як же мені не сумувати? Давно я не бачила ні батька, ні матері, ні братів, ні сестер. Пустив би ти мене повідати рідних, походити по чистому полі.</p>
	<p>— Ні, не пущу, бо ти вже не вернешся.</p>
	<p>Стала дівчина просити, слізно обіцяти, що вернеться. Хвалила його, казала, що ніхто не може його подолати. Загордився Змій та й почав хвастатися:</p>
	<p>— Ніщо мені не страшне, тільки ґудзик срібний, тричі в церкві посвячений. Та про це ніхто не знає. Ну, добре, сходи, провідай рідних.</p>
	<p>Побігла дівчина до рідних і розказала, як Змія позбутися. Посвятили вони ґудзик срібний тричі в церкві.</p>
	<p>Прийшла дівчина до Змія з ґудзиком, а той від злості так широко відкрив рот, що глитнув його і лопнув.</p>
	<p>Вернулася красуня в рідне село, а там і жених їй знайшовся. Поженилися вони, діток виростили. А про змія лише казки розказували.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>81 (4535). Срібний ґудзик. СУС 3021. Записала Гаєвська Світлана Анатоліївна 2008 року. Салиган Віра Михайлівна (1945). Чернігівська область, Новгород-Сіверський район, Печенюги</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
