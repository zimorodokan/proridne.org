<!--#include virtual="/-/inc/general__page_start.inc" -->
<title>Про Івана-царевича і Кощія Безсмертного ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Про Івана-царевича і Кощія Безсмертного» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івана-царевича і Кощія Безсмертного.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івана-царевича і Кощія Безсмертного <br><span class="article__headerDescription">Українська народна казка Полтавщини</span></h1>
	<p>Жив собі цар з царицею, і був у них один син Іван-царевич. От коли він виріс, надумав знайти собі гарну дівчину.</p>
	<p>Попрощався з батьком і матір’ю, сів на коня і поїхав. Їхав, їхав та й приїхав у далеку сторону, до чужого міста. Бачить, що ведуть чоловіка, у кайдани закутого, і дуже б’ють. Під’їхав Іван-царевич і питає:</p>
	<p>— Що це за чоловік, куди ви його ведете і за що б’ють?</p>
	<p>А люди відповідають:</p>
	<p>— Такий у нас закон. Хто не сплатив податку, того дуже б’ють і кидають у в’язницю.</p>
	<p>— А скільки треба платить?</p>
	<p>— Десять тисяч рублів.</p>
	<p>Івану-царевичу стало жаль того чоловіка. От він витяг гроші, заплатив і поїхав далі. А той чоловік біжить за ним та й гукає:</p>
	<p>— Іване-царевичу, візьми мене з собою, я тобі в пригоді стану.</p>
	<p>— А як тебе звуть?</p>
	<p>— Булат-молодець.</p>
	<p>От Іван-царевич погодився його з собою взяти. Узнав Булат-молодець, що Іван-царевич собі дівчину шукає та й каже:</p>
	<p>— Є тут недалеко дуже красива царівна у високім замку. Замкнула її зла мачуха на сім замків, і ніхто не може врятувати.</p>
	<p>Тут Булат-молодець взяв чарівне зілля, і поїхали вони до високої башти. Замки повідкривали, забрали царівну. Їхали до вечора, зупинилися на ніч. Булат-молодець і каже:</p>
	<p>— Будемо по черзі сторожувати.</p>
	<p>Серед ночі Іван-царевич розбудив Булата-молодця і сказав, що немає царівни. Булат-молодець відповів, що то Кощій Безсмертний її украв.</p>
	<p>Приїхали вони до Кощієвого двору. Тут Булат-молодець сказав Іванові-царевичу, щоб той зняв з руки перстень і віддав служниці. А та вже передасть царівні. Тоді царівна попросила, щоб служниця привела їх. Глянула вона і впізнала Івана-царевича та Булата-молодця. Вони запропонували їй тікати, та вона відповіла, що це небезпечно, бо Кощій їх так не залишить. Тому треба шукати його смерть.</p>
	<p>Сіли вони на коні і поїхали смерті шукати. Доїхали до синього моря, до самого берега. Рибалки перевезли їх на острів. Там вони знайшли яйце, в якому була смерть зміїна. Розбили вони його, от і прийшов кінець Кощію.</p>
	<p>Забрали царівну і поїхали додому. І став Іван-царевич з нею жити щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>51 (4643). Про Івана-Царевича і Кощія Безсмертного. СУС —. Записала Карабаза Аліна 2008 року. Споданейко Олена Дмитрівна (1938). Полтавська область, Лохвицький район, Млини</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
