<!--#include virtual="/-/inc/general__page_start.inc" -->
<title>Про Івасика-Телесика ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Івасика-Телесика» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Івасика-Телесика.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Івасика-Телесика <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Жили-були дід і баба. Всього вони надибали за свій вік і в хату, і в господу. Але нерадісним було їх життя, бо не послав їм Господь дітей.</p>
	<p>От бабуся і каже дідові:</p>
	<p>— Дідусю, як ти ідеш на полювання, мені так сумно, ніщо не скрашує наше життя. Вистругай мені хоч з дерева хлопчика. А я його буду колисати, пісеньки співати. І буде мені про кого піклуватись, немарне проходитимуть мої дні.</p>
	<p>Дід так і зробив: змайстрував бабусі із дерева хлопчика. Бабуся була дуже задоволена. Вона з такою любов’ю і ніжністю упадала біля дерев’яного хлопчика, скільки дарувала йому тепла своєї душі, що дерев’яна лялька перетворилася в гарнісінького хлопчика. Та такого лагідного, доброго. Як дзвіночок лунав його голосок у дворі:</p>
	<p>— Мамо! Тату!</p>
	<p>Назвали хлопчика Івасиком-Телесиком. Росла дитина на радість батькам. Вже з нього добрий помічник.</p>
	<p>— Мамо, пожену я качечок на став!</p>
	<p>А на тому ставі водились нечисті. От вони одного разу і вкрали Івасика-Телесика. Привели його до себе додому, у дрімучий ліс, у хату на курячих ніжках. Хотіли Івасика-Телесика з’їсти, але він перехитрив нечистих і втік з тієї хатки на курячих ніжках. Втік і давай бігти лісом. Біг, біг; стомився, ніжки намуляв, личко подряпав. Бачить: летить зграя гусей. Він їм і гукає:</p>
	<p>— Ой ви гуси-гусенята, візьміть мене на крилята, та й понесіть до батечка.</p>
	<p>Відказують йому гуси:</p>
	<p>— Не візьмемо, у нас крильця стомились, а дорога ще далека.</p>
	<p>Лиш одне гусенятко, саме останнє, поранене, сіло біля Івасика-Телесика.</p>
	<p>— Сідай мені на спину, якось полетимо.</p>
	<p>Жаль стало Івасикові-Телесикові гусенятка, що воно слабеньке, поранене, але вмовило-таки воно сісти до нього на спину. І вони полетіли. Тяжко, але долетіли до хати.</p>
	<p>А там батьки плачуть, журяться. Мати пече пироги:</p>
	<p>— Це тобі пиріг, а це — мені.</p>
	<p>А Івасик-Телесик сидить на даху і гукає:</p>
	<p>— А мені?</p>
	<p>Почули батьки голосок своєї дитини, вибігли надвір і зустрічають Івасика і його рятівника. Завели в хату, накормили, полікували гусенятка, залишили жити в себе, в теплі і добрі.</p>
	<p>І стали вони всі поживати і добра наживати</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>212 (5408). Про Івасика-Телесика. СУС 327F. Записано 2008 року. Шолудько Н. М. Черкаська область, Чорнобаївський район, Скородистик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
