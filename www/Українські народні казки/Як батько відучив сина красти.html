<!--#include virtual="/-/inc/general__page_start.inc" -->
<title>Як батько відучив сина красти ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Як батько відучив сина красти» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як батько відучив сина красти.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як батько відучив сина красти <br><span class="article__headerDescription">Українська народна казка Полтавщини</span></h1>
	<p>Жив собі такий собі роботящий чоловік. І мав він сина Івана. На вроду красень, а до роботи — ледар з ледарів, яких світ не бачив.</p>
	<p>Якось і питає в нього батько:</p>
	<p>— Чи не пора тобі, синку, за якусь справу братись?</p>
	<p>А той стоїть та лише потилицю чухає.</p>
	<p>— Та не знаю, тату, може й пора, тільки за яке ж діло мені братися?</p>
	<p>— Добре, — каже батько, — підемо по світі, глянемо, як інші живуть. Може, щось знайдеться і для тебе таке, що до серця припаде.</p>
	<p>Зібрались і пішли. Ішли вони ішли, ніякої роботи не бачать. Аж гульк, під лісом бик пасеться.</p>
	<p>— Я цього бика заберу! — говорить син.</p>
	<p>— Що ж, — зітхає батько, може, й гріх, але кради, якщо хочеш.</p>
	<p>Зловив Іван бика на налигач та і повів додому. А батько тим часом пішов до сусіднього села провідати свого знайомого.</p>
	<p>Повернувся додому пізно, але того ж вечора зарізали бика і зварили багату вечерю. Син затулив ряднами вікна, щоб ніхто не підгледів, а потім сіли вечеряти.</p>
	<p>— Почекай, — каже батько, — давай спочатку поміряємо свої шиї: чия товща. А потім побачимо, хто з нас погладшає після вечері.</p>
	<p>Поміряли шиї, взялися за їжу. Батько їсть повагом, ніби в гостях, а син поспішає, немов на пожежу. Загавкає собака, син мерщій ховає все до припічка. І вночі не спав, усе йому здавалося, що господар бика з’явиться.</p>
	<p>Майже місяць їли бика. Повеселішав парубок.</p>
	<p>— Ну що ж сину, — каже батько, — давай тепер поміряємо наші шиї.</p>
	<p>Поміряли. У батька на два пальці шия товща стала, а в Івана навпаки — ще тоншою стала.</p>
	<p>— Це тому, сину, що ти крадене їв, — говорить батько.</p>
	<p>— А ви хіба, батьку, куповане їли? — дивується син.</p>
	<p>— Еге, я їв своє, тому і погладшав, — примружив очі батько, —пам’ятаєш, я в село заходив? Це тоді я хазяїну гроші за вола відносив.</p>
	<p>Син аж рота розкрив від здивування.</p>
	<p>— Ну, синку, пішли ще роботу шукати, може, ще щось украдеш?</p>
	<p>— Ні, хай йому грець! — вигукнув син. — Більше ніколи не буду красти. Я разом з вами піду землю волами орати та хліб сіяти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>38 (4894). Як батько відучив сина красти. СУС — 982С*. Записала Гурджій Н. Д. 2008 року. Козаченко Ганна Іванівна (1929). Полтавська область, Полтавський район, Тростянець</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
