<!--#include virtual="/-/inc/general__page_start.inc" -->
<title>Царські завдання ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Царські завдання» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Царські завдання.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Царські завдання <br><span class="article__headerDescription">Українська народна казка Закарпаття</span></h1>
	<p>Був єден цар, і він мав трьох синів. І ще собі дівчинку взяв за годованку. Повиростали сини й захотіли женитися. Хотіли вони всі триє тоту годованку за жону взяти. Їх отець і сказав так:</p>
	<p>— Я трьом хлопам не дам єдну дівчину за жону. Мусите собі вигравати. Котрий мені принесе щось найдорожче, того буде вона жона.</p>
	<p>Хлопці договорилися піти по світі. Може, найдуть щось інтересне. Узяли собі гроші та пустилися в путь. Ідуть собі, йдуть і приходять туди, де дорога на три путі розходилася. І стали вони та й говорять. Найстарший каже:</p>
	<p>— Як будеме, браття, ходити разом, то не купиме нич. Ти йди єдною дорогою, я другою, а той третьою. Розійтися нам треба.</p>
	<p>Найстарший попав у село, в тім селі був базар. Походив він по тім базарі, походив і найшов такого коника дерев’яного, зробленого. Звідається він того, що продає:</p>
	<p>— Що той кінь за вартність має?</p>
	<p>— То такий, — каже, — кінь, що де задумаєш, там на нім і підеш. І за того коня три стовки.</p>
	<p>Купив він того коня та собі думає: «Треба би сісти на того коня й провірити». Та й сів на того коня, хоче обійти на нім базар. Лем то подумав, уже базар обійшов.</p>
	<p>Середущий брат тоже попав на базар. Ходить він по базарі, а там єден чоловік тримає кусок желізної трубки. Царський син прийшов і звідає, що то за труба.</p>
	<p>— То, — говорить, — така труба, що де хочеш, там все увидиш. І та труба три стовки коштує.</p>
	<p>Заплатив він і купив ту трубу.</p>
	<p>А наймолодший брат тоже попав на базар. І там побачив чоловіка, що тримав яблуко в руці, дуже парадне яблуко. Звідається царський син, яку вартість має то яблуко. Продавець йому говорить: то таке яблуко, що попахаєш його й оздоровишся. Хоч би вмирав, оздоровишся від нього, як попахаєш.</p>
	<p>Прийшов час, хлопці забираються іти домів. Ідуть вони, зійшлися на ту єдну путь, і всі триє збилися докупи. Найстарший звідається:</p>
	<p>— Но й що хто купив? Середущий говорить:</p>
	<p>— Я купив трубку. Що де схочу, там увижу. Наймолодший говорить:</p>
	<p>— Я купив яблуко. Таке, що хоч би який хворий був, то від того яблука виздоровив би.</p>
	<p>А найстарший говорить:</p>
	<p>— Ану йди попризирайся, що наша годованка дома робить.</p>
	<p>Він попризирався в ту трубку, а годованка дуже хвора. Цар зібрав, де які дохтори були, і ті повідали, що вона довше не буде жити, хіба єдну годину.</p>
	<p>Старший брат говорить:</p>
	<p>— У мене є коник, такий, що буде там скорше, як за годину. Сіли вони всі триє на того коня та полетіли. І прилетіли в той двір.</p>
	<p>Наймолодший скоро всунувся помежи дохтори з тим яблуком. А годованка вже конала, послідній віддих тягла до себе. Він добіг і то яблуко подав їй під ніс. Вона потягла до себе з його пару та зразу встала. І як вона виздоровіла, всі люди забралися додому. Хлопці зійшлися д’вітцю та говорять:</p>
	<p>— За котрого годованку даєте? Говорить їй отець:</p>
	<p>— Я ще не знаю, хто що приніс. Найстарший говорить:</p>
	<p>— Я дістав такого коника, що ми встигли д’нашій годованці прибути, коли вона була хвора.</p>
	<p>Середущому отець говорить:</p>
	<p>— А ти що приніс?</p>
	<p>— Таку трубку, що де хочу, там вижу. А наймолодший каже:</p>
	<p>— Я приніс яблуко. Якби не то яблуко, то наша годованка вмерла би.</p>
	<p>Цар говорить:</p>
	<p>— Та нікотрого не буде вона жона. Бо всі триє добре принесли. Ти яблуко купив, ти трубку, а ти коня. Та кеть був не той коник, то дармо було яблуко. А кеть була не трубка, то не виділи б, що вона хвора.</p>
	<p>І говорить цар синам:</p>
	<p>— Мусите йти на остру стрільницю, й котрий далі стрілить, того й буде годованка.</p>
	<p>Пішли, стріляли. Стрілив найстарший. А середущий ще далі стрілив. А молодший стрілив так, що ніхто кулю не найшов. Прийшли тоти вояки, що кулі збирали, та й царьови розказують, як котрий стрілив. Найстарший стрілив далеко, середущий ще далі стрілив, а наймолодший так стрілив, що кулі ніде не найшли.</p>
	<p>Довго сам ходив наймолодший кулю глядати. І прийшла до нього єдна парадна дівка. Та єму говорить:</p>
	<p>— Що ти глядаєш? Він їй оповів:</p>
	<p>— Так і так. Стріляв-им і не можу кулю найти.</p>
	<p>— Твоя куля давно в моїх руках. Він її просить:</p>
	<p>— Дай мені мою кулю. Вона повіла:</p>
	<p>— Я тобі не даю. Ходи зо мною. Увидиш, яке в мене царівство. Будеш зо мною жити.</p>
	<p>Він не хотів, але пішов. Забрався з нею.</p>
	<p>Пішла вона з ним до ями й попровадила його на другий світ. Він прийшов там, попризирався, який там варош. Чудовний варош, дуже парадний. Та й був він там з нею. І стало єму дуже смутно. Єго жінка звідає:</p>
	<p>— Що ти вар такий смутний?</p>
	<p>— Пішов би-м, — каже, — до вітця. Вона єму говорить:</p>
	<p>— Не треба би тобі вар до вітця ходить.</p>
	<p>А отець закликає ворожільників, би йому приповіли, де єго син є. Чи жиє, чи ніт? І єден ся найшов, що повів:</p>
	<p>— Скоро, — каже, — до тя прийде в гості.</p>
	<p>Пустила жона наймолодшого брата до вітця. Прийшов він, отець єму так і зрадувався. Говорить єму:</p>
	<p>— Ой синку, синку, на мене всі держави нападуть війною. А я чув, же ти би міг принести мені таке полотно, жеби я свою країну обгородив довкола.</p>
	<p>Хлопець відгостився та йде собі назад, на своє царівство. І прийшов такий смутний. Йому жінка каже:</p>
	<p>— Но, чоловіче, що мав прийти веселіщий, а ти ще смутніщий прийшов. Не смутися, — говорить, — нич, що треба, то я тобі дам.</p>
	<p>Но та й він став мало веселіщий і попросив, би вона дала йому таке полотно. Вона пішла та йому тото полотно найшла. Та й єму говорить:</p>
	<p>— На неси вітцю свому.</p>
	<p>А отець знов закликав ворожільника. Чи принесе єму полотно син? Ворожільник повів:</p>
	<p>— Уже в путі.</p>
	<p>Прийшов він до вітця, приніс полотно. Отець погостив його, поговорили собі, та й синок забирається до свого дому назад. А отець каже:</p>
	<p>— Нам би треба хоть пару літер молока від лева. Тут дуже погана хвороба явилася, та ми би тим молоком лікувалися.</p>
	<p>І він знов прийшов додому смутний. А жона каже:</p>
	<p>— Я вижу, що тебе не варта до вітця пускати, бо ти все смутніщий. Він говорить:</p>
	<p>— Як би я, жоно, не був смутний, як отець мені загадує від лева молока принести? Та відки я того молока возьму?</p>
	<p>Жінка єму каже:</p>
	<p>— Не журися, я тобі дам, що хочеш. Дала вона єму коня і єму сказала:</p>
	<p>— Бери коня та їдь. І даю тобі вівцю й посудину. Вівцю перетни наполовину та бери її на коня. Там є такий студник. Коло студника лев лежить, тото молоко сторожить. А ти прийдеш на кони й зразу меч єму половину вівці. Та скочиш з коня й скоро другу половину вівці меч. І молоко зачирай, за той час, поки лев з’їсть тоту другу половину вівці. Зачирай, і шиковно на коня, і тікай.</p>
	<p>Він так зробив, зачер того молока та вертається д’жоні. І говорить жона:</p>
	<p>— Но, неси молочко вітцю.</p>
	<p>Поніс він. А на той момент отець знов закликав ворожільника. Чи принесе молока від лева? Ворожільник повів:</p>
	<p>— Принесе. Як принесе, то най тобі приведе ще й Терпаслика.</p>
	<p>А той Терпаслик має три ока, два спереду, а єдно ззаду. Та на шість шуків бороду має. Та має кияк шістьцентнеровий.</p>
	<p>Прийшов він, приніс молоко, отець го погостив мало. І синок збирається іти д’свої жінці. А отець єму говорить:</p>
	<p>— Синку, я чув, що десь далеко в світі є такий чоловік, називається Терпаслик. Чи годен ти привести мені єго сюди, би я поприбирався на нього?</p>
	<p>Та й пішов син д’жоні.</p>
	<p>А ворожільник говорить царьови:</p>
	<p>— Приведе тобі син Терпаслика.</p>
	<p>Син пішов домів, а цар дав бубон по вароші. Аби всі люди, пани й прості, ід’палацови єго прийшли. Пани в палац, а всі бідні коло палацу. На таку й таку годину. Будуть позирати Терпаслика.</p>
	<p>А він прийшов до жони дуже смутний. Жона єму каже:</p>
	<p>— Я тобі кажу, же тобі не варта йти до вітця. Ти все смутніщий та смутніщий приходиш. Що таке отець наказав?</p>
	<p>— Наказав, аби якогось Терпаслика привести. А вна єму говорить:</p>
	<p>— Аби-сь ся не бояв. То дуже великий хлоп. Три ока має: єдно ззаду й два спереду. Чоловік як чоловік, лем сильний дуже. Я йду єго приведу, — говорить вона. — Він не знає, що ти мій ґазда. Він жиє в дванадцятій кімнаті.</p>
	<p>Пішла вона говорити з тим Терпасликом. То брат її був.</p>
	<p>— Я маю ґазду. Він хоче тебе видіти. І єго отець хоче тебе видіти. Та чи підеш?</p>
	<p>— Піду, — говорить він.</p>
	<p>Вона єго відти вивела. А ґазді повіла, жеби шиковно дав му «сервус». І направила вона їх обох.</p>
	<p>— Веди го там, най твій отець попризирається на нього. А ворожільник говорить царьови:</p>
	<p>— Скоро синок буде ту з Терпасликом.</p>
	<p>Ідуть вони, і як уже заходили в варош, цар піднімає фану, аби Терпаслик у варош не йшов. А він прийшов. Як ішов, то люди падали зі страху. Увійшов він у царський дім, і попадало все панство. Зі страху попукали, померли. Він ся звідає шовгура свого:</p>
	<p>— Котрий твій отець?</p>
	<p>— То мій отець.</p>
	<p>А той поклав на царя свою паличку на шість метрів, і то царя наполовину перервало. Говорить Терпаслик:</p>
	<p>— Но, пішли, шовгур, додому. Прийшли вони домів. Жінка звідає:</p>
	<p>— Ну що?</p>
	<p>— То померло все. І отець, і брати померли.</p>
	<p>— То буде все царство твоє. Будеш царювати і ту, і там. Царює він там до днешного дня.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Люта, Великоберезнянського району, Закарпатської області 29 березня 1988 року Гебрян Михайло Андрійович (1923 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
