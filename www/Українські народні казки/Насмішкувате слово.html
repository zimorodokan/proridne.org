<!--#include virtual="/-/inc/general__page_start.inc" -->
<title>Насмішкувате слово ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Насмішкувате слово» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Насмішкувате слово.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Насмішкувате слово <br><span class="article__headerDescription">Українська народна казка Кіровоградщини</span></h1>
	<p>Давно те діялося. Побачив один чоловік у лісі красивого оленя. Довго він любувався його красою. Аж той запримітив чоловіка і зрадів, бо вже давно мав намір запитати когось про свою красу. Олень наблизився до чоловіка, став перед ним в цілій своїй огрядності та й питає:</p>
	<p>— Чи гарний я?</p>
	<p>— Якби не куций, — сказав чоловік.</p>
	<p>Олень задрижав з досади і мовив:</p>
	<p>— Зроби мені сокирою рану межи рогами.</p>
	<p>Та й зігнув голову до чоловіка. Той вагався, але вкінці цокнув сокирою рогатого, а в тій же хвилі бухнула кров.</p>
	<p>— Дякую тобі за послугу, — сказав зранений олень, — за рік прийди на це саме місце, я тобі щось скажу.</p>
	<p>Та й погнав у кущі, лишаючи широкий слід крові за собою.</p>
	<p>В рік жде чоловік на оленя, але вже з рушницею, бо боявся помсти. Незабаром надбіг олень. Поклонився та й каже:</p>
	<p>— Подивися, чи рана від твого топора загоїлася.</p>
	<p>І схилив голову перед чоловіком. Трепечучи, оглянув чоловік зранене місце, та й каже:</p>
	<p>— Загоїлась і лиш маленький шрам лишився.</p>
	<p>— Бачиш, — промовив, зітхаючи олень, — рана від сокири за рік загоїлася, але рана, яку в моїм серці зробило твоє насмішкувате слово, не загоїться ніколи.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>194 (8091). Насмішкувате слово. СУС —, є варіант (книга 8). Записала Мишоловка Ірина 2010 року. Баркар Галина Лук’янівна (1936). Кіровоградська область, Ульянівський район, Лозувата</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
