<!--#include virtual="/-/inc/general__page_start.inc" -->
<title>Про походження долин і пагорбів ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Про походження долин і пагорбів» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про походження долин і пагорбів.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про походження долин і пагорбів <br><span class="article__headerDescription">Українська народна казка Кіровоградщини</span></h1>
	<p>Давно, Бог його знає коли і де, жив на світі богатир. І була в нього сестра. Той богатир щодня їздив на охоту та на війну, а сестра зоставалася дома і варила обідать.</p>
	<p>От сестра візьми та зазнайся з змієм. Богатир, що виїде з дому, то змій і летить до сестри. Він дужий, а проти богатиря і в світі дужчого не було. Задумала сестра звести богатиря зі світу. Раз приїхав брат додому, а сестра підсіла до нього та й питає:</p>
	<p>— Скажи, братику, є хто проти тебе дужчий?</p>
	<p>— Нема, — каже.</p>
	<p>— А якби зв’язати руки дротом?</p>
	<p>— Розірву дріт.</p>
	<p>— Що ж є таке, чого б ти не розірвав?</p>
	<p>— Все прорву, лише шовк — ні. Якби хтось зв’язав товсто, то…</p>
	<p>— Ну добре, брате, спробуєш силу?</p>
	<p>— Добре.</p>
	<p>На другий день дістала вона шовку, а змія сховала під полом. Приїхав богатир.</p>
	<p>— Нумо, брате, пробувать силу, поки голодний.</p>
	<p>— Давай.</p>
	<p>Сів богатир на лаві. А сестра давай його в’язати, обкручувати руки. Мотає та й мотає, намотала уже так товсто, що руками не обніме.</p>
	<p>— Ну, братику, пробуй.</p>
	<p>Смикнув він — не рветься. Сестра тоді:</p>
	<p>— Вилазь, змію, скоріше!</p>
	<p>Тільки змій показав голову, а богатир як напнеться, так той шовк разом з шкірою з рук зліз. Він тоді махнув раз, вдруге, втретє і відрубав змію голови.</p>
	<p>— Отака ти, — каже, — у мене вірна, сестрице?</p>
	<p>Взяв він її за коси, прив’язав дикому коневі за хвоста і пустив. Як поніс той кінь, як поніс! Оце, де вона вдариться головою, там робиться пагорб, а де спиною, там — долина. Оббіг той кінь півсвіту і вернувся. З того часу є долини і пагорби.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>190 (8086). Про походження долин та пагорбів. СУС порівн. 315. Записала Божко Анастасія 2010 року. Кирилюк Ангеліна Павлівна (1944). Кіровоградська область, Ульянівський район, Кам’яна Криниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
