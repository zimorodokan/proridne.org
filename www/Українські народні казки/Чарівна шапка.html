<!--#include virtual="/-/inc/general__page_start.inc" -->
<title>Чарівна шапка ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Чарівна шапка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Чарівна шапка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Чарівна шапка <br><span class="article__headerDescription">Українська народна казка Полтавщини</span></h1>
	<p>Жили собі чоловік і жінка. Чоловік любив випити, погуляти. До того догулявся, що продав останню корову. Плаче жінка, з хати його проганяє. А він їй каже:</p>
	<p>— Не журися жінко. Якось викрутимося. Тільки поможи ти мені.</p>
	<p>— Що тобі помагати ? — сердиться жінка. — Може, пити ?</p>
	<p>— Пити не пити, а під шинок треба буде тобі піти.</p>
	<p>Розказав чоловік, що повинна жінка робити під вікном шинку, а сам пішов до нього.</p>
	<p>— Шинкарю ! Всіх пригощаю ! — каже чоловік.</p>
	<p>— А хто буде платити ? — запитав шинкар.</p>
	<p>— Чарівна шапка. Ти наливай, а я зараз збігаю за шапкою, — каже чоловік.</p>
	<p>Доки шинкар всі поналивав, чоловік прибіг з шапкою. Поклав чоловік одну копійку у шапку, висунув її за вікно і наказав:</p>
	<p>— Шапко, подвой!</p>
	<p>Забрав шапку до шинку, а в ній уже дві копійки. Висунув знову за вікно і наказав:</p>
	<p>— Шапко, подвой!</p>
	<p>Забрав шапку до шинку уже з чотирма копійками. Поклав у шапку десять монет. Висунув за вікно і наказав:</p>
	<p>— Шапко, подвой!</p>
	<p>Шапка подвоїла й ці гроші. Побачив це шинкар і каже:</p>
	<p>— Іване ! Може б, ти продав цю шапку?</p>
	<p>— Та що ти, шинкарю! Немає таких грошей, щоб я продав своє багатство.</p>
	<p>Бачить шинкар, що не згоджується чоловік, і почав поїти Івана, бо з п’яним легше домовитися. Зробився Іван п’яним, співає, танцює.</p>
	<p>— Іване, — каже шинкар. Це марна робота сюди-туди шапку совати. Я тобі зараз дам повну шапку грошей, а шапку ти мені віддай.</p>
	<p>— Добре, — згодився Іван.</p>
	<p>Набрав шинкар повну шапку грошей, дав Івану. Іван висипав гроші в торбинку і при свідках віддав шинкарю чарівну шапку. Шинкар почав зразу перевіряти, чи не обдурив його Іван. Поклав у шапку десять копійок, висунув її за вікно і каже:</p>
	<p>— Шапко, подвой!</p>
	<p>Забрав шапку до шинку, а в ній уже двадцять копійок. Поклав у шапку двадцять монет, а в ній уже сорок. У шинкаря аж руки затряслися. Побіг до скрині, набрав шапку грошей і виставив за вікно:</p>
	<p>— Шапко, подвой!</p>
	<p>Забрав шапку до шинку, а в ній нічого. Побачив це Іван і вигукнув:</p>
	<p>— Що ти наробив?! Шапка розсердилася, що ти такий зажерливий і відібрала твої гроші. Не знаю, чи буде вона тепер ще комусь служити.</p>
	<p>А Іванова жінка з торбою грошей уже була вдома. Через деякий час прийшов з грошима й Іван.</p>
	<p>Тут і казці кінець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>89 (4676). Чарівна шапка. СУС —, низка варіантів вар. 285. Записав Качур Владислав 2008 року. Качур Любов Василівна (1946). Полтавська область, Пирятинський район, Березова Рудка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
