<!--#include virtual="/-/inc/general__page_start.inc" -->
<title>Золоті роги ☼ Українська народна казка ☼ Народна творчість</title>
<meta name="Description" content="Українська народна казка Закарпаття «Золоті роги» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Золоті роги.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Золоті роги <br><span class="article__headerDescription">Українська народна казка Закарпаття</span></h1>
	<p>Був один пан, що мав золоторогого оленя. Він того оленя дуже сокотив. Зійшлися пити й гоститися два великих пани, той, що мав оленя, і другий. Як підгостилися, розказав цей пан тому другому, який у нього слуга вірний, як добре сокотить того оленя, і каже той другий пан:</p>
	<p>— Тоти роги будуть мої.</p>
	<p>Но а як? І заложилися вони на великі гроші.</p>
	<p>А в того другого пана була файна дівочка, і отець дав їй такоє завдання: добути тоти роги й принести додому, як би то не було, а добути.</p>
	<p>Слуга Іван сокотить оленя, а тота дівочка приходить ід’ньому, щоб добути роги. Принесла гроші та хоче ті роги купити:</p>
	<p>— Іванку, сідайме.</p>
	<p>Випили по чарочці доброго напитку, угостила вона Іванка файно:</p>
	<p>— Продай тоти золоті роги.</p>
	<p>А Іван не хоче. Іще по чарочці випили. Вона взяла Іванка на свої коліна, підтягла свою свитку. А Іванко погладив помаленьку білі ніжки. І так Іванка то розогріло. А вона каже:</p>
	<p>— Іванку, най буде так, як ти хочеш.</p>
	<p>І пообнімалися вони, і помиловалися файно. А тоді Іван пішов, золоті роги в оленя відбив та їй дав. І вона понесла їх домі.</p>
	<p>А Іванко задумався. Прийде пан, що він буде панови казати? І увіткнув Іван у землю боту, на боту поклав шапку. «То буде Іван», — думає собі. А він сам буде пан. Кланяється він до боти:</p>
	<p>— Добрий день, Іване!</p>
	<p>— Добрий день, пане.</p>
	<p>— Що нового, Іване?</p>
	<p>— Пішов олень у ліс і загубив золоті роги. А пан каже:</p>
	<p>— Брешеш, Іване.</p>
	<p>Іван подумав: «Недобре то виходить». Починає спочатку. Знову кланяється:</p>
	<p>— Добрий день, Іване!</p>
	<p>— Добрий день, пане.</p>
	<p>— Що нового, Іване?</p>
	<p>— Прийшли опришки й вкрали золоті роги.</p>
	<p>— Брешеш, Іване.</p>
	<p>«І то недобре», — думає Іван. І кланяється третій раз:</p>
	<p>— Добрий день, Іване!</p>
	<p>— Добрий день, пане.</p>
	<p>— Що нового, Іване? Отвічає Іван:</p>
	<p>— Прийшла обмана на дурного Івана та й віддав золоті роги за білі ноги.</p>
	<p>Та й заспокоївся Іван. А на другий день прийшов до Івана пан:</p>
	<p>— Добрий день, Іване!</p>
	<p>— Добрий день, пане.</p>
	<p>— Що нового, Іване?</p>
	<p>— Прийшла обмана на дурного Івана та віддав роги за білі ноги. І пан Івана вигнав з роботи. І ходить Іван, бідненький такий, бо вже того добра не є, що було.</p>
	<p>А по вулиці ходить чоловік і бубнає. А Іван звідає того, що бубнає:</p>
	<p>— Що нового?</p>
	<p>— За дівочкою того пана прийшли сватачі. А вона не хоче ні за кого йти. Лиш за того піде, хто вгадає, які знаки на ній є.</p>
	<p>Прийшли хлопці та й не можуть угадати. Та й прийшов Іван. А там сидить комісія й слухає, хто що говорить і що сватачі говорять. Підходить Іван.</p>
	<p>— Ти скажеш, Іванку, що в неї за знаки?</p>
	<p>— Скажу. Подумаю та скажу.</p>
	<p>Прийшов він до неї, подивився й сказав перед комісії:</p>
	<p>— Під плечем у неї золоті волоски. Як то сказав, комісія звідає її:</p>
	<p>— Правильно він сказав? Вона каже:</p>
	<p>— Правильно.</p>
	<p>Призналася, що так. Дав він їй руку та поціловав її. І поклав їй руку на черево, а там уже щось є. І ще раз звідали дівчину:</p>
	<p>— Правильно він сказав?</p>
	<p>— Правильно, — підтвердила вона.</p>
	<p>І взяв її Іванко за жону. І став зятьом барона, багатим чоловіком. І вже він жив межи панами. І пани жили, а Івани най бідують.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вучкове, Міжгірського району, Закарпатської області 1 серпня 2002 року Юрик Дмитро Іванович (1911 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Закарпаття/">Фольклор Закарпаття</a></li>
	</ul>
</footer>
<!--#include virtual="/-/inc/general__page_end.inc" -->
