<!--#include virtual="/-/inc/general__page_start.inc" -->
<title>Брат-бідняк і брат-багач ☼ Українська народна казка ☼ Народна творчість</title>
<meta name="Description" content="Українська народна казка Буковини «Брат-бідняк і брат-багач» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Брат-бідняк і брат-багач.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Брат-бідняк і брат-багач <br><span class="article__headerDescription">Українська народна казка Буковини</span></h1>
	<p>Було два брати, один багач, а другий бідний. У бідного було багато дітей, і він не мав їх чим годувати. Пішов він до багатого брата і каже:</p>
	<p>— Позич мені пуд муки, бо нема чим дітей годувати. А багач каже:</p>
	<p>— Дай вийму тобі око, то дам пуд муки.</p>
	<p>Не було що робити бідному. Вийняв йому багач око і дав пуд муки. Нагодував бідний брат дітей. Але мука скоро кінчилася, і він подумав: «Піду ще раз до брата. Може, подобріє і дасть мені ще муки».</p>
	<p>— Брате, дай мені ще муки. Хоч пуд.</p>
	<p>— Ні, не дам. Я б тобі позичив, але чим ти віддаси? Давай вийму тобі ще й друге око, то дам пуд муки.</p>
	<p>Віддав бідняк і друге око. Та взяв пуд муки, і повів його багатий брат додому. І бідний брат став темним.</p>
	<p>Скоро й та мука кінчилася. І сказав темний: «Ведіть мене під город І посадіть на мості. Я буду просити. Люди будуть іти на базар і давати мені». Жінка так і зробила. Сидить він на мості, розказує про свою біду, і дають йому люди. І було вже чим прогодувати дітей.</p>
	<p>Одного вечора хотіла йти за ним жінка, але такий дощ пішов, що не мала як іти. Сидить він на мості і мокне. Коли чує, хтось їде. То був якийсь чужий чоловік.</p>
	<p>— Заведи мене кудись, щоб дощ не мочив, — попросив темний.</p>
	<p>І той чоловік завів його у старий млин. На ніч сліпий забрався в кіш, де зерно сиплеться. Та ліг там і лежить.</p>
	<p>А опівночі збираються у тому млині чорти. І старший чорт питає всіх, хто що бачив і хто що чув та чим може похвалитися. Один чорт каже:</p>
	<p>— Я таке зробив: підтроюдив брата-багача, щоб вийняв бідному братові очі.</p>
	<p>— Це пусте, — каже старший чорт. — У такому-то лісі є керниця. Як сліпий умиється три рази водою з тої керниці, то знов буде бачити.</p>
	<p>Другий чорт каже:</p>
	<p>— А я в одному селі заткав ізвор, де вода витікала. І висохла керниця, і люди страждають без води.</p>
	<p>— Добре зробив, — каже старший чорт. — Але як хто вийме ту вовну, що ти запхав, то знову піде вода.</p>
	<p>Третій чорт каже:</p>
	<p>— Є такий багач, що не знає, де дівати золото. Він закопав його, а я взяв те золото і закопав в іншому місці. Той багач скоро помре, бо не зможе пережити, що пропало золото.</p>
	<p>І розказав чорт, де він те золото заховав. А сліпий усе чує.</p>
	<p>І щезли чорти. Настав ранок. Сліпий вийшов з млина і попросив людей, щоб завели його на міст. Прийшла жінка і знайшла його там. Він і каже:</p>
	<p>— Веди мене додому.</p>
	<p>Завела його жінка додому, а він говорить:</p>
	<p>— Іди в ліс до скали. Під тою скалою є ізвор. Набери з нього води і принеси додому.</p>
	<p>Вона пішла і принесла води з ізвору. Чоловік умився тою водою три рази — і знову став бачити на очі. А тоді й каже жінці:</p>
	<p>— Чорти говорили, що був у нас великий багач. Він сховав своє золото під горіхом, а чорти переховали в інше місце. Чоловік помер, а золото зосталося. Я піду і викопаю його.</p>
	<p>Викопав бідняк те золото. І так багато його було, що не годен забрати. Прийшов він додому і каже жінці:</p>
	<p>— Бери два мішки і ходімо за золотом, бо сам я його не донесу.</p>
	<p>І принесли вони все золото додому. Пішов чоловік у село, про яке говорили чорти, і каже людям:</p>
	<p>— Не журіться, я пущу вам воду.</p>
	<p>Поліз він, витягнув вовну з ізвору — і потекла вода.</p>
	<p>Люди врадувалися, почали йому все давати: хто теля, хто порося, хто вівцю.</p>
	<p>І почав той чоловік краще жити, ніж його брат-багач. Заздрісно стало багачеві, приходить він до брата і розпитує:</p>
	<p>— Як це так зробилося, що ти знову бачиш і так розбагатів?</p>
	<p>А він і розказує, як просив на мості й що з ним було у млині. Послухав багач та й каже:</p>
	<p>— Знаєш, що? Вийми мені очі та й одведи на той міст. А на вечір приходь до мосту і заведи мене у той млин.</p>
	<p>Брат так і зробив. Увечері завів він сліпого у млин, і той сховався в коші. А чорти зібралися в млині і говорять:</p>
	<p>— Хто тоді був у млині? Хтось почув нашу розмову, бо сліпий став бачити, керницю відоткали, а багачеве золото хтось викопав і забрав. Треба обшукати млин. Може, й тепер хтось нас підслуховує.</p>
	<p>Пошукали чорти і знайшли багача в коші. Витягли вони його та й убили.</p>
	<p>Так пропав багач. А бідний брат жив собі в добрі до самої смерті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Брат-бідняк і брат-багач. Сравнительный указатель сюжетов: Восточнославянская сказка. Составитель Л. Бараг, И. Березовский, К. Кабашников, Н. Новиков. — Л.: Наука, 1979 613. Записано 11 червня 1979 року у селі Вашківцях Сокирянського району Чернівецької області від Дьордія Степановича Скаженюка (1907 року народження, молдаванин, родом із села Колінківців Хотинського р-ну. У Вашківцях проживає 30 року Удівець, колгоспний пенсіонер).</p>
			<p>Чарівна квітка: Українські народні казки з-над Дністра. Запис, упорядкування, примітки та словник М. А. Зінчука; Художники: Н. В. Кирилова і П. А. Гулін. — Ужгород: Карпати, 1986. — 301 с: іл.</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>


<article class="articleMain">
	<h1 class="articleMain__header">Брат-бідняк і брат-багач <br><span class="article__headerDescription">Українська народна казка Поділля</span></h1>
	<p>Було два брати, один багач, а другий бідний. У бідною було багато дітей, і він не мав їх чим годувати. Пішов він до багатого брата і каже;</p>
	<p>— Позич мені пуд муки, бо нема чим дітей годувати.</p>
	<p>А багач каже:</p>
	<p>— Дай вийму тобі око, то дам пуд муки.</p>
	<p>Не було що робити бідному. Вийняв йому багач око і дав пуд муки, Нагодував бідний брат дітей. Але мука скоро кінчилась, і він подумав: «Піду ще раз до брата. Може, подобріє і дасть мені ще муки».</p>
	<p>— Брате, дай мені ще муки. Хоч пуд.</p>
	<p>— Ні, не дам. Я б тобі позичив, але чим ти віддаси? Давай вийму тобі ще одно око, то дам пуд муки.</p>
	<p>Віддав бідняк і друге око. Та взяв пуд муки, і повів його багатий брат додому. І бідний брат став темним.</p>
	<p>Скоро й та мука закінчилася. І сказав темний:</p>
	<p>— Ведіть мене під город і посадіть на мості. Я буду просити. Люди будуть іти на базар і давати мені.</p>
	<p>Жінка так і зробила. Сидить він на мості, розказує свою біду, і дають йому люди, І було вже чим прогодувати дітей.</p>
	<p>Одного разу пішов такий дощ, та сидить він на мості і мокне. Коли чує, хтось їде. То був якийсь чужий чоловік, і темний попросив завести його кудись, щоб не мочив дощ. І той чоловік завів його у старий млин. На ніч сліпий забрався в кіш, де зерно сиплеться. Та ліг там і лежить.</p>
	<p>А опівночі у тому млині зібралися чорти. І старший чорт питає всіх, хто що бачив і хто що чув та чим може похвалитися. Один з них каже:</p>
	<p>— Є такий багач, що не знає, де дівати золото. Він закопав його, а я взяв те золото і закопав в іншому місці. Той багач скоро помре, бо не зможе пережити, що пропало золото.</p>
	<p>І розказав чорт, де він те золото заховав. А сліпий усе чує.</p>
	<p>Настав ранок. Чорти щезли. Сліпий вийшов з млина і попросив людей, щоб завели його на міст. Прийшла жінка і побачила його. А він каже:</p>
	<p>— Веди мене додому.</p>
	<p>Завела його жінка додому, а він говорить:</p>
	<p>— Іди в ліс до скали. Під тою скалою є ізвод. Набери з нього води і принеси додому.</p>
	<p>Вона пішла і принесла тої води. Чоловік умився водою і знову став бачити на очі.</p>
	<p>Пішов чоловік та викопав те золото, про яке говорили чорти. І почав той чоловік краще жити, ніж його брат багач. А той, почувши історію свого брата, теж вирішив переночувати у млині. Та чорти знайшли брата-багача, витяли йому очі, а потім убили.</p>
	<p>А бідний брат жив собі в добрі до самої смерті.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>25 (6354). Брат-бідняк і брат-багач. СУС 613. Записано 2009 року. Дундель Юлія Володимирівна (1992). Вінницька область, Вінниця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Буковини/">Фольклор Буковини</a></li>
		<li><a href="/Фольклор Поділля/">Фольклор Поділля</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
