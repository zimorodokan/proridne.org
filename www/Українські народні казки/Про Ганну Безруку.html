<!--#include virtual="/-/inc/general__page_start.inc" -->
<title>Про Ганну Безруку ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Про Ганну Безруку» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про Ганну Безруку.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про Ганну Безруку <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Був хлопець і дівчина. Одружились вони. Свекруха незлюбила невістку, Жили-жили, аж допоки не пішов Ігор в армію. Через деякий час народила невістка двох хлопчиків. Свекруха відрубала їй руки, прив’язала до неї дітей і вигнала.</p>
	<p>Йшли вони довго лісами та горами. Дуже хотілося їсти та пити. Йдуть-йдуть, дивляться біжить річечка. Ганна нахилилася воду пити, хоч важко було їй нахилятися. Торкнулась води і виросла рука. Тут вона думає: «Легше буде з однією рукою». Лягла вона на другий бік, торкнулася водички і виросла друга рука.</p>
	<p>Вона дуже зраділа. Відв’язавши дітей, дала їм пити. І хліб був у неї прив’язаний. Відпочивши вони пішли далі. Йдуть-йдуть, дивляться стоїть хатка. Зайшли, а там нікого. Та й думають: «Будемо тут жити». Стали вони жити-поживати. А за той час і діти підросли. Ось приходе Ігор з армії та й питає:</p>
	<p>— Де жінка ?</p>
	<p>А мати каже:</p>
	<p>— Пішла з дому.</p>
	<p>Не признається, що вона їх вигнала. Він говорить:</p>
	<p>— Мені без неї не жити.</p>
	<p>Сів на коня та й поїхав. Їхав-їхав довго лісами, горами. Тут натрапив на хатинку. Заходе в хату, бачить, жінка порається, готовить їсти, дітки граються. Ігор каже:</p>
	<p>— Дай води напитися, будь ласка.</p>
	<p>А жінка:</p>
	<p>— Синочку, піди дай води.</p>
	<p>А Ігор дивиться, що дитина схожа на нього. Він питає:</p>
	<p>— Чого хлопець схожий на мене?</p>
	<p>Жінка розповіла як все було . Він взяв їх і їдуть додому.</p>
	<p>Приїхали додому, а мати витріщила очі, дума, що одрізала руки невістці і та померла, а вони цілі. А син і говорить:</p>
	<p>— Признавайся, мамо, як все було?</p>
	<p>Мати розридалася. А син говорить:</p>
	<p>— Якщо тобі не потрібна моя жінка та діти, значить і ти мені не потрібна.</p>
	<p>Взяв і вигнав її з дому. І почали вони жити й поживати й добра наживати.</p>
	<p>Ось і казочці кінець, а хто слухав — молодець!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>278 (7415). Про Ганну Безруку. СУС 706. Записала Боднар Дарина 2009 року. Боднар Євгенія Феодосіївна (1950). Дніпропетровська область, Апостолівський район, Запорізьке</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
