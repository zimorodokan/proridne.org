<!--#include virtual="/-/inc/general__page_start.inc" -->
<title>Про добрі й лихі діла ☼ Українська народна казка ☼ Народна творчість</title>
<meta name="Description" content="Українська народна казка Покуття «Про добрі й лихі діла» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Про добрі й лихі діла.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Про добрі й лихі діла <br><span class="article__headerDescription">Українська народна казка Покуття</span></h1>
	<p>Були чоловік і жінка. Чоловік десь поїхав, а жінка сиділа собі на печи. Увійшов до хати наймит та й каже:</p>
	<p>— Пані, прийшло два монахи на ніч. Де вони будуть спати? А пані каже:</p>
	<p>— Заведи їх до стодоли, най на соломі сплять.</p>
	<p>Пішли монахи до стодоли спати. Пані сиділа на печи і чує, що дзвінки дзвонять — їде її чоловік. Випрягли слуги коні, пан увійшов до хати. Жінка сидить на печи й плаче.</p>
	<p>— Чо’ ти плачеш?</p>
	<p>А вона плаче й не може обізватися.</p>
	<p>— Не плач, мила, я сьогодні нічого злого не зробив. Ходи вечеряти. А вона далі плаче.</p>
	<p>— Чого ж ти плачеш?</p>
	<p>— Ми все маємо, а є такі люди, що не мають де голови прихилити.</p>
	<p>— Я вже давно на таких перестав робити, — каже пан. А пані йому:</p>
	<p>— У нас в стодолі ночують два монахи.</p>
	<p>— То най вони увійдуть до хати.</p>
	<p>Увійшли монахи до хати, а пан кличе їх до вечері. Вони й кажуть:</p>
	<p>— Ми таке не їмо, як ви.</p>
	<p>— А що ви їсте? — питає пан.</p>
	<p>— Ми їмо сухарі з водою.</p>
	<p>— То лягайте спати на лужко. А вони йому:</p>
	<p>— Ми на такім не спимо. Ми спимо на соломі й на дошці. Внесли соломки, а монахи зачали говорити до пана — і пан хотів висповідатися. Зачав плакати, і сльози його капали на солому. Монахи пішли, а рано люди кажуть: — Умер пан.</p>
	<p>Прийшли до померлого пана ангел і сатана. І починають важити його добрі й злі вчинки. Сатана поклав на свою миску всі злі вчинки, всі гріхи. А добрих вчинків нема — ангел не має чого покласти на свою миску ваги. Тоді взяв ангел жменю соломи, на яку капали сльози пана, і та солома переважила всі його лихі діла.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Вербівці, Городенківського району, Івано-Франківської області 19 лютого 1989 року Стефанюк Марія Михайлівна (1909 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Покуття/">Фольклор Покуття</a></li>
	</ul>
</footer>
<!--#include virtual="/-/inc/general__page_end.inc" -->
