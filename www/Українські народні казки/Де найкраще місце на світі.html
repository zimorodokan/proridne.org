<!--#include virtual="/-/inc/general__page_start.inc" -->
<title>Де найкраще місце на світі ☼ Українська народна казка ☼ Народна творчість</title>
<meta name="Description" content="Українська народна казка Кіровоградщини «Де найкраще місце на світі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Де найкраще місце на світі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Де найкраще місце на світі <br><span class="article__headerDescription">Українська народна казка Кіровоградщини</span></h1>
	<p>На порозі чепурної хатки, що вся в зелені лісу прихована, квіттям пахучим замаїна, сиділа лисичка-мати і латала синкові штанці.</p>
	<p>Мале лисенятко простягнулося на вимитих східцях, вимахуючи ліниво хвостиком. Воно було дуже непосидюче і до всього цікаве.</p>
	<p>— Мамо! — записало воно знічев’я. — Де найкраще місце у світі?</p>
	<p>— Не знаю, — відповідала лисичка, — хоч немолода я, та в світі побувала мало. Знаю лиш густий ліс, гайок зелений біля броду й поле, от і все. А світ, кажуть, великий.</p>
	<p>Лисенятко думало, думало, а далі, стрибнувши між кущі, пішло шукати найкращого місця у світі. Йде воно, йде та й зустрічає зайчика.</p>
	<p>— Скажи мені, зайчику-панібратику, де найкраще місце на світі?</p>
	<p>— Не знаю, не бачив, хоч сам цікавлюся, — відповів зайчик, — коли хочеш, ходімо удвох на розшуки, буде нам веселіше.</p>
	<p>От вони й пішли. На березі прудкої річки зустріли бобра. Той старанно будував собі греблю.</p>
	<p>— Бобрику-братику, — заговорили, — покажи нам найкраще місце на світі. Ми втомилися і не знаємо, куди йти.</p>
	<p>От бобрик подумав і сказав:</p>
	<p>— Либонь, неблизько оте місце, друзі. Та про нього чистенько балакають і розказують чудові казки. Піду й я з вами на розшуки, коли ваша ласка.</p>
	<p>Ідуть вони громадою годину, може, й дві, аж назустріч їм виходить сарна. Така гарна, струнконога, з лагідним поглядом.</p>
	<p>— Куди поспішаєте, любенькі друзі? — спитала.</p>
	<p>А довідавшись, що вони шукають найкращого місця на світі, й собі приєднався до громади. Під вечір звірики зайшли в густий ліс. Подалися доріжкою в гущу і здалеку побачили старого-старого ведмедя, що дрімав біля своєї огорожі.</p>
	<p>— Добрий вечір, дядьку! — гукнули вони. — Пожалійте нас, поможіть. Скажіть, де найкраще місце на світі.</p>
	<p>Старий ведмідь курив довгу люльку. Він простягнув звірикам свою волохату лапу, привітно забуркотів, і всім зразу стало відрадніше.</p>
	<p>— Знаю я, — каже, — таке місце. Воно, певно, найкраще з усіх місць на світі, та ще й недалеко звідтіля. А хто у вас за поводиря?</p>
	<p>— Я! — підстрибнуло радісно лисеня, помахуючи рудим хвостиком.</p>
	<p>— Ось послухай, — пробуркотів ведмідь, — веди свою громаду ось тою доріжкою прямо. Біля моїх вуликів звернете вліво, далі через потік, мимо кущів ялівцю і терниці. Потім пройдете попри зламану берізку та й вийдете на найкраще місце на світі.</p>
	<p>Зрозуміли звірики. Стрибаючи радісно, подалися відразу в дорогу. Попереду лисеня з довгою мордочкою і рудим хвостиком. За ним куцохвостий сірий зайчик, далі бобер, а за ним — сарна прудконога. Всі вони йшли до найкращого місця на світі.</p>
	<p>Вечоріло. Під ногами на траві тепла роса. Звірики йшли точнісінько так, як велів старий ведмідь. От вони перейшли потік, минули кущі ялівцю і терену та зупинилися біля зламаної берізки. Спочивали. Сарна втомилася і лягла на мох.</p>
	<p>— Годі довго спочивати! — промовило лисеня, — ми вже недалеко нашої цілі, рушаймо далі.</p>
	<p>В зелені лісу прихована, квіттям пахучим замаїна, біліла здалеку чиясь хатка. Чиста, чепурна, з вимитими віконцями, що блищали в промінні надвечірнього сонця. Звірики обережно й цікаво підходили далі і в ту мить збагнули всю правду.</p>
	<p>На порозі чепурної хатки сиділа лисичка-мати й латала синкові штанці.</p>
	<p>— Тут найкраще місце на світі! — скрикнуло радісно лисеня. — Тут моя рідна хатка.</p>
	<p>— Рідна хатка, рідна хатка! — повторили хором зайчик, бобер і сарна та чимскоріше подалися в свої криївки.</p>
	<p>Мале лисенятко простягнулося на чисто вимитих східцях, відкинувши набік рудий хвостик з білим кінчиком.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>43 (7925). Де найкраще місце на світі. СУС —, новотвір. Записала Сугак Інна 2010 року. Колісник Галина Йосипівна (1938). Кіровоградська область, Олександрівський район, Соснівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Кіровоградщини/">Фольклор Кіровоградщини</a></li>
	</ul>
</footer>
<!--#include virtual="/-/inc/general__page_end.inc" -->
