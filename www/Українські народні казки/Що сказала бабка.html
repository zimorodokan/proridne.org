<!--#include virtual="/-/inc/general__page_start.inc" -->
<title>Що сказала бабка ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Що сказала бабка» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Що сказала бабка.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Що сказала бабка <br><span class="article__headerDescription">Українська народна казка Бойківщини</span></h1>
	<p>В однім селі був бездітний чоловік. Не мав дітей, і дуже його кортіла дитина. Потому появилася в них дитина. Тоді не було роддомів, а була така бабка, що приймала роди. І запитався газда баби, що вродилося. Баба відповіла, що вродився хлопчик. Чоловік дуже втішився. А баба каже:</p>
	<p>— Не тіштеся хлопцем, бо його планета каже, що ви маєте погинути від його рук.</p>
	<p>Але вони зразу ту справу під увагу не взяли і не турбувалися. Годовали хлопця. Підгодовали, що вже більший, що вже скоро до школи ходити. Та й говорили вони йому:</p>
	<p>— Будь чемним і послухняним хлопчик для людей і для нас. Бо при твому народженні була баба і казала, що ти небезпечний для нашого життя. Ми від твоїх рук маємо погинути.</p>
	<p>І хлопець дуже взяв того під увагу. І тим ся задумав. А коли підріс ще більший і ходив до школи, рішив він їх лишити і поїхати. Забрався й пішов від них так, що вони не знали, коли й що.</p>
	<p>Відійшов він від того села далеко. І вони за нього не знали і ніколи його не бачили. Родичі заклопоталися. «Не мали-сьми дітей довгий час і не маєме далі. Пропав хлопець, немовби його злодії викрали». Вони дуже журилися, що його хтось убив. Йому єдна дорога була, якою пішов, а їм думок сто.</p>
	<p>Іде він. А в давніх часах не було транспорту, як тепер. Ішов пішки. Дивиться, коло лісу стоїть якийсь домок. Приходить він до того будинку. Голоден, струджений. Він хотів щось з’їсти, а далі буде видно. А на подвір’ю пан вивішувала шмаття на шнурки, аби сохло. І вона запитала його:</p>
	<p>— Що ти, хлопчику, шукаєш?</p>
	<p>— Давайте дащо з’їсти, бо я дуже голоден.</p>
	<p>Вона йому дала їсти і далі питає:</p>
	<p>— Що ти шукаєш?</p>
	<p>А він каже:</p>
	<p>— Я шукаю служби, би корови пасти.</p>
	<p>Вона ся дуже втішила і покликала пана. А то був пан лісничий.</p>
	<p>— Нам такого й треба хлопчика. У нас нема кому корову пасти.</p>
	<p>Запитали:</p>
	<p>— Будеш пасти корову?</p>
	<p>Він радо відповів:</p>
	<p>— Буду.</p>
	<p>Його нагодували і повели оглянути пасовище, де він мав пасти корову. І він був дуже радий, що вже найшов собі притулок.</p>
	<p>І почав він виконувати свої обов’язки, пасти корову. Але йому дуже подобалася професія, що мав пан, лісничий. Ходив він із паном на полювання. І пан сподобав його собі, бо він усякі роботи виконував охоче. Цікавий був. І ходив до школи, і вчився.</p>
	<p>А в того пана була дочка-єдиначка. Хлопець не був збитошний, і вони обоє разом бавилися. Та дівчинка була його верстниця, і вони разом ходили до школи. А як підросли обоє більші, вони залюбилися між собою. Так, що єдно без другого не могло. І то пану й пані дуже сподобалося. І коли вони обоє виросли, ввійшли в більші роки, вони одружилися. І пан дуже поважав свого зятя. І старого лісничого перенесли на інше лісництво, а на тім місци оставили зятя.</p>
	<p>Раз питає його жінка:</p>
	<p>— Васильку, скажи, звідки ти сам? Що ти за єден я як ти сюди попав?</p>
	<p>А він їй відказує:</p>
	<p>— Коли я родився, баба сказала моїм родичам, що я небезпечний для їх життя. Вони мені казали, аби я був чемний. І я рішив їх лишити, аби вони жили спокійно. І я опинився тут.</p>
	<p>І він сказав їй адресу того села, де він народився. І вона запам’ятала ту адресу: яке село, який повіт і яка область. І рішила вона написати до них листа так, щоб він їх не знав.</p>
	<p>Вони дістали того листа і дуже втішилися. Так зрадувалися, що плакали. І з утіхою й плачем цілували того листа. Раді були, що їх син жиє. В листі було написано: «Приїжджайте, татку, мамко, до нас у гості. Подивитеся, як ваш Василько жиє».</p>
	<p>І вони з радістю рішили їхати. Хотіли подивитися на свого сина, бо то вже багато років минуло. Лишили на когось своє домівство і поїхали.</p>
	<p>Приходять ід’тому будинкови, де жив їх син. А там знов таке було — молода пані вивішувала шмаття на шнурок, аби сохло. Та побачила, що йдуть якісь двоє людей з тлумаками. Вона зрозуміла, хто це, зраділа і бігом пустилася назустріч. Спитала:</p>
	<p>— Що ви за люди?</p>
	<p>А вони питають:</p>
	<p>— Де тут жиє Василько?</p>
	<p>— Татку й мамко, я ваша невістка.</p>
	<p>І з тої радости вони заплакали всі троє. Привела вона їх до хати.</p>
	<p>— Але вашого Василька нема, бо вже три дні, як пішов на полювання. Він десь увечері прийде. Як прийде Василько, я зажену за своїми родичами і зробимо бенкет. А поки йдіть відпочиньте, бо ви здорожені. Лягайте спати.</p>
	<p>Положила вона їх до покою спати, на то місце, де сама спала з чоловіком. А сама пішла спати до іншого покою.</p>
	<p>А служниця, яка в них була, чекала газду. Стежила, коли він прийде з полювання і треба собаки кормити. Ніже той вернувся з полювання, його родичі піснули твердим сном.ю бо були здорожені.</p>
	<p>Коли пізньої ночі на оборі загавкали пси, служниця вчула і понесла їм їсти. А він зайшов з пушкою у кімнату і відхилив двері до покою, щоб пробачити свою любу жінку. І увидів, що там лежать двоє, чоловік і жінка. Подумав, що то його жінка з якимось іншим чоловіком, і дістав серцеве враження, велику злість. Зарядив двоствольну пушку і бах туди! І пробив їх обох. Жінка його чула в другій кімнаті і вискочила.</p>
	<p>— Що ти, Васильку, робиш?</p>
	<p>А він питається:</p>
	<p>— Що то за люде?</p>
	<p>Вона йому каже:</p>
	<p>— То твої тато й мама прийшли до тебе в гості. І ти їх так погостив.</p>
	<p>І він заплакав. Слова тої баби здійснилися!</p>
	<p>Дочулися її родичі, що ся зробило в тім домі. Що мав бути веселий банкет, а були сумні похорони.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>97 (1748). Що сказала бабка. СУС — 756F**. 2 квітня 1988 р. Сич Василь Стасевич (1918). Львівська область, Турківський район, село Гусине</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
	</ul>
</footer>
<!--#include virtual="/-/inc/general__page_end.inc" -->
