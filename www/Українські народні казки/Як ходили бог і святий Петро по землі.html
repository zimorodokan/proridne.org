<!--#include virtual="/-/inc/general__page_start.inc" -->
<title>Як ходили бог і святий Петро по землі ☼ Українська народна казка ☼ Народна творчість</title>
<meta name="Description" content="Українська народна казка Чернігівщини «Як ходили бог і святий Петро по землі» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як ходили бог і святий Петро по землі.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як ходили бог і святий Петро по землі <br><span class="article__headerDescription">Українська народна казка Чернігівщини</span></h1>
	<p>Це було давно, ще коли Бог із святим Петром ходили по землі і вершили суд правий між людьми. Проходили вони якось полем. А було літо, сонце пекло. Люди саме жнивували. Притомилися придорожні, жарко, водички хоч разок ковтнути хочеться. Коли це дивляться, аж під возом лежить якийсь чолов’яга, пикатий, товстий і спить. Поряд коса лежить, видно, ще й не починав роботу.</p>
	<p>— Ей, чоловіче добрий! — почав гукати Петро. — Чи не дав би ти нам води напитися?</p>
	<p>Чоловік глипнув, спросоння поводив очима, а вгледівши подорожніх, буркнув:</p>
	<p>— Не маю часу на вас. Утомився на жнивах і відпочиваю.</p>
	<p>Перевернувся на другий бік і захропів.</p>
	<p>Ідуть далі Бог і святий Петро. Уже ледь ноги тягнуть. Доходять до іншої нивки. Бачать, стоїть поле майже вижате. На ньому дівчина із серпом до роботи, видно, швидко хапається.</p>
	<p>— Дівчино, чи не була б ти така ласкава дати нам води напитися? — погукав</p>
	<p>Петро.</p>
	<p>— А чого ж, дам, добрі люди, — розігнулася дівчина від роботи.</p>
	<p>Підбігла до копи, витягла глечика з водою і подала подорожнім напитися. Тоді розв’язала вузлика і дала їм скибку чорного хліба і півцибулини.</p>
	<p>— Що ж ти нам обід свій віддала? — питає Петро.</p>
	<p>— Їжте, ви, мабуть, ідете здалеку, — каже дівчина. — А я вже пообідала.</p>
	<p>І дивиться так приязно, а сама гарна, як ясочка.</p>
	<p>— Ви відпочивайте, — каже, — а я побіжу жати, бо до вечора треба закінчити роботу.</p>
	<p>Відпочили Бог з Петром і рушили далі. Ідуть, а тоді Петро й каже:</p>
	<p>— Яка гарна та роботяща дівчина. Пошли, Боже, їй долю щасливу.</p>
	<p>— Її доля, — відповідає Бог, — отам під возом спить.</p>
	<p>— Боже! — вигукнув Петро, — це ж не справедливо! Нащо ти цій роботящій, як бджілка, дівчині посилаєш таке ледащо?</p>
	<p>— А тому, — відповідає Бог, — що коли тому ледащу та ще й жінку ледачу дати, то вони себе не прогодують і помруть з голоду. Так і люди переведуться на землі. А то одне ледаче, а друге працьовите, та й якось і проживуть.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>257 (4529а). Як ходили Бог і Святий Петро по землі. СУС 822. Записано 2008 року. Чабан Тетяна Григорівна (1936). Чернігівська область, Прилуцький район, Міновиця</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Чернігівщини/">Фольклор Чернігівщини</a></li>
	</ul>
</footer>
<!--#include virtual="/-/inc/general__page_end.inc" -->
