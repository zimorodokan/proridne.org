<!--#include virtual="/-/inc/general__page_start.inc" -->
<title>Дідові походеньки ☼ Українська народна казка ☼ Народна творчість</title>
<meta name="Description" content="Українська народна казка Поділля «Дідові походеньки» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Дідові походеньки.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Дідові походеньки <br><span class="article__headerDescription">Українська народна казка Поділля</span></h1>
	<p>Жили собі дід та баба. От одного разу посилає баба діда на заробітки. Зібрала йому такі-сякі пожитки, напекла пирогів. Взяв усе те дід та й пішов. Іде він собі, як бачить лежить звичайнісінький жолудь та й питає в діда:</p>
	<p>— Куди ти йдеш?</p>
	<p>— На заробітки.</p>
	<p>— Так візьми мене з собою.</p>
	<p>— Добре. Ходімо.</p>
	<p>Поклав дід жолудя у кишеню. Йде далі. Назустріч повзе рак та й питає діда:</p>
	<p>— Куди ти йдеш?</p>
	<p>— На заробітки.</p>
	<p>— Візьми мене з собою.</p>
	<p>— А як же я тебе візьму, коли ти щипаєшся?</p>
	<p>— А я буду сам повзти.</p>
	<p>Іде далі, а на зустріч дідові скаче жаба. Та й питає в діда:</p>
	<p>— Діду, діду, а куди ти йдеш?</p>
	<p>— На заробітки.</p>
	<p>— А мене візьмеш із собою?</p>
	<p>— Ходім.</p>
	<p>Пішли. Ідуть та й ідуть, а на зустріч їм качка. І качка попросилась із дідом</p>
	<p>рушити далі. Ідуть, ідуть, аж лежить довбня.</p>
	<p>— Діду а куди йдеш?</p>
	<p>— На заробітки.</p>
	<p>— Візьми мене з собою</p>
	<p>— Ходім.</p>
	<p>Ідуть та й ідуть, коли бачать лежить лико та й питається:</p>
	<p>— Діду, діду а куди йдеш?</p>
	<p>— На заробітки.</p>
	<p>— А мене візьмеш?</p>
	<p>— Ну ходімо.</p>
	<p>От ідуть вони всі та й ідуть, попереду дід йде і довбню несе та й жолудь у кишені, а за ним повзе рак, жаба скаче, і качка йде, і лико повзе. Йшли довго чи ні, але бачать, у лісі земляночка. Зайшли всі гуртом туди.</p>
	<p>Качку-залишив у сінях, рака і жабу вкинув у миску з водою, жолудя вкинув у піч, а довбню і лико залишив серед хати, а сам дід поліз на піч. А в тій землянці жив ведмідь. Як господар, ведмідь розтопив піч.</p>
	<p>У печі горить. Як розпікся жолудь, та як лопнув, та попав ведмедю прямо в лоба. Ведмідь як схватиться, та по хаті, заплутався в лико та й упав. А дід як схватиться з печі та за довбню, та ведмедя й убив. Тоді зняв з ведмедя шкуру та бабі шубу пошив та й приніс на гостинець.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>123 (7833). Дідові походеньки. СУС —. Записано 2010 року. Олендра Марія Яківна (1939). Хмельницька область, Віньковецький район, Пилипи-Олександрівські</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
