<!--#include virtual="/-/inc/general__page_start.inc" -->
<title>Марися і чорт ☼ Українська народна казка ☼ Народна творчість</title>
<meta name="Description" content="Українська народна казка Поділля «Марися і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Марися і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Марися і чорт <br><span class="article__headerDescription">Українська народна казка Поділля</span></h1>
	<p>Колись давно, багато років назад, в одному селі проживало багато дівчат і парубків. І ходили вони всі на вечорниці. Серед дівчат виділялась одна своєю вродою. Була вона дуже красива. Звали її Марися.</p>
	<p>Одного разу сподобав її один парубок. Познайомилися, він проводив її додому. І ось одного разу на вечорницях Марися помітила у нього хвоста, коли він сідав. Вона одразу зрозуміла, що він чорт .Злякалася Марися і вже на вечорниці не ходила. Не пішла один день, другий, третій. Тоді приходить до неї ввечері той парубок і говорить:</p>
	<p>— Марисю, виходь на вечорниці.</p>
	<p>А Марися з печі :</p>
	<p>— Не вийду і не піду.</p>
	<p>— Якщо не вийдеш, до ранку помре твій батько.</p>
	<p>Не пішла Марися, і помер до ранку батько. Поховали. Знову не йде на вечорниці Марися. На третій день приходить до неї чорт і каже :</p>
	<p>— Виходь на вечорниці.</p>
	<p>— Не вийду, — відповіла Марися.</p>
	<p>— Якщо не вийдеш, до ранку помре твоя мати.</p>
	<p>Не пішла Марися. До ранку померла мати. Поховали. Знову не йде на вечорниці Марися. Сидить сама на печі. Приходить чорт і каже:</p>
	<p>— Ходи на вечорниці.</p>
	<p>— Не піду, — каже Марися.</p>
	<p>— Тоді до ранку помреш і ти.</p>
	<p>Пішла вона до сусідів :</p>
	<p>— Я до ранку помру. Зробіть домовину і виносьте мене не дверима, а вікном, і поховайте мене біля церкви, де часто люди ходять.</p>
	<p>Поховали її біля церкви. І зацвіла на могилі гарна квітка.</p>
	<p>Їхав якось панич до церкви і побачив квітку. Вирвав її і поставив у себе в покоях.</p>
	<p>Одного разу він поїхав на ярмарок, а коли повернувся, то побачив, що у кімнаті дуже прибрано. Він здивувався.</p>
	<p>Так повторилось ще раз. На третій раз він заховався і підглянув, що з квітки виходить Марися і прибирає. Він її спіймав. Сподобалась вона йому і вони одружились. Народився у них син. Коли йому виповнилось два роки, його повезли до церкви. Коли почали правити, Марися побачила чорта, який стояв біля дверей.</p>
	<p>— Марисю, де ти взялася? — запитав чорт.</p>
	<p>Марися обернулася і сказала синові:</p>
	<p>— Вдар його рукою!</p>
	<p>І тільки вдарив хлопчик його, як чорт зник назавжди. А вони відтоді зажили щасливо.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>154 (7864). Марися і чорт. СУС —, низка варіантів. Записано 2010 року. Чернишова Валентина Семенівна (1918). Хмельницька область, Волочиський район, Бокиївка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
