<!--#include virtual="/-/inc/general__page_start.inc" -->
<title>Своєї долі й конем не об’їдеш ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Своєї долі й конем не об’їдеш» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Своєї долі й конем не об’їдеш.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Своєї долі й конем не об’їдеш <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Прийшов служивий на ярмарок. Ходить, роздивляється. Раптом бачить, дідусь сидить. Борода біла, довга, на чолі зморшки глибокі. Біля нього квіти стоять. Бере їх дід по дві складає. Питає служивий:</p>
	<p>— Що ви, діду, робите?</p>
	<p>— Долі людські парую, — відповів старий.</p>
	<p>— А чому ж так? Чому одна квітка красива, розкішна, а інша — зів’яла, майже засохла?</p>
	<p>А дід відповідає:</p>
	<p>— А подивись, он пара пішла: жінка красива, чоловік і ростом невеликий, і рудий, та ще й у ластовинні. Он ще одна пара. Там навпаки. Чоловік сильний та красивий, жінка — зовсім непомітна.</p>
	<p>— Так це ти долі людські передбачаєш! — скрикнув солдат. — Скажи ж і мені, де моя доля?</p>
	<p>— Добре, — погодився дід. — Скоро ти проїжджатимеш одне село, там і зустрінеш свою долю. Біля крайньої хати.</p>
	<p>Пройшов час. Почала забуватись солдату ярмаркова пригода. Одного разу проїжджав полк селом. Захотілось солдату води напитись. Під’їхав до крайньої хати, кричить:</p>
	<p>— Агов, господарю! Дай води напитися!</p>
	<p>Виходить дівчина. Руда, худорлява, ще й наріст якийсь на шиї. Думає солдат: «Так ось моя доля. Ні! Не буде цього!»</p>
	<p>Попросився переночувати. Пустили його господарі. Полягали спати. Дівчина у світлиці спала, а солдат — в кімнаті з господарями. Коли всі поснули, прокрався він до світлиці, вийняв шаблю і щосили рубонув по білій шиї.</p>
	<p>Вискочив солдат, відв’язав коня, сів на нього та й помчав швидше вітру. Мчить та й думає: « Ну що, діду, не вийшло по-твоєму?»</p>
	<p>Пройшло декілька років. Знову вирушили солдати в похід. Проїжджають селом. Бачить, дівчина біля криниці стоїть. У сорочці вишитій, з довгою косою, волосся на сонці золотом відливає, очі голубі, вуста, мав корали.</p>
	<p>Завмерло солдатське серце, відчуває, що покорила його дівчина. Питає служивий:</p>
	<p>— Як тебе звати, красуне?</p>
	<p>— Василиною, — відповідає та.</p>
	<p>— Дай води напитися.</p>
	<p>Простягла дівчина кварту. Стоїть, посміхається, а на білій шиї перламутри грають. Замилувався солдат. Раптом бачить, на шиї у дівчини шрам.</p>
	<p>— А що це? — питає.</p>
	<p>— О! Це давня історія, — відповіла. — Колись нашим селом полк солдатський проїжджав. Попросився один солдат переночувати. А вночі, коли я спала, рубонув шаблею мене. Наросту на шиї не стало, залишився один рубець.</p>
	<p>Зрозумів служивий, що ця дівчина і є його долею. Згадав солдат старого, сивого діда. Зняв шапку, вдарив нею об земля і вигукнув:</p>
	<p>— Своєї долі і конем не об’їдеш!</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>104 (7255). Своєї долі й конем не об’їдеш. СУС —, багато варіантів. Записала Сачко Анастасія 2009 року. Волокита Тетяна Євменівна. Дніпропетровська область, Новомосковський район, Кулебівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
