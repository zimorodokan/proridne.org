<!--#include virtual="/-/inc/general__page_start.inc" -->
<title>Казочка для дітей ☼ Українська народна казка ☼ Народна творчість</title>
<meta name="Description" content="Українська народна казка Поділля «Казочка для дітей» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Казочка для дітей.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Казочка для дітей <br><span class="article__headerDescription">Українська народна казка Поділля</span></h1>
	<p>Осіннього дня, коли був дуже сильний вітер, хлопчик Сашко пішов на прогулянку, не запитавши дозволу у мами. Та й заблудився там. А він любив дуже солодке. Тому з ним завжди була торбинка з різними солодощами. А коли він почав їсти їх, то обгортки від них викидав на землю.</p>
	<p>В тому лісі був лісовик, який відповідав за нього. Він саме гуляв лісом і помітив папірці, які кружляли між деревами. Йому довго прийшлося працювати, щоб визбирати їх. Аж побачив Сашу, який сидів на пеньку і їв солодощі. Та й говорить до нього:</p>
	<p>— Сашо, навіщо ти розкидаєш папірці?</p>
	<p>Оглянувшись він побачив якогось дідка із зеленою бородою та паличкою, яка спалахувала різними кольорами. І нарешті насмілився запитати:</p>
	<p>— Звідки ви знаєте моє ім’я, і хто ви такий?</p>
	<p>— Я хто такий? Бачу ти взагалі казки не читаєш. У кожному лісі є лісовик, який доглядає за ним, і саме мене призначили на цю посаду.</p>
	<p>— А хто вас призначив?</p>
	<p>— Мешканці цього лісу. А от чого ти його забруднюєш?</p>
	<p>— Ну, не знаю.</p>
	<p>— Я зараз тебе перенесу в таке місце, на яке час не впливає. І ти відчуваєш усі страждання природи, яку люди їй завдають.</p>
	<p>Так хлопчик потрапив у місце, про яке, напевно ніхто не знав. Кожного дня збирав сміття, щоб було краще дихати. Минуло багато днів і ночей, і нарешті повернувся у рідний ліс. Лісовик уже там чекав.</p>
	<p>— Ну що! Сподобалось?</p>
	<p>— Ні.</p>
	<p>— Ти хочеш повернутися додому?</p>
	<p>— Дуже.</p>
	<p>— Гаразд іди по доріжці з папірців і збирай їх. Якщо пропустиш хоч один, не знайдеш дороги. І дивись, щоб більше ти мені не попадався на очі.</p>
	<p>Повернувшись додому, Сашко більше ніколи не смітив і завжди слухався маму.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>220 (6487). Казочка для дітей. СУС —. Записано 2009 року. Нечай Антоніна Савівна (1932). Вінницька область, Літинський район, Петрик</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Поділля/">Фольклор Поділля</a></li>
	</ul>
</footer>
<!--#include virtual="/-/inc/general__page_end.inc" -->
