<!--#include virtual="/-/inc/general__page_start.inc" -->
<title>Кукурудзяний колобок ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Кукурудзяний колобок» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Кукурудзяний колобок.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Кукурудзяний колобок <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>В одному селі жила бабуся, самотня й трудолюбива. Якось захотіла вона спекти колобок. А борошна пшеничного не було. Бабуся була кмітлива. Подивилася, а в неї є борошно кукурудзяне. І спекла бабуся кукурудзяний колобок. Як сонечко, лежав він на підвіконні, вихолоняв. Бабуся ж пішла звати гостей, щоб скуштували її колобок.</p>
	<p>А в цей час колобок стрибнув із підвіконня на призьбу, із призьби на землю і покотився за село. Бабуся поверталася додому, щоб приготуватися гостей зустрічати. Раптом побачила, що колобок котиться по стежці. Бабуся була смілива і швидка. Біжить вона за колобком і сміється. Раптом колобок зник. А посеред стежки — велика, темна, бездонна яма. Бабуся була смілива, заплющила вона очі і стрибнула прямо в яму.</p>
	<p>Опам’яталася на березі широкої підземної річки. Побігла по доріжці берегом. Дивиться, стоїть сухе дерево. Зупинилась бабуся й запитує в дерева:</p>
	<p>— Чи не бачило ти мого кукурудзяного колобка?</p>
	<p>— Так, прокотився біля мене в той бік хвилин десять назад, — відповіло дерево.</p>
	<p>Бабуся побігла далі. А з сухим деревом трапилось диво, воно ожило, зацвіло, бо зробило добру справу — бабусі допомогло.</p>
	<p>Біжить, біжить бабуся, дивиться, стоїть ще вище сухе дерево. Зупинилася вона й запитує:</p>
	<p>— Чи не котився мимо тебе кукурудзяний колобок?</p>
	<p>— Так, недавно прокотився мимо мене у той бік. Тільки ти туди не ходи, там живе злий Хо, він тебе з’їсть.</p>
	<p>Бабуся була хоробра, подумала: «Чи стане він мене стару й недобру їсти?» — і побігла далі. А з деревом сталося диво — воно зазеленіло.</p>
	<p>Біжить бабуся, дивиться, стоїть третє сухе дерево, висотою майже до неба. Зупинилась бабуся коло нього й запитує:</p>
	<p>— Чи не котився мимо тебе кукурудзяний колобок?</p>
	<p>— Так, — відповідає сухе дерево.</p>
	<p>Та раптом як закричить:</p>
	<p>— Ховайся за мене, злий Хо йде!</p>
	<p>І бабуся швидко сховалася за сухе дерево. А на доріжці з’явився страшний Хо. Він підійшов до дерева і спитав:</p>
	<p>— Чи не проходила тут людина?</p>
	<p>— Ні, — проскрипіло дерево.</p>
	<p>— Я чую, як пахне молоде смачне м’ясо! — прокричав Хо.</p>
	<p>А бабуся була жартівниця.</p>
	<p>— Це моє м’ясо молоде і смачне? — сказала і почала сміятися.</p>
	<p>Сухе дерево стало скрипіти, та Хо почув сміх бабусі і простяг лапи до дерева, витяг стару.</p>
	<p>— Так, — сказав Хо, — я тебе з’їм на вечерю, бо тільки-но пообідав смачним кукурудзяним колобком.</p>
	<p>— Як? Ти з’їв мого колобка?</p>
	<p>І почала бабуся бити злого Хо.</p>
	<p>— Так це ти печеш так смачно? Будеш жити у мене й пектимеш колобки.</p>
	<p>Стала бабуся жити в Хо й пекти йому колобки. Правда, були вони не такі сонячні й смачні. Одного разу Хо сказав старій:</p>
	<p>— Багато борошна береш.</p>
	<p>— А скільки ж треба? — здивувалася бабуся.</p>
	<p>— Одну жменьку.</p>
	<p>Бабуся розсміялася, а Хо дістав із-за пояса лопатку і показав жінці:</p>
	<p>— Кладеш жменьку борошна, перевертаєш — уже десять.</p>
	<p>І віддав Хо чарівну лопатку бабусі. Хай пече колобки!</p>
	<p>Одного разу злий Хо пішов на прогулянку. А бабуся була смілива. Давно вже хотіла втекти. А тут і нагода трапилася.</p>
	<p>Вибігла старенька і побачила на березі річки лодку. Сіла в неї і попливла за течією. А в цей час Хо повернувся додому. Дивиться — немає бабусі. Дуже розсердився він і побіг шукати. Побачив бабусю в лодці аж на середині річки. Опустив Хо голову в річку і почав пити воду. Річка швидко зміліла, а лодка торкнулася дна і зупинилася. Злий Хо повільно пішов до бабусі. Злякалася та, але була вона кмітлива. Згадала про чарівну лопатку, опустила її у воду і стала перевертати. Вода швидко прибувала. Злий Хо не вмів плавати і втонув.</p>
	<p>Опритомніла бабуся в лодці від яскравого сонця. Підземна річка винесла лодку з бабусею на світ Божий. Так бабуся повернулася у своє село. І досі пече з допомогою чарівної лопатки сонячні кукурудзяні колобки і пригощає ними все село.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>52 (7203). Кукурудзяний колобок. СУС 2025. Записав Косєнков Єгор 2009 року. Косєнков Андрій Євгенович. Дніпропетровська область, Павлоградський район, Павлоград</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
