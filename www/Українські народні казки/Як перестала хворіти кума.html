<!--#include virtual="/-/inc/general__page_start.inc" -->
<title>Як перестала хворіти кума ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Як перестала хворіти кума» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як перестала хворіти кума.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як перестала хворіти кума <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Колись давно в одному селі жили чоловік та жінка. А та жінка сильно боліла, що й ліку не було ніякого. Усе уже лікарство попробувала, а все ніяк не помагає. А до цих чоловіка й жінки дяк з їхнього села ходив.</p>
	<p>Одного разу каже жінка:</p>
	<p>— А кажуть, як узять посліду од чорної свині, та зварить та попить, то може, і поможе.</p>
	<p>Пішов чоловік, узяв послід, наварив. А жінка просить, щоб попробував і сказав яке. Попробував чоловік та й каже:</p>
	<p>— Недобре.</p>
	<p>А жінка відповідає:</p>
	<p>— Якщо тобі чоловіче недобре, а ти здоровий, то як же мені хворій пить? Не буду я таке пити.</p>
	<p>Тоді каже вона:</p>
	<p>— Знаєш чоловіче, оце кажуть, що як піти за Чорне море, та узять глини білої і примочку приложить, воно і видужало б.</p>
	<p>Подумав чоловік та й зібрався в дорогу. Приготовив торбу, узяв трохи їсти й пить та й пішов. Аж бачить кум із торбою йде, та й загукує до себе:</p>
	<p>— Куме, та зайдіть, а перегодя я зайду до куми та й побачу, що кума робить.</p>
	<p>Зайшов кум, а як стемніло, узяв кума у куль, а куль за плечі, наче дрова несе, тай пішов до куми. А у куми світло горить, сидять із дяком за столом. На столі наготовлено усякого і по чарочці п’ють. А кум стукає у двері та й гукає:</p>
	<p>— Куме одчиніть.</p>
	<p>А кума каже:</p>
	<p>— Немає кума дома»</p>
	<p>— Та одчиніть кумо, я куль дров приніс, щоб топити, поки кум вернеться.</p>
	<p>Одчинила кума та й припрошує до столу. А кум поставив куля коло печі та й сів. А кума весела та й пішла танцювать. А дяк сидить та й приспівує.</p>
	<p>— Гачадра, га чадра!</p>
	<p>А кума приспівує:</p>
	<p>Ой послала Григора по пісочок до моря</p>
	<p>Щоб до моря не дійшов</p>
	<p>А додому не прийшов.</p>
	<p>Кум зрозумів теє діло і давай співати:</p>
	<p>Ой, чи чуєш Григоре</p>
	<p>Що твоя жінка говорить.</p>
	<p>Витягни з кишені ніж,</p>
	<p>Перевесло переріж</p>
	<p>Бери кочергу й макогон</p>
	<p>Зроби жінці перегон</p>
	<p>Жінку раз, дяка два</p>
	<p>Щоб не казав „ гачадра»!</p>
	<p>Потім кум прогнав дяка. А жінка з тієї пори уже не хворіла, а стала гарною господинею. („Гочадра» це як о-па-па, ще прихлопують і приспівують).</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>128 (5334). Як перестала хворіти кума. СУС 1360С. Записала Соболь В. І. 2008 року. Лисенко Катерина Михайлівна. Черкаська область Корсунь-Шевченківський район, Корсунь-Шевченків</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
