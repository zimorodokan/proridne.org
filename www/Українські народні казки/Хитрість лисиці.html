<!--#include virtual="/-/inc/general__page_start.inc" -->
<title>Хитрість лисиці ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Хитрість лисиці» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Хитрість лисиці.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Хитрість лисиці <br><span class="article__headerDescription">Українська народна казка Полтавщини</span></h1>
	<p>Якось лисиця не спіймала жодної поживи собі на обід. І тут вона бачить, що біжить вовк, а в роті в нього курча. Він ніс його, щоб смачненько пообідати. Лисиця враз схитрувала і вдала із себе хвору, немічну: лягла посеред дороги й лежить. Підбіг вовк ближче, вона й каже:</p>
	<p>— Вовчику-братику, допоможи мені. Я вже другий день лежу тут без їжі, бо підвернула ніжку. Гукала, ніхто не допоміг. Я вже, мабуть, помираю, а так би хотілося з’їсти чого-небудь перед смертю. Ах, я помираю! А знаєш, що, вовче, я бачила, як ось тут, за ліском, бігає багато курей, які втекли зі свого подвір’я. Ти мені дай це курча, а сам злови іншого. Ти ж здоровий, сміливий вовк — цар звірів.</p>
	<p>Вовк подумав і каже:</p>
	<p>— Якщо ти так вважаєш, на тобі це курча, а я собі зараз інше зловлю.</p>
	<p>Лисиця знала, що саме в цей час полювали мисливці на вовків, а сірому нічого не сказала. Коли вовк далеченько від неї відбіг, рудохвоста скочила на ноги, схопила курча і дременула геть. Смачненько пообідала і думає: «Піду я подивлюся, як там вовк полює».</p>
	<p>Вибігла вона з лісу, і тут мисливець поранив її. Бачить лисиця вовка, який виглядає із-за дерев і каже їй:</p>
	<p>— Бачиш, лисице, схитрувала ти, хотіла, щоб я був на твоєму місці, а опинилися там сама . Тепер знатимеш, що так чинити не можна.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>74 (4804). Хитрість лисиці. СУС —. Записала Ксенко Дарія 2008 року. Усенко Людмила Михайлівна (1940). Полтавська область, Карлівський район, Климівка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
