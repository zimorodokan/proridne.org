<!--#include virtual="/-/inc/general__page_start.inc" -->
<title>Коваль і чорт ☼ Українська народна казка ☼ Народна творчість</title>
<meta name="Description" content="Українська народна казка Бойківщини «Коваль і чорт» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Коваль і чорт.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Коваль і чорт <br><span class="article__headerDescription">Українська народна казка Бойківщини</span></h1>
	<p>Був собі чоловік, коваль. І мав чорта. Коваль робив у кузні. А коли постарівся і помер, кузню передав своєму сину. І передав чорта. А тільки що не сказав, як з чортом поводитися. І не знав син, що з ним робити. Прийшов молодий коваль, син померлого старого коваля, до кузні і почав розводити вогонь. Щось треба робити, щось кувати. Люди приходять, всього їм треба. Розложив вогонь, а йому почало крутити димом, не дає робити. Крутить димом, і робити не мож.</p>
	<p>Кувати він вміє, а не може, бо дим не дає. Такий дим, що він нічого не видить. Тоді узяв скрипку і почав грати. Входить чорт і каже:</p>
	<p>— Слухай, ковалю, ти файно граєш.</p>
	<p>— Граю, як умію.</p>
	<p>— А ти би мені не дав трохи заграти?</p>
	<p>— Чого не дам? Дам, заграй, як умієш.</p>
	<p>Взяв чорт скрипку, але чорт грати не вміє. Пробує, але не може грати та як треба.</p>
	<p>— Не можу я, — каже, — не виходить у мене.</p>
	<p>— Вижу, що не виходить.</p>
	<p>— А що ж треба зробити?</p>
	<p>Ну а коваль мав таке... не знаю, як воно зараз називається, а за старих часів то називалося «шрубстак». Коваль каже:</p>
	<p>— В тебе пальці криві. Вони криві й не погинаються, то ти не можеш грати. Треба їх, — каже, — в шрубстаці виправити, би були прості і би ся погинали.</p>
	<p>Чорт запхав пальці в шрубстак, коваль почав крутити. Чортови почало боліти. Він каже:</p>
	<p>— Пусти.</p>
	<p>— Не пущу, — каже, — не пущу.</p>
	<p>— Я тобі не буду нічого робити.</p>
	<p>— Нє, не пущу. Не пущу! Тоді чорт каже:</p>
	<p>— Ти мене пусти десь у поле, най буде далеко-далеко. Але щоби була якась деревина, і я там буду собі сидіти. І тебе ніколи не кину.</p>
	<p>Той коваль мав кусок поля. Взяв він туди чорта. Там була стара яблуня. У ній було велике дупло. Каже коваль чортови:</p>
	<p>— Лізь у дупло.</p>
	<p>— Лізу.</p>
	<p>Чорт заліз, розумієте, в дупло і там сидить.</p>
	<p>Та й засіяли люди свої поля. І коваль своє поле засіяв. Та й посходило, та й росте воно там, то, що він посіяв. І хоче коваль піти подивитися, як воно там росте. Але той коваль там коханку мав. Пішов з нею, розумієте, туди полем. Дивиться, посів його вже великий, вже землю покрив. Та й втішився тим коваль. Та й почав з коханкою під тою яблунею цілуватися. А чорт з дупла каже:</p>
	<p>— Думав я, чоловіче, що ти мене відпустив і вже не будеш мене більше тривожити. А ти інше придумав і далі мені спокою не даєш. То я вже з тобою більше дружити не буду. Я відци забираюся, так що ти за мене вже й знати не будеш. І пішов собі чорт. А коваль вернувся до кузні.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Головське (присілок Матиця), Турківського району, Львівської області 21 серпня 1990 року Бонтей Іван Васильович (1938)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Бойківщини/">Фольклор Бойківщини</a></li>
		<li><a href="/Українська міфологія/Чорт.html">Чорт в українській міфології</a></li>
	</ul>
</footer>
<!--#include virtual="/-/inc/general__page_end.inc" -->
