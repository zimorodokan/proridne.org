<!--#include virtual="/-/inc/general__page_start.inc" -->
<title>Як лис показав вовкові масло ☼ Українська народна казка ☼ Народна творчість</title>
<meta name="Description" content="Українська народна казка Про Тварин (звірів) «Як лис показав вовкові масло» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як лис показав вовкові масло.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як лис показав вовкові масло <br><span class="article__headerDescription">Українська народна казка про тварин</span></h1>
	<p>Одного разу ішов вовк через поле та й надибав лиса. Каже він до него: «Я, брате, такий голоден, що гину; я би щось їв; я ніц, лиш мушу тебе їсти та й уже». Лис як то учув, каже: «Ти мене не їж, а я тобі дам зараз щось доброго попоїсти; їв би-с, — каже, — масла?» — «Ой, — каже, — чому ні? Давай його сюди!» Каже лис: «Ходи у село, там є великий кружок масла та меш їсти». — «Добре».</p>
	<p>Привів його лис над великий став та й каже: «Ану, бери та хлепчи воду, а насподі є масло; уперед мусиш випити воду, а відтак прийде масло і ти ся його не зможеш від’їсти». А вовк таки не питав багато та й — хляп, хляп, хляп! Хлепче воду, аби добутися до масла. Хлептав, хлептав, а далі не зміг, бо став як бочка, та й дивиться на лиса. А лис у сміх. Вовк за лисом, а лис задер хвіст та й у ноги. А вовк за ним. Біжуть, біжуть... Лис до дучки, а вовк за ногу хап! А лис таки скоро надумався та й крикнув: «Слава богу, — каже, — що це-с імив за корінь, а не за ногу!» А вовк таки борзо пустить ноги та й хап за корінь, а лис у яму та й зареготався.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p>Як лис показав вовкові масло. Н. П. Андреев, Указатель сказочных сюжетов по системе Аарне. Издание государственного Русского географического общества, Л., 1929. — 5. Зап. А. Онищук в с. Карлів Снятинського пов. (Гуцульщина). Час запису не зазначений. Українські народні байки (звіриний епос). Т. І—II. Зібрав Володимир Гнатюк. — «Етнографічний збірник», т. ХХХVІІ-ХХХVІІІ, Львів, 1916., стор. 122—123. Паралелі: Про говор галицьких лемків. Написав Іван Верхратський. — Збірник філологічної секції Наукового товариства ім. Шевченка, т. V, Львів, 1902., стор. 196—198.</p>
			<p><a href="/Український фольклор Книги/Іван Березовський ☼ Казки про тварин/">Казки про тварин</a> (Українська народна творчість) — Київ: Наукова думка. — 1976 — 575 с.</p>

		</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
</footer>
<!--#include virtual="/-/inc/general__page_end.inc" -->
