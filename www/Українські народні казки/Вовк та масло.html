<!--#include virtual="/-/inc/general__page_start.inc" -->
<title>Вовк та масло ☼ Українська народна казка ☼ Народна творчість</title>
<meta name="Description" content="Українська народна казка Полтавщини «Вовк та масло» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Вовк та масло.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Вовк та масло <br><span class="article__headerDescription">Українська народна казка Полтавщини</span></h1>
	<p>Було це давно, коли ще Шишаківський ліс кишів різними звірами. Вискочив якось на узлісся зайчисько і задумав у село збігати. На крайніх городах молодою капустою поласувати.</p>
	<p>А назустріч йому вовк бреде, — ледве ноги переставляє. Злий, презлий.</p>
	<p>— Ой зайчисько, вчасно ти мені трапився, — кричить. — Я такий голодний, що тебе з’їм, бо з голоду помру.</p>
	<p>— Не їж мене, вовчику, — каже заєць, — я ще влітку худий, малий. Іди зі мною в село, там смачненьке знайдемо. Ти масло їв?</p>
	<p>— Ні, — каже вовк, — де ж його взяти? Якщо знайдеш, то неси сюди.</p>
	<p>— Не донесу — відповідає заєць, — важке дуже. Кажу ж, разом ходімо до села. Там в господинь такі кружала масла лежать, що одразу не впораєшся.</p>
	<p>— Ну, що ж, ходімо.</p>
	<p>Добігли до села, вже й сіріти почало. Молодий повний місяць виходив на небо світити подорожнім. А в дорозі вовку та зайцю трапилася копанка, в якій молодик жовтим кружалом світив.</p>
	<p>— Он, вовче, на дні масло лежить. Господиня охолонути поклала, тільки спочатку треба воду випити, щоб дістати.</p>
	<p>— Бачу, але пити не буду, — відповів вовк, — я й так витягну.</p>
	<p>Копанка глибока була. Вовк тільки шубовсть в неї. А зайцеві цього і треба. Почекав, поки вовк булькатися перестав і пострибав до села ласувати капусту та місцевим кролям новину розказувати. Кажуть, довго ще копанку називали Вовчою.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>214 (5059). Вовк та масло. СУС -34*. Записано 2008 року. Свириденко Ганна Іванівна. Полтавська область, Хорольський район, Шишаки</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Полтавщини/">Фольклор Полтавщини</a></li>
	</ul>
</footer>
<!--#include virtual="/-/inc/general__page_end.inc" -->
