<!--#include virtual="/-/inc/general__page_start.inc" -->
<title>Як пісок пана врятував ☼ Українська народна казка ☼ Народна творчість</title>
<meta name="Description" content="Українська народна казка Гуцульщини «Як пісок пана врятував» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Як пісок пана врятував.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Як пісок пана врятував <br><span class="article__headerDescription">Українська народна казка Гуцульщини</span></h1>
	<p>Був бідний чоловік. Пішов він на ярмарок почерез воду. Вода вимулила під берег чистий пісок. Чоловік пішов до берези, що росла недалеко, здер трохи кори і зробив з тої кори маленьку коробочку. Та набрав у неї піску і пішов на ярмарок той пісок продавати. Надходить пан і питає його:</p>
	<p>— Що ти продаєш, чоловіче? А він показує пісок.</p>
	<p>— Що то? — питає пан. А бідний чоловік каже:</p>
	<p>— Роби, що робиш, і дивися, який конець буде.</p>
	<p>Пан заплатив йому за той пісок і не числив, кілько платив. Посягнув у кишеню і кілько взяв, тілько дав. Та й забрав собі той пісок. Та насипав його в маленьку коробочку і поклав у кишеню, туди, де гребінець тримав. А решту піску з тою березовою корою кинув.</p>
	<p>Зайшов той пан у фризієрню&nbsp;<sup>*</sup>. А там був лиш один фризієр&nbsp;<sup>*</sup>, бо всі інші пішли на обід. Пан сів і чекає, а той острить бритву. Та й хотів пан зачесатися і витяг гребінець. І доторкнувся до того пуделечка&nbsp;<sup>*</sup> з піском. І говорить:</p>
	<p>— Роби, що робиш, і дивися, який конець буде.</p>
	<p>Пан просто хотів повторити собі ті слова, аби їх не забув. А фризієр як почув їх, то так і опустив бритву на підлогу.</p>
	<p>— Що ти робиш? — питає в него пан.</p>
	<p>— А що ви сказали?</p>
	<p>— А що ти думав? — питає пан.</p>
	<p>— Я думав виострити бритву та й зарізати вас, бо знаю, що у вас є гроші.</p>
	<p>А пан вийняв гроші, дав йому й пішов.</p>
	<p>Тим словом про пісок пан відкупився від смерти.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__footnotes">
			<p><sup>*</sup> Фризіє́рня — перукарня.</p>
			<p><sup>*</sup> Фризіє́р — перукар.</p>
			<p><sup>*</sup> Пуде́лечко, пуде́лко — коробочка.</p>
		</div>
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>Село Старі Кути, Косівського району, Івано-Франківської області 8 квітня 1984 року Федюк Одокія Василівна (1900 року народження)</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Гуцульщини/">Фольклор Гуцульщини</a></li>
	</ul>
</footer>
<!--#include virtual="/-/inc/general__page_end.inc" -->
