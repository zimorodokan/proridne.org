<!--#include virtual="/-/inc/general__page_start.inc" -->
<title>Козак Шостак ☼ Українська народна казка ☼ Народна творчість</title>
<meta name="Description" content="Українська народна казка Подніпров’я (Наддніпрянщини) «Козак Шостак» ☼ Український фольклор, усна народна творчість України">
<link rel="canonical" href="https://proridne.org/Українські народні казки/Козак Шостак.html">
<!--#include virtual="/-/inc/pageType__Українська казка.inc" -->

<article class="articleMain">
	<h1 class="articleMain__header">Козак Шостак <br><span class="article__headerDescription">Українська народна казка Подніпров’я (Наддніпрянщини)</span></h1>
	<p>Було це дуже давно, ще за часів Запорізької Січі. В одній козацькій сім’ї народився хлопчик. З першого погляду то звичайнісінька дитина. Але на правій ручці у нього було шість пальчиків. «Чи це якийсь знак?» — подумали батьки. Прийшов час хрестити дитину. По дорозі до церкви батьки зустріли стару, згорблену жінку, яка просила милостиню. Вони щедро обдарили стареньку.</p>
	<p>— Дякую вам, люди добрі, — проговорила бабуся, — за вашу щедрість і я вам віддячу. Ось вам зернятко. Посадіть його під вікном. Але перед тим, як в землю покласти, притуліть до уст дитини.</p>
	<p>Здивувались батьки, але зробили все так, як сказала старенька. Із крихітного зернятка виріс буйний кущ калини. Весною він вкрився білим цвітом, а восени горів червоними кетягами. І навіть серед лютої завії гордо палахкотіли вогнисті грона.</p>
	<p>Ріс хлопчик як із води. Всі називали його по імені Шостак. Він не забував про кущ калини, ніби серцем приріс до нього, поливав джерельною водицею.</p>
	<p>Минав час. З малого хлопчика виріс молодий широкоплечий парубок.</p>
	<p>— Прокидайся, юначе. Великі справи на тебе чекають. Татари люті кордон перетнули. Стогне українська земля, кров’ю обливається. Під моїм корінням є зброя для тебе. Візьми її, сідай на коня і рушай до козаків на Запорізьку Січ.</p>
	<p>Дивиться Шостак у віконце, а то кущ калини з ним розмовляє. Став він копати під коріннями калини. Раптом щось як заблищить, а то шабля гостра, блискуча, золотом виграє на сонці.</p>
	<p>Скочив юнак на коня, а гілочку калини біля серця сховав. Довго бились козаки з татарвою. Чарівна гілочка калини вдихнула в парубка незвичайну силу. Шість пальців міцно тримали зброю. Як махне шаблюкою козак, так десяток татарви і гине. Смерть не раз дивилась йому в вічі, але гілочка калини вірно оберігала його життя.</p>
	<p>Чекають батьки сина з війни та все на засмучений кущ поглядають. Аж одного ранку побачили калину пишну та гарну і зрозуміли, що син з війни вертається.</p>
	<p>Вже давно не воюють козаки з татарами. А дивні кущі калинові цвітуть у Зеленому Гаю понині. І живуть у ньому козака нащадки Шостаки. Вони сіють хліб, народжують дітей.</p>
	<p>Ось вам казка, а мені бубликів в’язка.</p>
	<!-- ─────────────────────────── ПРИМІТКИ  ПОЧАТОК ─────────────────────────── -->
	<footer class="article__footer">
		<div class="article__source">
			<p><a href="/Український фольклор Книги/Микола Зінчук ☼ Українські народні казки/">Українські народні казки</a>. Записав, упорядкував і літературно опрацював Микола Зінчук. © Опубліковано з дозволу правовласників.</p>
			<p>262 (7479). Козак Шостак. СУС 706. Записала Пагутяк Поліна 2009 року. Карапута Віталій Іванович (1941). Дніпропетровська область, Томаківський район, Червоноукраїнка</p>
		</div>
	</footer>
	<!-- ──────────────────────────── ПРИМІТКИ КІНЕЦЬ ──────────────────────────── -->
</article>

<footer class="mainFooter">
	<ul class="mainFooter__listOfLinks">
		<li><a href="/Фольклор Наддніпрянщини/">Фольклор Подніпров’я (Наддніпрянщини)</a></li>
	</ul>
</footer>
<!--#include virtual="/-/inc/general__page_end.inc" -->
